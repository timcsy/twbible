[{"book":"可","chapter":16,"verse":1,"versions":{"unv":"過了安息日，抹大拉的馬利亞和雅各的母親馬利亞並撒羅米，買了香膏要去膏耶穌的身體。","bklcl":"An-hioh-ji̍t í-keng kè-sin, Boa̍t-tāi-lia̍p ê Má-lī-a kap Ngá-kok ê lāu-bú Má-lī-a, kap Sat-lô-bí, ū bóe hiuⁿ-liāu, beh lâi boah Iâ-so͘.","tghg":"安息日已經過身，抹大拉的馬利亞及雅各的老母馬利亞及撒羅米，有買香料欲來抹耶穌。","bklhl":"安歇日已經過身，抹大拉ê馬利亞kap雅各ê老母馬利亞，kap Sat-lô-bí，有買香料，beh來抹耶穌。"}},{"book":"可","chapter":16,"verse":2,"versions":{"unv":"七日的第一日清早，出太陽的時候，她們來到墳墓那裡，","bklcl":"Chhit-ji̍t thâu chi̍t ji̍t, chin chá, ji̍t tú-á chhut, in kàu bōng;","tghg":"七日頭一日真早，日抵仔出，𪜶到墓，","bklhl":"七日頭一日，真早，日tú-á出，in到墓；"}},{"book":"可","chapter":16,"verse":3,"versions":{"unv":"彼此說：「誰給我們把石頭從墓門滾開呢？」","bklcl":"saⁿ-kap kóng, Chī-chūi-á beh thòe lán kō hit tè chio̍h lī-khui bōng-mn̂g ah?","tghg":"相及講：「是誰仔欲替咱翱(kō)彼塊石離開墓門啊？」","bklhl":"saⁿ-kap講，Chī-chūi-á beh替咱kō hit塊石離開墓門ah？"}},{"book":"可","chapter":16,"verse":4,"versions":{"unv":"那石頭原來很大，她們抬頭一看，卻見石頭已經滾開了。","bklcl":"Kia̍h ba̍k chiū khòaⁿ-kìⁿ hit tè chio̍h í-keng kō khui; in-ūi sī chin tōa tè.","tghg":"攑目就看見，彼塊石已經翱(kō)開，因為是真大塊。","bklhl":"Kia̍h目就看見hit塊石已經kō開；因為是真大塊。"}},{"book":"可","chapter":16,"verse":5,"versions":{"unv":"她們進了墳墓，看見一個少年人坐在右邊，穿著白袍，就甚驚恐。","bklcl":"Ji̍p bōng, khòaⁿ-kìⁿ chi̍t ê siàu-liân lâng chē tī chiàⁿ-pêng, chhēng pe̍h saⁿ; chiū gông-ngia̍h.","tghg":"入墓，看見一個少年人坐佇正旁，穿白衫，就卬愕。","bklhl":"入墓，看見一个少年人坐tī chiàⁿ-pêng，穿白衫；就gông-ngia̍h。"}},{"book":"可","chapter":16,"verse":6,"versions":{"unv":"那少年人對她們說：「不要驚恐！你們尋找那釘十字架的拿撒勒人耶穌，他已經復活了，不在這裡。請看安放他的地方。","bklcl":"Siàu-liân lâng kā in kóng, M̄ bián gông-ngia̍h, lín sī chhē tèng si̍p-jī-kè ê Ná-sat-le̍k lâng Iâ-so͘.  I í-keng koh-oa̍h, bô tī chia; lí khòaⁿ, I bâi-chòng ê só͘-chāi.","tghg":"少年人給𪜶講：「呣免卬愕！恁是尋釘十字架的拿撒勒人耶穌，伊已經復活，無佇遮。你看，伊埋葬的所在。","bklhl":"少年人kā in講，M̄免gông-ngia̍h，lín是chhē釘十字架ê拿撒勒人耶穌。伊已經koh活，無tī chia；你看，伊埋葬ê所在。"}},{"book":"可","chapter":16,"verse":7,"versions":{"unv":"你們可以去告訴他的門徒和彼得，說：『他在你們以先往加利利去。在那裡你們要見他，正如他從前所告訴你們的。』」","bklcl":"Taⁿ tio̍h khì, kā I ê ha̍k-seng kap Pí-tek kóng, I tāi-seng lín khì Ka-lī-lī; lín tī hia beh khòaⁿ-kìⁿ I, chiàu I só͘ kā lín kóng ê.","tghg":"今著去給伊的學生及彼得講：『伊代先恁去加利利。恁佇遐欲看見伊，照伊所給恁講的。』」","bklhl":"Taⁿ tio̍h去，kā伊ê學生kap彼得講，伊事先lín去加利利；lín tī hia beh看見伊，照伊所kā lín講ê。"}},{"book":"可","chapter":16,"verse":8,"versions":{"unv":"她們就出來，從墳墓那裡逃跑，又發抖又驚奇，甚麼也不告訴人，因為她們害怕。","bklcl":"Chiah-ê hū-jîn-lâng chhut-khì lī-khui bōng, chiū cháu, in-ūi ngia̍uh-ngia̍uh-chhoah gông-ngia̍h; iā bô kā lâng kóng sím-mi̍h, in-ūi in chin kiaⁿ.","tghg":"諸個婦仁人出去，離開墓就走，因為愕愕惙卬愕，也無給人講甚麼，因為𪜶真驚。","bklhl":"Chiah-ê婦人人出去離開墓，就走，因為ngia̍uh-ngia̍uh-chhoah gông-ngia̍h；也無kā人講甚麼，因為in真驚。"}},{"book":"可","chapter":16,"verse":9,"versions":{"unv":"在七日的第一日清早，耶穌復活了，就先向抹大拉的馬利亞顯現。（耶穌從她身上曾趕出七個鬼。）","bklcl":"Chhit-ji̍t ê thâu ji̍t chheng chá, Iâ-so͘ í-keng koh-oa̍h, tāi-seng chhut-hiān tī Boa̍t-tāi-lia̍p ê Má-lī-a, chiū-sī Iâ-so͘ chêng bat tùi i kóaⁿ-chhut chhit ê kúi ê.","tghg":"七日的頭日清早，耶穌已經復活，代先出現佇抹大拉的馬利亞（就是耶穌前曾對伊趕出七個鬼的）。","bklhl":"七日ê頭日清早，耶穌已經koh活，事先出現tī抹大拉ê馬利亞，就是耶穌前bat tùi伊趕出七個鬼ê。"}},{"book":"可","chapter":16,"verse":10,"versions":{"unv":"她去告訴那向來跟隨耶穌的人；那時他們正哀慟哭泣。","bklcl":"Pêng-sî kap Iâ-so͘ tâng tī-teh ê lâng hit sî teh iu-būn thî-khàu; Má-lī-a khì kā in kóng.","tghg":"平時及耶穌同佇啲的人；彼時啲憂悶啼哭，馬利亞去給𪜶講。","bklhl":"平時kap耶穌同tī-teh ê人，hit時teh憂悶啼哭；馬利亞去kā in講。"}},{"book":"可","chapter":16,"verse":11,"versions":{"unv":"他們聽見耶穌活了，被馬利亞看見，卻是不信。","bklcl":"In thiaⁿ-kìⁿ I oa̍h, koh hō͘ Má-lī-a khòaⁿ-kìⁿ, kèng-jiân m̄ sìn.","tghg":"𪜶聽見伊活，閣互馬利亞看見，竟然呣信。","bklhl":"In聽見伊活，koh hō͘馬利亞看見，竟然m̄信。"}},{"book":"可","chapter":16,"verse":12,"versions":{"unv":"這事以後，門徒中間有兩個人往鄉下去。走路的時候，耶穌變了形像，向他們顯現。","bklcl":"Í-āu in tiong-kan nn̄g lâng khì soaⁿ-tiûⁿ; teh kiâⁿ ê sî, Iâ-so͘ chhut-hiān hō͘ in khòaⁿ-kìⁿ, I ê iông-māu kap pêng-siông bô tâng.","tghg":"以後，𪜶中間二人去山場。啲行的時，耶穌出現互𪜶看見，伊的容貌及平常無同。","bklhl":"以後in中間兩人去山場；teh行ê時，耶穌出現hō͘ in看見，伊ê 容貌kap平常無同。"}},{"book":"可","chapter":16,"verse":13,"versions":{"unv":"他們就去告訴其餘的門徒；其餘的門徒也是不信。","bklcl":"In khì kā kî-û ê kóng; chóng-sī in hiah-ê lâng iā m̄ sìn.","tghg":"𪜶去給其餘的講；總是𪜶許個人也呣信。","bklhl":"In去kā其餘ê講；總是in hiah-ê人也m̄信。"}},{"book":"可","chapter":16,"verse":14,"versions":{"unv":"後來，十一個門徒坐席的時候，耶穌向他們顯現，責備他們不信，心裡剛硬，因為他們不信那些在他復活以後看見他的人。","bklcl":"Āu-lâi cha̍p-it ê ha̍k-seng chē teh chia̍h ê sî, Iâ-so͘ chhut-hiān hō͘ in khòaⁿ-kìⁿ, chek-pī in ê m̄ sìn kap ngī-sim; in-ūi ū lâng khòaⁿ-kìⁿ I í-keng koh-oa̍h, in iā m̄ sìn hiah-ê lâng ê ōe.","tghg":"後來，十一個學生坐啲食的時，耶穌出現互𪜶看見，責備𪜶的呣信及硬心，因為有人看見伊已經復活，𪜶也呣信許個人的話。","bklhl":"後來十一个學生坐teh食ê時，耶穌出現hō͘ in看見，責備in ê m̄信kap硬心；因為有人看見伊已經koh活，in也m̄信hiah-ê人ê話。"}},{"book":"可","chapter":16,"verse":15,"versions":{"unv":"他又對他們說：「你們往普天下去，傳福音給萬民（萬民：原文是凡受造的）聽。","bklcl":"Iâ-so͘ koh kā in kóng, Lín khì phó͘ thiⁿ-ē, thoân hok-im hō͘ bān peh-sìⁿ.","tghg":"耶穌閣給𪜶講：「恁去普天下，傳福音互萬百姓。","bklhl":"耶穌koh kā in講，lín去普天下，傳福音hō͘萬百姓。"}},{"book":"可","chapter":16,"verse":16,"versions":{"unv":"信而受洗的，必然得救；不信的，必被定罪。","bklcl":"Sìn lâi siū sóe-lé ê, beh tit-tio̍h kiù; m̄ sìn ê, beh siū tēng-chōe.","tghg":"信來受洗禮的，欲得著救；呣信的，欲受定罪。","bklhl":"信來受洗禮ê，beh得tio̍h救；m̄信ê，beh受定罪。"}},{"book":"可","chapter":16,"verse":17,"versions":{"unv":"信的人必有神蹟隨著他們，就是奉我的名趕鬼；說新方言；","bklcl":"Sìn ê lâng beh ū chiah-ê sîn-jiah tè in; chiū-sī thok-tiōng góa ê miâ kóaⁿ kúi, kóng sin ê khiuⁿ-kháu;","tghg":"信的人欲有諸個神蹟隨𪜶，就是託仗我的名趕鬼；講新的腔口；","bklhl":"信ê人beh有chiah ê神蹟tè in；就是託重我ê名趕鬼，講新ê腔口；"}},{"book":"可","chapter":16,"verse":18,"versions":{"unv":"手能拿蛇；若喝了甚麼毒物，也必不受害；手按病人，病人就必好了。」","bklcl":"lia̍h chôa, á-sī lim-tio̍h sím-mi̍h to̍k, iā lóng bô siong-hāi; koh ēng chhiú hōaⁿ phòa-pīⁿ ê lâng, in chiū hó.","tghg":"掠蛇；抑是飲著甚麼毒也攏無傷害；閣用手按破病的人，𪜶就好。」","bklhl":"掠蛇，á是lim-tio̍h甚麼毒，也lóng無傷害；koh用手hōaⁿ破病ê人，in就好。"}},{"book":"可","chapter":16,"verse":19,"versions":{"unv":"主耶穌和他們說完了話，後來被接到天上，坐在　神的右邊。","bklcl":"Chú Iâ-so͘ kap in kóng soah, chiū tit-tio̍h chiap-la̍p chiūⁿ thiⁿ, chē tī Siōng-tè ê tōa pêng.","tghg":"主耶穌及𪜶講息，就得著接納上天，坐佇上帝的大旁。","bklhl":"主耶穌kap in講soah，就得tio̍h接納上天，坐tī上帝ê大pêng。"}},{"book":"可","chapter":16,"verse":20,"versions":{"unv":"門徒出去，到處宣傳福音。主和他們同工，用神蹟隨著，證實所傳的道。阿們！","bklcl":"Ha̍k-seng chhut-khì, ta̍k só͘-chāi soan-thoân, Chú kap in chòe kang, ēng tè in ê sîn-jiah chèng-bêng chit ê tō-lí. À-bēng.","tghg":"學生出去，逐所在宣傳。主及𪜶做工，用隨𪜶的神蹟，證明此個道理。阿們！","bklhl":"學生出去，ta̍k所在宣傳，主kap in做工，用tè in ê神蹟證明chit ê道理。À-bēng。"}}]