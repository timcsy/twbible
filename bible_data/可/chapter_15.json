[{"book":"可","chapter":15,"verse":1,"versions":{"unv":"一到早晨，祭司長和長老、文士、全公會的人大家商議，就把耶穌捆綁，解去交給彼拉多。","bklcl":"Kàu thiⁿ-kng hiah-ê chè-si-thâu, tiúⁿ-ló, keng-ha̍k-sū kap choân kong-hōe saⁿ-kap gī-lūn, pa̍k Iâ-so͘, tòa I khì, kau hō͘ Pí-lia̍p-to.","tghg":"到天光，許個祭司頭、長老、經學士及全公會相及議論，縛耶穌，帶伊去交互彼拉多。","bklhl":"到天光，hiah-ê祭司頭、長老、經學士kap全公會saⁿ-kap議論，縛耶穌，帶伊去，交hō͘彼拉多。"}},{"book":"可","chapter":15,"verse":2,"versions":{"unv":"彼拉多問他說：「你是猶太人的王嗎？」耶穌回答說：「你說的是。」","bklcl":"Pí-lia̍p-to mn̄g I kóng, Lí sī Iû-thài lâng ê ông mah?  I ìn kóng, Lí kóng, chiū-sī.","tghg":"彼拉多問伊講：「你是猶太人的王嗎？」伊應講：「你講就是。」","bklhl":"彼拉多問伊講，你是偤太人ê王mah？伊應講，你講，就是。"}},{"book":"可","chapter":15,"verse":3,"versions":{"unv":"祭司長告他許多的事。","bklcl":"Chè-si-thâu ēng chōe-chōe hāng kò I.","tghg":"祭司頭用多多項告伊。","bklhl":"祭司頭用chōe-chōe項告伊。"}},{"book":"可","chapter":15,"verse":4,"versions":{"unv":"彼拉多又問他說：「你看，他們告你這麼多的事，你甚麼都不回答嗎？」","bklcl":"Pí-lia̍p-to koh mn̄g I kóng, Lí lóng bô ìn mah? Lí khòaⁿ, in kò lí hiah chōe hāng.","tghg":"彼拉多閣問伊講：「你攏無應嗎？你看，𪜶告你許多項。」","bklhl":"彼拉多koh問伊講，你lóng無應mah？你看，in告你hiah chōe項。"}},{"book":"可","chapter":15,"verse":5,"versions":{"unv":"耶穌仍不回答，以致彼拉多覺得希奇。","bklcl":"Nā-sī Iâ-so͘ iáu-kú bô ìn; tì-kàu Pí-lia̍p-to kî-koài.","tghg":"若是耶穌猶久無應，致到彼拉多奇怪。","bklhl":"但是耶穌iáu-kú無應；致到彼拉多奇怪。"}},{"book":"可","chapter":15,"verse":6,"versions":{"unv":"每逢這節期，巡撫照眾人所求的，釋放一個囚犯給他們。","bklcl":"Kàu choeh-kî chóng-tok éng ū pàng chi̍t ê hoān-lâng hō͘ in, chiàu in só͘ kiû ê.","tghg":"到節期，總督應有放一個犯人互𪜶照𪜶所求的。","bklhl":"到節期，總督éng有放一个犯人hō͘ in，照in所求ê。"}},{"book":"可","chapter":15,"verse":7,"versions":{"unv":"有一個人名叫巴拉巴，和作亂的人一同捆綁。他們做亂的時候，曾殺過人。","bklcl":"Ū chi̍t lâng, miâ Pa-lia̍p-pa, kap hiah-ê chok-loān ê lâng tâng siū pa̍k, in tī chok-loān ê sî bat thâi-sí lâng.","tghg":"有一人名巴拉巴，及許個作亂的人同受縛。𪜶佇作亂的時，曾刣死人。","bklhl":"有一人，名巴拉巴，kap hiah-ê作亂ê人同受縛，in tī作亂ê時bat 刣死人。"}},{"book":"可","chapter":15,"verse":8,"versions":{"unv":"眾人上去求巡撫，照常例給他們辦。","bklcl":"Chèng lâng chiū khí-khì, kiû Pí-lia̍p-to chiàu siông lâi kiâⁿ.","tghg":"眾人就起去，求彼拉多照常來行。","bklhl":"眾人就起去，求彼拉多照常來行。"}},{"book":"可","chapter":15,"verse":9,"versions":{"unv":"彼拉多說：「你們要我釋放猶太人的王給你們嗎？」","bklcl":"Pí-lia̍p-to ìn kóng, Lín ài góa pàng Iû-thài lâng ê ông hō͘ lín mah?","tghg":"彼拉多應講：「恁愛我放猶太人的王互恁嗎？」","bklhl":"彼拉多應講，Lín ài我放偤太人ê王hō͘ lín mah？"}},{"book":"可","chapter":15,"verse":10,"versions":{"unv":"他原曉得，祭司長是因為嫉妒才把耶穌解了來。","bklcl":"In-ūi chai hiah-ê chè-si-thâu sī ūi-tio̍h oàn-tò͘, chiah kè-sàng I.","tghg":"因為知，許個祭司頭是為著怨妒才解送伊。","bklhl":"因為知hiah-ê祭司頭是為tio̍h怨妒，chiah 解送伊。"}},{"book":"可","chapter":15,"verse":11,"versions":{"unv":"只是祭司長挑唆眾人，寧可釋放巴拉巴給他們。","bklcl":"Nā-sī hiah-ê chè-si-thâu sái-sō chèng lâng, lêng-khó͘ kiû pâng Pa-lia̍p-pa hō͘ in.","tghg":"若是許個祭司頭使唆眾人，寧可求放巴拉巴互𪜶。","bklhl":"但是hiah-ê祭司頭使唆眾人，寧可求放巴拉巴hō͘ in。"}},{"book":"可","chapter":15,"verse":12,"versions":{"unv":"彼拉多又說：「那麼樣，你們所稱為猶太人的王，我怎麼辦他呢？」","bklcl":"Pí-lia̍p-to koh ìn kóng, Án-ni chiū lín só͘ kiò chòe Iû-thài lâng ê ông ê, góa tio̍h cháiⁿ-iūⁿ pān I?","tghg":"彼拉多閣應講：「按呢，就恁所叫做猶太人的王的，我著怎樣辦伊？」","bklhl":"彼拉多koh應講，Án-ni就lín所叫做偤太人ê王ê，我tio̍h怎樣辦伊？"}},{"book":"可","chapter":15,"verse":13,"versions":{"unv":"他們又喊著說：「把他釘十字架！」","bklcl":"In koh âu-kiò kóng, Tèng I tī si̍p-jī-kè.","tghg":"𪜶閣喉叫講：「釘伊佇十字架！」","bklhl":"In koh喉叫講，釘伊tī十字架。"}},{"book":"可","chapter":15,"verse":14,"versions":{"unv":"彼拉多說：「為甚麼呢？他做了甚麼惡事呢？」他們便極力地喊著說：「把他釘十字架！」","bklcl":"Pí-lia̍p-to kā in kóng, Cháiⁿ-iūⁿ ah, I chòe sím-mi̍h pháiⁿ?  Chóng-sī in ná tōa siaⁿ âu-kiò kóng, Tèng I tī si̍p-jī-kè.","tghg":"彼拉多給𪜶講：「怎樣啊？伊做甚麼歹？」總是𪜶愈大聲喉叫講：「釘伊佇十字架！」","bklhl":"彼拉多kā in講，怎樣ah，伊做甚麼pháiⁿ？總是in ná大聲喉叫講，釘伊tī十字架。"}},{"book":"可","chapter":15,"verse":15,"versions":{"unv":"彼拉多要叫眾人喜悅，就釋放巴拉巴給他們，將耶穌鞭打了，交給人釘十字架。","bklcl":"Pí-lia̍p-to in-ūi ài hō͘ chèng lâng hoaⁿ-hí, chiū pàng Pa-lia̍p-pa hō͘ in; í-keng piⁿ-phah Iâ-so͘, chiū hoat-kau khì tèng si̍p-jī-kè.","tghg":"彼拉多因為愛互眾人歡喜，就放巴拉巴互𪜶，已經鞭拍耶穌，就發交去釘十字架。","bklhl":"彼拉多因為ài hō͘眾人歡喜，就放巴拉巴hō͘ in；已經鞭phah耶穌，就發交去釘十字架。"}},{"book":"可","chapter":15,"verse":16,"versions":{"unv":"兵丁把耶穌帶進衙門院裡，叫齊了全營的兵。","bklcl":"Peng-teng thoa I ji̍p īⁿ-lāi, chiū-sī kong-tn̂g, chiū hōe-chôe thong iâⁿ,","tghg":"兵丁拖伊入院內，就是公堂就會齊通營。","bklhl":"兵丁拖伊入院內，就是公堂，就會齊thong營，"}},{"book":"可","chapter":15,"verse":17,"versions":{"unv":"他們給他穿上紫袍，又用荊棘編做冠冕給他戴上，","bklcl":"ēng chí-sek ê phàu hō͘ I chhēng, koh pīⁿ chhì-á ê bián-liû kā I tì,","tghg":"用紫色的袍互伊穿，閣編莿仔的冕旒給伊戴，","bklhl":"用紫色ê袍hō͘伊穿，koh編刺á ê冕旒kā伊戴，"}},{"book":"可","chapter":15,"verse":18,"versions":{"unv":"就慶賀他說：「恭喜，猶太人的王啊！」","bklcl":"chiū kā I chhéng-an, kóng, Iû-thài lâng ê ông, pêng-an!","tghg":"就給伊請安講：「猶太人的王，平安！」","bklhl":"就kā伊請安，講，偤太人ê王，平安！"}},{"book":"可","chapter":15,"verse":19,"versions":{"unv":"又拿一根葦子打他的頭，吐唾沫在他臉上，屈膝拜他。","bklcl":"Koh ēng lô͘-tek sut I ê thâu-khak, kā I phùi-nōa, kūi-lo̍h pài I.","tghg":"閣用蘆竹捽(sut)伊的頭殼，給伊呸涎，跪落拜伊。","bklhl":"Koh用蘆竹sut伊ê頭殼，kā伊phùi-nōa，跪落拜伊。"}},{"book":"可","chapter":15,"verse":20,"versions":{"unv":"戲弄完了，就給他脫了紫袍，仍穿上他自己的衣服，帶他出去，要釘十字架。","bklcl":"Hì-lāng soah, hit niá chí-sek ê phàu chiū kā I thǹg-khí-lâi, chiong I ka-kī ê saⁿ kā I chhēng-lo̍h-khì;  tòa I chhut, beh tèng I si̍p-jī-kè.","tghg":"戲弄息，彼領紫色的袍就給伊褪起來，將伊家己的衫給伊穿落去，帶伊出，欲釘伊十字架。","bklhl":"戲弄soah，hit領紫色ê袍就kā伊thǹg起來，將伊家己ê衫kā伊穿落去；帶伊出，beh釘伊十字架。"}},{"book":"可","chapter":15,"verse":21,"versions":{"unv":"有一個古利奈人西門，就是亞力山大和魯孚的父親，從鄉下來，經過那地方，他們就勉強他同去，好背著耶穌的十字架。","bklcl":"Ū Kó͘-lī-nāi lâng Se-bûn, chiū-sī A-le̍k-san-tāi kap Ló͘-hu ê lāu-pē, tùi soaⁿ-tiûⁿ lâi àn hia kè, in bián-kióng i saⁿ-kap khì, lâi giâ Iâ-so͘ ê si̍p-jī-kè.","tghg":"有古利奈人西門，就是亞力山大及魯孚(Ló͘-hu)的老父，對山場來，按遐過，𪜶勉強伊相及去，來夯耶穌的十字架。","bklhl":"有Kó͘-lī-nāi人西門，就是亞力山大kap Ló͘-hu ê老父，tùi山場來àn hia過，in勉強伊saⁿ-kap去，來giâ耶穌ê十字架。"}},{"book":"可","chapter":15,"verse":22,"versions":{"unv":"他們帶耶穌到了各各他地方（各各他翻出來就是髑髏地），","bklcl":"In tòa Iâ-so͘ kàu Kok-kok-thaⁿ ê só͘-chāi, hoan-e̍k chiū-sī Thâu-khak-óaⁿ ê só͘-chāi;","tghg":"𪜶帶耶穌到各各他的所在（翻譯就是頭殼碗的所在），","bklhl":"In帶耶穌到各各他ê所在，翻譯就是頭殼碗ê所在；"}},{"book":"可","chapter":15,"verse":23,"versions":{"unv":"拿沒藥調和的酒給耶穌，他卻不受。","bklcl":"ēng kiáu bu̍t-io̍h ê chiú hō͘ I; Iâ-so͘ m̄ siū.","tghg":"用攪(kiáu)沒(bu̍t)藥的酒互伊，耶穌呣受。","bklhl":"用kiáu沒藥ê酒hō͘伊；耶穌m̄受。"}},{"book":"可","chapter":15,"verse":24,"versions":{"unv":"於是將他釘在十字架上，拈鬮分他的衣服，看是誰得甚麼。","bklcl":"Chiū tèng I tī si̍p-jī-kè, pun I ê i-ho̍k, liam-khau khòaⁿ sím-mi̍h lâng tit-tio̍h sím-mi̍h.","tghg":"就釘伊佇十字架，分伊的衣服，拈鬮(liam-khau)看甚麼人得著甚麼。","bklhl":"就釘伊tī十字架，pun伊ê衣服，拈鬮看甚麼人得tio̍h甚麼。"}},{"book":"可","chapter":15,"verse":25,"versions":{"unv":"釘他在十字架上是巳初的時候。","bklcl":"Hit sî káu tiám cheng, chiū tèng I tī si̍p-jī-kè.","tghg":"彼時九點鐘就釘伊佇十字架。","bklhl":"Hit時九點鐘，就釘伊tī十字架。"}},{"book":"可","chapter":15,"verse":26,"versions":{"unv":"在上面有他的罪狀，寫的是：「猶太人的王。」","bklcl":"Ēng chám-tiâu siá I ê chōe-chōng, kóng, Iû-thài lâng ê ông.","tghg":"用斬條寫伊的罪狀，講：「猶太人的王。」","bklhl":"用斬條寫伊ê罪狀，講，偤太人ê王。"}},{"book":"可","chapter":15,"verse":27,"versions":{"unv":"他們又把兩個強盜和他同釘十字架，一個在右邊，一個在左邊。","bklcl":"Iā ū nn̄g ê chha̍t kap I tâng tèng si̍p-jī-kè, chi̍t-ê tī chiàⁿ-pêng, chi̍t-ê tī tò-pêng.","tghg":"也有二個賊及伊同釘十字架，一個佇正旁，一個佇倒旁。","bklhl":"也有兩個賊kap伊同釘十字架，一个tī chiàⁿ-pêng，一个tī tò-pêng。"}},{"book":"可","chapter":15,"verse":28,"versions":{"unv":"（有古卷加：這就應了經上的話說：他被列在罪犯之中。）","tghg":"｛這應驗經上的話說：『算伊及不法的人同列。』〔台語羅馬譯本無此節！〕｝"}},{"book":"可","chapter":15,"verse":29,"versions":{"unv":"從那裡經過的人辱罵他，搖著頭說：「咳！你這拆毀聖殿、三日又建造起來的，","bklcl":"Keng-kè ê lâng siat-to̍k I, iô thâu kóng, Āi ah, lí húi-hoāi tiān, saⁿ ji̍t khí i ê,","tghg":"經過的人褻瀆伊，搖頭講：「唉啊！你毀壞殿，三日起伊的，","bklhl":"經過ê人褻瀆伊，搖頭講，Āi ah，你毀壞殿，三日起伊ê，"}},{"book":"可","chapter":15,"verse":30,"versions":{"unv":"可以救自己，從十字架上下來吧！」","bklcl":"taⁿ tio̍h kiù ka-kī, tùi si̍p-jī-kè lo̍h-lâi.","tghg":"今著救家己，對十字架落來！」","bklhl":"taⁿ tio̍h救家己，tùi十字架落來。"}},{"book":"可","chapter":15,"verse":31,"versions":{"unv":"祭司長和文士也是這樣戲弄他，彼此說：「他救了別人，不能救自己。","bklcl":"Hiah ê chè-si-thâu kap keng-ha̍k-sū iā sī án-ni thí-chhiò I, saⁿ-kap kóng, I bat kiù pa̍t lâng, iā bōe-ōe kiù ka-kī.","tghg":"許個祭司頭及經學士也是按呢恥笑伊，相及講：「伊曾救別人，也𣍐會救家己。","bklhl":"Hiah-ê祭司頭kap經學士也是án-ni恥笑伊，saⁿ-kap講，伊bat救別人，也bōe會救家己。"}},{"book":"可","chapter":15,"verse":32,"versions":{"unv":"以色列的王基督，現在可以從十字架上下來，叫我們看見，就信了。」那和他同釘的人也是譏誚他。","bklcl":"Í-sek-lia̍t ê ông Ki-tok taⁿ tio̍h tùi si̍p-jī-kè lo̍h-lâi hō͘ goán khòaⁿ lâi sìn I.  Tâng tèng tī si̍p-jī-kè ê iā mē I.","tghg":"以色列的王基督，今著對十字架落來，互阮看，來信伊。」同釘佇十字架者也罵伊。","bklhl":"以色列ê王基督taⁿ tio̍h tùi十字架落來hō͘阮看來信伊。同釘tī十字架ê也罵伊。"}},{"book":"可","chapter":15,"verse":33,"versions":{"unv":"從午正到申初，遍地都黑暗了。","bklcl":"Ji̍t tiong-tàu choân tōe o͘-àm, kàu saⁿ tiám cheng ê sî;","tghg":"日中晝，全地黑暗，到三點鐘的時。","bklhl":"日中晝全地烏暗，到三點鐘ê時；"}},{"book":"可","chapter":15,"verse":34,"versions":{"unv":"申初的時候，耶穌大聲喊著說：「以羅伊！以羅伊！拉馬撒巴各大尼？」（翻出來就是：我的　神！我的　神！為甚麼離棄我？）","bklcl":"saⁿ tiám cheng ê sî Iâ-so͘ tōa siaⁿ kiò kóng, Í-lô-i, Í-lô-i, lia̍p-má sat-pak-tāi-nî, hoan-e̍k chiū-sī, Góa ê Siōng-tè, góa ê Siōng-tè, lí siáⁿ-sū pàng-lī góa.","tghg":"三點鐘的時耶穌大聲叫講：「以羅伊！以羅伊！拉馬撒巴大尼？」（翻譯就是：我的上帝！我的上帝！你啥事放離我？）","bklhl":"三點鐘ê時，耶穌大聲叫講，Í-lô-i，Í-lô-i，lia̍p-má sat-pak-tāi-nî，翻譯就是，我ê上帝，我ê上帝，你啥事放離我。"}},{"book":"可","chapter":15,"verse":35,"versions":{"unv":"旁邊站著的人，有的聽見就說：「看哪，他叫以利亞呢！」","bklcl":"Piⁿ-thâu khiā ê ū lâng thiaⁿ-kìⁿ, chiū kóng, Lí khòaⁿ, I teh kiò Í-lī-a.","tghg":"邊頭徛者，有人聽見就講：「你看，伊啲叫以利亞！」","bklhl":"邊頭khiā ê有人聽見，就講，你看，伊teh叫以利亞。"}},{"book":"可","chapter":15,"verse":36,"versions":{"unv":"有一個人跑去，把海絨蘸滿了醋，綁在葦子上，送給他喝，說：「且等著，看以利亞來不來把他取下。」","bklcl":"Ū chi̍t lâng cháu-khì ēng hái-jiông chìm chhò͘, hâ tī lô͘-tek-á bé, hō͘ i suh, kóng, Chhiáⁿ bān, chhì-khòaⁿ Í-lī-a lâi kiù I lo̍h-lâi á bô.","tghg":"有一人走去，用海絨浸醋，縖佇蘆竹仔尾，互伊吸，講：「且慢，試看以利亞來救伊落來抑無。」","bklhl":"有一人走去用海絨浸醋，hâ tī蘆竹á尾，hō͘伊suh，講，且慢，試看以利亞來救伊落來á無。"}},{"book":"可","chapter":15,"verse":37,"versions":{"unv":"耶穌大聲喊叫，氣就斷了。","bklcl":"Iâ-so͘ tōa siaⁿ kiò, khùi chiū tn̄g.","tghg":"耶穌大聲叫，氣就斷。","bklhl":"耶穌大聲叫，氣就斷。"}},{"book":"可","chapter":15,"verse":38,"versions":{"unv":"殿裡的幔子從上到下裂為兩半。","bklcl":"Tiān-lāi ê tiùⁿ-lî tùi téng kàu ē li̍h chòe nn̄g pêng.","tghg":"殿內的帳簾對頂到下裂做二旁。","bklhl":"殿內ê帳籬tùi頂到下裂做兩pêng。"}},{"book":"可","chapter":15,"verse":39,"versions":{"unv":"對面站著的百夫長看見耶穌這樣喊叫（有古卷沒有喊叫二字）斷氣，就說：「這人真是　神的兒子！」","bklcl":"Pé-chóng khiā tī Iâ-so͘ ê tùi-bīn, khòaⁿ-kìⁿ I án-ni khùi tn̄g, chiū kóng, Chit lâng chin-chiàⁿ sī Siōng-tè ê Kiáⁿ.","tghg":"百總徛佇耶穌的對面看見伊按呢氣斷，就講：「此人真正是上帝的子！」","bklhl":"百總khiā tī耶穌ê對面，看見伊án-ni氣斷，就講，Chit人真正是上帝ê Kiáⁿ。"}},{"book":"可","chapter":15,"verse":40,"versions":{"unv":"還有些婦女遠遠地觀看；內中有抹大拉的馬利亞，又有小雅各和約西的母親馬利亞，並有撒羅米，","bklcl":"Koh ū kúi-nā ê hū-jîn-lâng tùi hn̄g-hn̄g teh khòaⁿ, chiông-tiong ū Boa̍t-tāi-lia̍p ê Má-lī-a, kap sió Ngá-kok Iok-se ê lāu-bú Má-lī-a, í-ki̍p Sat-lô-bí,","tghg":"閣有幾若個婦仁人對遠遠啲看；從中有抹大拉的馬利亞，及小雅各、約西的老母馬利亞，以及撒羅米，","bklhl":"Koh有kúi-nā ê婦人人tùi遠遠teh看，從中有抹大拉ê馬利亞，kap小雅各約西ê老母馬利亞，以及Sat-lô-bí，"}},{"book":"可","chapter":15,"verse":41,"versions":{"unv":"就是耶穌在加利利的時候，跟隨他、服事他的那些人，還有同耶穌上耶路撒冷的好些婦女在那裡觀看。","bklcl":"chiū-sī Iâ-so͘ tī Ka-lī-lī ê sî, kun-tè lâi ho̍k-sāi I ê, iā ū chōe-chōe hū-jîn-lâng kap Iâ-so͘ tâng chiūⁿ Iâ-lō͘-sat-léng ê, lóng hn̄g-hn̄g teh khòaⁿ.","tghg":"就是耶穌佇加利利的時，跟隨來服事伊者，也有多多婦仁人及耶穌同上耶路撒冷的，攏遠遠啲看。","bklhl":"就是耶穌tī加利利ê時，跟tè來服事伊ê，也有chōe-chōe婦人人kap耶穌同上耶路撒冷ê，lóng遠遠teh看。"}},{"book":"可","chapter":15,"verse":42,"versions":{"unv":"到了晚上，因為這是預備日，就是安息日的前一日，","bklcl":"Í-keng àm, in-ūi hit ji̍t sī pī-pān choeh ê ji̍t, chiū-sī an-hioh-ji̍t chêng ê chi̍t ji̍t,","tghg":"已經暗，因為彼日是備辦節的日，就是安息日前的一日，","bklhl":"已經暗，因為hit日是備辦節ê日，就是安歇日前ê一日，"}},{"book":"可","chapter":15,"verse":43,"versions":{"unv":"有亞利馬太的約瑟前來，他是尊貴的議士，也是等候　神國的。他放膽進去見彼拉多，求耶穌的身體；","bklcl":"ū A-lī-má-thài ê Iok-sek lâi, i sī chun-kùi ê gī-oân, pún-sin iā sī him-bō͘ Siōng-tè ê kok ê, hó-táⁿ ji̍p-khì kìⁿ Pí-lia̍p-to, kiû Iâ-so͘ ê sin-si.","tghg":"有亞利馬太的約瑟來，伊是尊貴的議員，本身也是欣慕上帝的國的。好膽入去見彼拉多，求耶穌的身屍；","bklhl":"有A-lī-má-thài ê約瑟來，伊是尊貴ê議員，本身也是欣慕上帝ê國ê，好膽入去見彼拉多，求耶穌ê身屍。"}},{"book":"可","chapter":15,"verse":44,"versions":{"unv":"彼拉多詫異耶穌已經死了，便叫百夫長來，問他耶穌死了久不久。","bklcl":"Pí-lia̍p-to kî-koài I í-keng sí; kiò pé-chóng lâi mn̄g khòaⁿ I sí kú bē.","tghg":"彼拉多奇怪伊已經死，叫百總來問，看伊死久未。","bklhl":"彼拉多奇怪伊已經死；叫百總來問看伊死久bē。"}},{"book":"可","chapter":15,"verse":45,"versions":{"unv":"既從百夫長得知實情，就把耶穌的屍首賜給約瑟。","bklcl":"Í-keng tùi pé-chóng tit-tio̍h chai, chiū ēng sin-si hō͘ Iok-sek.","tghg":"已經對百總得著知，就用身屍互約瑟。","bklhl":"已經tùi百總得tio̍h知，就用身屍hō͘約瑟。"}},{"book":"可","chapter":15,"verse":46,"versions":{"unv":"約瑟買了細麻布，把耶穌取下來，用細麻布裹好，安放在磐石中鑿出來的墳墓裡，又滾過一塊石頭來擋住墓門。","bklcl":"Iok-sek bóe iù-tōe pò͘, siu Iâ-so͘ lo̍h-lâi; ēng iù-tōe pò͘ pau I, hē tī chio̍h-pôaⁿ só͘ phah ê bōng; iā kō chi̍t tè chio̍h tī bōng-mn̂g.","tghg":"約瑟買幼苧布，收耶穌落來，用幼苧布包伊，下佇石磐所拍的墓，也翱(kō)一塊石佇墓門。","bklhl":"約瑟買幼苧布，收耶穌落來；用幼苧布包伊，hē tī石磐所phah ê墓；也kō一塊石tī墓門。"}},{"book":"可","chapter":15,"verse":47,"versions":{"unv":"抹大拉的馬利亞和約西的母親馬利亞都看見安放他的地方。","bklcl":"Boa̍t-tāi-lia̍p ê Má-lī-a, kap Iok-se ê lāu-bú Má-lī-a, khòaⁿ-kìⁿ I só͘ bâi-chòng ê só͘-chāi.","tghg":"抹大拉的馬利亞，及約西的老母馬利亞，看見伊所埋葬的所在。","bklhl":"抹大拉ê馬利亞，kap約西ê老母馬利亞，看見伊所埋葬ê所在。"}}]