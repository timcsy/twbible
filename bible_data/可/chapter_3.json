[{"book":"可","chapter":3,"verse":1,"versions":{"unv":"耶穌又進了會堂，在那裡有一個人枯乾了一隻手。","bklcl":"Iâ-so͘ koh ji̍p hōe-tn̂g; tī hia ū lâng chi̍t chhiú ko͘-tâ ê.","tghg":"耶穌閣入會堂，佇遐有人一手枯焦的。","bklhl":"耶穌koh入會堂；tī hia有人一手枯焦ê。"}},{"book":"可","chapter":3,"verse":2,"versions":{"unv":"眾人窺探耶穌，在安息日醫治不醫治，意思是要控告耶穌。","bklcl":"In tng-khòaⁿ I tī an-hioh-ji̍t beh i-tī i á bô; ì-sù ài beh kò I.","tghg":"𪜶當看伊佇安息日欲醫治伊抑無，意思愛欲告伊。","bklhl":"In當看伊tī安歇日beh醫治伊á無；意思ài beh告伊。"}},{"book":"可","chapter":3,"verse":3,"versions":{"unv":"耶穌對那枯乾一隻手的人說：「起來，站在當中。」","bklcl":"I chiū kā chhiú ko͘-tâ ê kóng, Khí-lâi, khiā tī tiong-ng.","tghg":"伊就給手枯焦的講：「起來，徛佇中央。」","bklhl":"伊就kā手枯焦ê講，起來，khiā tī中央。"}},{"book":"可","chapter":3,"verse":4,"versions":{"unv":"又問眾人說：「在安息日行善行惡，救命害命，哪樣是可以的呢？」他們都不作聲。","bklcl":"Chiū kā in kóng, An-hioh-ji̍t kiâⁿ hó, kiâⁿ pháiⁿ, kiù sìⁿ-miā, hāi sìⁿ-miā, tá-lo̍h chi̍t hāng sī ha̍p?  In chēng-chēng.","tghg":"就給𪜶講：「安息日行好行歹，救生命害生命，叨落一項是合？」𪜶靜靜。","bklhl":"就kā in講，安歇日行好，行pháiⁿ，救性命，害性命，tá-lo̍h一項是合？In靜靜。"}},{"book":"可","chapter":3,"verse":5,"versions":{"unv":"耶穌怒目周圍看他們，憂愁他們的心剛硬，就對那人說：「伸出手來！」他把手一伸，手就復了原。","bklcl":"I chiū siū-khì, sì-kè khòaⁿ in, iu-būn in ê sim ngī, kā hit ê lâng kóng, Chhun lí ê chhiú.  I chiū chhun-khì, chhiú chiū hó-hó.","tghg":"伊就受氣四界看𪜶，憂悶𪜶的心硬(ngī)，給彼個人講：「伸你的手！」伊就伸去，手就好好。","bklhl":"伊就受氣，四界看in，憂悶in ê心硬，kā hit ê人講，伸你ê手。伊就伸去，手就好好。"}},{"book":"可","chapter":3,"verse":6,"versions":{"unv":"法利賽人出去，同希律一黨的人商議怎樣可以除滅耶穌。","bklcl":"Hoat-lī-sài lâng chhut-khì, chiū sûi-sî kap Hi-lu̍t ê tóng saⁿ-kap kè-bô͘ kong-kek Iâ-so͘, khòaⁿ thang cháiⁿ-iūⁿ bia̍t I.","tghg":"法利賽人出去，就隨時及希律的黨相及計謀攻擊耶穌看通怎樣滅伊。","bklhl":"法利賽人出去，就隨時kap希律ê黨saⁿ-kap計謀攻擊耶穌，看thang怎樣滅伊。"}},{"book":"可","chapter":3,"verse":7,"versions":{"unv":"耶穌和門徒退到海邊去，有許多人從加利利跟隨他。","bklcl":"Iâ-so͘ kap I ê ha̍k-seng thè-khì hái-piⁿ, ū kui tōa tīn ê lâng tùi Ka-lī-lī tè I;","tghg":"耶穌及伊的學生退去海邊，有歸大陣的人對加利利隨伊。","bklhl":"耶穌kap伊ê學生退去海邊，有kui大陣ê人tùi加利利tè伊；"}},{"book":"可","chapter":3,"verse":8,"versions":{"unv":"還有許多人聽見他所做的大事，就從猶太、耶路撒冷、以土買、約旦河外，並泰爾、西頓的四方來到他那裡。","bklcl":"iā ū tùi Iû-thài, Iâ-lō͘-sat-léng, Í-thó͘-mái, Iok-tàn hô gōa, kap Chhui-lô Se-tùn kéng-lāi kui tōa tīn ê lâng thiaⁿ-kìⁿ I só͘ kiâⁿ hiah-ni̍h tōa ê sū, chiū lâi chiū-kūn I.","tghg":"也有對猶太、耶路撒冷、以土買、約但河外，及推羅、西頓境內，歸大陣的人聽見伊所行許呢大的事，就來就近伊。","bklhl":"也有tùi偤太、耶路撒冷、Í-thó͘-mái、約旦河外，kap Chhui-lô Se-tùn境內kui大陣ê人聽見伊所行hiah-ni̍h大ê事，就來就近伊。"}},{"book":"可","chapter":3,"verse":9,"versions":{"unv":"他因為人多，就吩咐門徒叫一隻小船伺候著，免得眾人擁擠他。","bklcl":"In-ūi lâng chōe, I chiū kā I ê ha̍k-seng kóng tio̍h pī-pān chûn-á lâi thèng-hāu, bián-tit in oe-khoeh I.","tghg":"因為人多，伊就給伊的學生講著備辦船仔來聽候，免得𪜶挨夾(oe-khoeh)伊。","bklhl":"因為人chōe，伊就kā伊ê學生講tio̍h備辦船á來thèng候，免得in oe-khoeh伊。"}},{"book":"可","chapter":3,"verse":10,"versions":{"unv":"他治好了許多人，所以凡有災病的，都擠進來要摸他。","bklcl":"In-ūi I bat i-hó chōe-chōe lâng, tì-kàu hoān ū phòa-pīⁿ ê pek-óa, ài beh bong I.","tghg":"因為伊曾醫好多多人，致到凡有破病的，迫倚愛欲摸伊。","bklhl":"因為伊bat醫好chōe-chōe人，致到凡有破病ê逼óa，ài beh摸伊。"}},{"book":"可","chapter":3,"verse":11,"versions":{"unv":"污鬼無論何時看見他，就俯伏在他面前，喊著說：「你是　神的兒子。」","bklcl":"Hiah ê siâ-sîn chi̍t ē khòaⁿ-kìⁿ I, chiū phak tī I ê bīn-chêng âu-kiò kóng, Lí sī Siōng-tè ê Kiáⁿ.","tghg":"許個邪神一下看見伊，就仆佇伊的面前，喉叫講：「你是上帝的子。」","bklhl":"Hiah-ê邪神一下看見伊，就仆tī伊ê面前喉叫講，你是上帝ê Kiáⁿ。"}},{"book":"可","chapter":3,"verse":12,"versions":{"unv":"耶穌再三地囑咐他們，不要把他顯露出來。","bklcl":"I chia̍p-chia̍p kéng-kài in, bo̍h-tit kā I pò-iông.","tghg":"伊捷捷(chia̍p-chia̍p)警戒𪜶，莫得給伊報揚(pò-iông)。","bklhl":"伊chia̍p-chia̍p警戒in，莫得kā伊報揚。"}},{"book":"可","chapter":3,"verse":13,"versions":{"unv":"耶穌上了山，隨自己的意思叫人來；他們便來到他那裡。","bklcl":"I chiūⁿ soaⁿ, chiàu ka-kī só͘ ài lâi tiàu lâng; in lâi chiū-kūn I.","tghg":"伊上山，照家己所愛來召人；𪜶來就近伊。","bklhl":"伊上山，照家己所ài來召人；in來就近伊。"}},{"book":"可","chapter":3,"verse":14,"versions":{"unv":"他就設立十二個人，要他們常和自己同在，也要差他們去傳道，","bklcl":"Chiū siat-li̍p cha̍p-jī lâng, thang kap I siông-siông tī-teh, iā thang chhe in khì soan-thoân tō-lí,","tghg":"就設立十二人，通及伊常常佇啲，也通差𪜶去宣傳道理，","bklhl":"就設立十二人，thang kap伊常常tī-teh，也thang差in去宣傳道理，"}},{"book":"可","chapter":3,"verse":15,"versions":{"unv":"並給他們權柄趕鬼。","bklcl":"koh ū kóaⁿ kúi ê koân.","tghg":"閣有趕鬼的權。","bklhl":"koh有趕鬼ê權。"}},{"book":"可","chapter":3,"verse":16,"versions":{"unv":"這十二個人有西門（耶穌又給他起名叫彼得），","bklcl":"Chiū chheng Se-bûn chòe Pí-tek.","tghg":"就稱西門做彼得，","bklhl":"就稱西門做彼得。"}},{"book":"可","chapter":3,"verse":17,"versions":{"unv":"還有西庇太的兒子雅各和雅各的兄弟約翰（又給這兩個人起名叫半尼其，就是雷子的意思），","bklcl":"Koh ū Se-pí-thài ê kiáⁿ Ngá-kok, kap Ngá-kok ê hiaⁿ-tī Iok-hān; chit nn̄g lâng I chheng in chòe Poàn-nî-kî, chiū-sī Lûi ê kiáⁿ;","tghg":"閣有西庇太的子雅各及雅各的兄弟約翰（此二人伊稱𪜶做半尼其，就是雷的子），","bklhl":"Koh有西庇太ê Kiáⁿ雅各，kap雅各ê兄弟約翰；chit兩人伊稱in做Poàn-nî-kî，就是雷ê Kiáⁿ；"}},{"book":"可","chapter":3,"verse":18,"versions":{"unv":"又有安得烈、腓力、巴多羅買、馬太、多馬、亞勒腓的兒子雅各、和達太，並奮銳黨的西門，","bklcl":"koh ū An-tek-lia̍t, Hui-le̍k, Pa-to-lô-mái, Má-thài, To-má, A-le̍k-hui ê kiáⁿ Ngá-kok, koh Ta̍t-thài, kap Ka-ná-nî ê Se-bûn,","tghg":"閣有安得烈、腓力、巴多羅買、馬太、多馬、亞勒腓的子雅各，閣達太，及加拿尼的西門，","bklhl":"koh有安得烈、腓力、Pa-to-lô-mái、馬太、To-má，A-le̍k-hui ê Kiáⁿ雅各，koh Ta̍t-thài，kap Ka-ná-nî ê西門，"}},{"book":"可","chapter":3,"verse":19,"versions":{"unv":"還有賣耶穌的加略人猶大。","bklcl":"kap bōe I ê Ka-lio̍k lâng Iû-tāi.","tghg":"及賣伊的加略人猶大。","bklhl":"kap賣伊ê加略人偤大。"}},{"book":"可","chapter":3,"verse":20,"versions":{"unv":"耶穌進了一個屋子，眾人又聚集，甚至他連飯也顧不得吃。","bklcl":"Iâ-so͘ ji̍p chhù.  Chèng lâng koh chū-chi̍p, tì-kàu in bōe kò͘-tit chia̍h.","tghg":"耶穌入厝，眾人閣聚集，致到𪜶𣍐顧得食。","bklhl":"耶穌入厝，眾人koh聚集，致到in bōe顧得食。"}},{"book":"可","chapter":3,"verse":21,"versions":{"unv":"耶穌的親屬聽見，就出來要拉住他，因為他們說他癲狂了。","bklcl":"I ê chhin-lâng thiaⁿ-kìⁿ, chiū chhut-lâi beh kā I lia̍h-teh; in-ūi kóng, I sī tian-kông.","tghg":"伊的親人聽見，就出來欲給伊掠啲，因為講伊是癲狂。","bklhl":"伊ê親人聽見，就出來beh kā伊掠teh；因為講，伊是癲狂。"}},{"book":"可","chapter":3,"verse":22,"versions":{"unv":"從耶路撒冷下來的文士說：「他是被別西卜附著」；又說：「他是靠著鬼王趕鬼。」","bklcl":"Tùi Iâ-lō͘-sat-léng lo̍h-lâi ê keng-ha̍k-sū kóng, I sī hō͘ Pia̍t-se-pok hū-sin; koh kóng, I sī óa-khò kúi-ông lâi kóaⁿ kúi.","tghg":"對耶路撒冷落來的經學士講：「伊是互別西卜附身」；閣講：「伊是倚靠鬼王來趕鬼。」","bklhl":"Tùi耶路撒冷落來ê經學士講，伊是hō͘ Pia̍t-se-pok附身；koh講，伊是óa靠鬼王來趕鬼。"}},{"book":"可","chapter":3,"verse":23,"versions":{"unv":"耶穌叫他們來，用比喻對他們說：「撒但怎能趕出撒但呢？","bklcl":"I kiò in lâi, siat phì-jū kā in kóng, Sat-tàn thái-thó ōe kóaⁿ Sat-tàn?","tghg":"伊叫𪜶來，設譬喻給𪜶講：「撒旦豈可會趕撒但？","bklhl":"伊叫in來，設譬喻kā in講，撒旦thái-thó會趕撒旦？"}},{"book":"可","chapter":3,"verse":24,"versions":{"unv":"若一國自相紛爭，那國就站立不住；","bklcl":"Kok nā ka-kī cheng-piàⁿ, hit ê kok chiū khiā bōe tiâu.","tghg":"國若家己爭拚，彼個國就徛𣍐住(tiâu)；","bklhl":"國若ka-kī爭拚，hit ê國就khiā bōe-tiâu。"}},{"book":"可","chapter":3,"verse":25,"versions":{"unv":"若一家自相紛爭，那家就站立不住。","bklcl":"Ke nā ka-kī cheng-piàⁿ, hit ê ke iā khiā bōe tiâu.","tghg":"家若家己爭拚，彼個家也徛𣍐住。","bklhl":"家若家己爭拚，hit ê家也khiā bōe-tiâu。"}},{"book":"可","chapter":3,"verse":26,"versions":{"unv":"若撒但自相攻打紛爭，他就站立不住，必要滅亡。","bklcl":"Sat-tàn nā khí-lâi ka-kī cheng-piàⁿ, i iā khiā bōe tiâu, tek-khak ōe bia̍t.","tghg":"撒但若起來家己爭拚，伊也徛𣍐住，的確會滅。","bklhl":"撒旦若起來家己爭拚，伊也khiā bōe-tiâu，的確會滅。"}},{"book":"可","chapter":3,"verse":27,"versions":{"unv":"沒有人能進壯士家裡，搶奪他的家具；必先捆住那壯士，才可以搶奪他的家。","bklcl":"Bô lâng ōe ji̍p béng lâng ê chhù lâi kiap i ê ke-hé; tio̍h tāi-seng pa̍k hit ê béng lâng, jiân-āu chiah beh kiap i ê chhù.","tghg":"無人會入猛(béng)人的厝，來劫伊的家伙；著代先縛彼個猛人，然後才欲劫伊的厝。","bklhl":"無人會入猛人ê厝來劫伊ê家伙；tio̍h事先縛hit ê猛人，然後chiah beh劫伊ê厝。"}},{"book":"可","chapter":3,"verse":28,"versions":{"unv":"我實在告訴你們，世人一切的罪和一切褻瀆的話都可得赦免；","bklcl":"Góa si̍t-chāi kā lín kóng, Kìⁿ-nā sè-kan lâng só͘ hoān ê chōe, kap in só͘ pòng-to̍k it-chhè pòng-to̍k ê ōe, lóng beh sià-bián in;","tghg":"我實在給恁講，見若世間人所犯的罪及𪜶所謗瀆一切謗瀆的話攏欲赦免𪜶；","bklhl":"我實在kā lín講，見若世間人所犯ê罪，kap in所謗瀆一切謗瀆ê話，lóng beh赦免in；"}},{"book":"可","chapter":3,"verse":29,"versions":{"unv":"凡褻瀆聖靈的，卻永不得赦免，乃要擔當永遠的罪。」","bklcl":"to̍k-to̍k kìⁿ-nā pòng-to̍k Sèng Sîn ê, éng-oán bô tit-tio̍h sià-bián, chiū-sī hoān-tio̍h éng sè-tāi ê chōe.","tghg":"獨獨見若謗瀆聖神的，永遠無得著赦免，就是犯著永世代的罪。」","bklhl":"獨獨見若謗瀆聖神ê，永遠無得tio̍h赦免，就是患tio̍h永世代ê罪。"}},{"book":"可","chapter":3,"verse":30,"versions":{"unv":"這話是因為他們說：「他是被污鬼附著的。」","bklcl":"Che sī in-ūi hiah-ê lâng kóng, I hoān-tio̍h siâ-sîn.","tghg":"這是因為許個人講：「伊患著邪神。」","bklhl":"這是因為hiah-ê人講，伊犯tio̍h邪神。"}},{"book":"可","chapter":3,"verse":31,"versions":{"unv":"當下，耶穌的母親和弟兄來，站在外邊，打發人去叫他。","bklcl":"I ê lāu-bú kap I ê hiaⁿ-tī lâi khiā tī gōa-bīn, chhe lâng khì kiò I.","tghg":"伊的老母及伊的兄弟來，徛佇外面，差人去叫伊。","bklhl":"伊ê老母kap伊ê兄弟來khiā tī外面，差人去叫伊。"}},{"book":"可","chapter":3,"verse":32,"versions":{"unv":"有許多人在耶穌周圍坐著，他們就告訴他說：「看哪，你母親和你弟兄在外邊找你。」","bklcl":"Ū kui tīn ê lâng ûi I teh chē; ū lâng kā I kóng, Lí khòaⁿ, lí ê lāu-bú kap lí ê hiaⁿ-tī tī gōa-bīn teh chhē lí.","tghg":"有歸陣的人圍伊啲坐，有人給伊講：「你看，你的老母及你的兄弟佇外面啲尋你。」","bklhl":"有kui陣ê人圍伊teh坐；有人kā伊講，你看，你ê老母kap你ê兄弟tī外面teh chhē你。"}},{"book":"可","chapter":3,"verse":33,"versions":{"unv":"耶穌回答說：「誰是我的母親？誰是我的弟兄？」","bklcl":"I chiū ìn kóng, Sím-mi̍h lâng sī góa ê lāu-bú, góa ê hiaⁿ-tī ah?","tghg":"伊就應講：「甚麼人是我的老母？我的兄弟啊？」","bklhl":"伊就應講，甚麼人是我ê老母，我ê兄弟ah？"}},{"book":"可","chapter":3,"verse":34,"versions":{"unv":"就四面觀看那周圍坐著的人，說：「看哪，我的母親，我的弟兄。","bklcl":"Chiū sì-kè khòaⁿ hiah-ê ûi I teh chē ê lâng kóng,","tghg":"就四界看許個圍伊啲坐的人，講：「你看，我的老母，及我的兄弟。","bklhl":"就四界看hiah-ê圍伊teh坐ê人講，"}},{"book":"可","chapter":3,"verse":35,"versions":{"unv":"凡遵行　神旨意的人就是我的弟兄姊妹和母親了。」","bklcl":"Lí khòaⁿ, góa ê lāu-bú kap góa ê hiaⁿ-tī.  In-ūi kìⁿ-nā kiâⁿ Siōng-tè ê chí-ì ê, chiū-sī góa ê hiaⁿ-tī chí-bē kap lāu-bú.","tghg":"因為見若行上帝的旨意的就是我的兄弟姊妹及老母。」","bklhl":"你看，我ê老母kap我ê兄弟。因為見若行上帝ê旨意ê，就是我ê兄弟姊妹kap老母。"}}]