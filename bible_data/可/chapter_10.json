[{"book":"可","chapter":10,"verse":1,"versions":{"unv":"耶穌從那裡起身，來到猶太的境界並約旦河外。眾人又聚集到他那裡，他又照常教訓他們。","bklcl":"Iâ-so͘ tùi hia khí-sin kàu Iû-thài ê tōe-kài, kàu Iok-tàn hô gōa; chōe-chōe tīn ê lâng koh chū-chi̍p chiū-kūn I; I chiàu siông koh kà-sī in.","tghg":"耶穌對遐起身，到猶太的地界到約但河外。多多陣的人閣聚集就近伊，伊照常閣教示𪜶。","bklhl":"耶穌tùi hia起身到偤太ê地界，到約旦河外；chōe-chōe陣 ê人koh聚集就近伊；伊照常koh教示in。"}},{"book":"可","chapter":10,"verse":2,"versions":{"unv":"有法利賽人來問他說：「人休妻可以不可以？」意思要試探他。","bklcl":"Ū Hoat-lī-sài lâng chiū-kūn I, mn̄g kóng, Lâng lî-chhut i ê bó͘, thang mah? sī teh chhì I.","tghg":"有法利賽人就近伊問講：「人離出伊的某通嗎？」是啲試伊。","bklhl":"有法利賽人就近伊，問講，人離出伊ê bó͘，thang mah？是teh試伊。"}},{"book":"可","chapter":10,"verse":3,"versions":{"unv":"耶穌回答說：「摩西吩咐你們的是甚麼？」","bklcl":"Iâ-so͘ ìn kóng, Mô͘-se bēng-lēng lín cháiⁿ-iūⁿ?","tghg":"耶穌應講：「摩西命令恁怎樣？」","bklhl":"耶穌應講，摩西命令lín怎樣？"}},{"book":"可","chapter":10,"verse":4,"versions":{"unv":"他們說：「摩西許人寫了休書便可以休妻。」","bklcl":"In kóng, Mô͘-se chún lâng siá lî-chu, lâi lî i.","tghg":"𪜶講：「摩西准人寫離書來離伊。」","bklhl":"In講，摩西准人寫離書，來離伊。"}},{"book":"可","chapter":10,"verse":5,"versions":{"unv":"耶穌說：「摩西因為你們的心硬，所以寫這條例給你們；","bklcl":"Nā-sī Iâ-so͘ kā in kóng, Mô͘-se in-ūi lín ê sim ngī, chiah siá chit ê bēng-lēng hō͘ lín;","tghg":"若是耶穌給𪜶講：「摩西因為恁的心硬，才寫此個命令互恁；","bklhl":"但是耶穌kā in講，摩西因為lín ê心硬，chiah寫chit ê命令hō͘ lín；"}},{"book":"可","chapter":10,"verse":6,"versions":{"unv":"但從起初創造的時候，　神造人是造男造女。","bklcl":"chóng-sī tùi chō-hòa ê khí-thâu, Chú chhòng-chō in ū lâm ū lú.","tghg":"總是對造化的起頭，主創造𪜶有男有女。","bklhl":"總是tùi造化ê起頭，主創造in有男有女。"}},{"book":"可","chapter":10,"verse":7,"versions":{"unv":"因此，人要離開父母，與妻子連合，二人成為一體。","bklcl":"In-ūi án-ni lâng beh lī-khui pē-bú, kiat-liân i ê bó͘, nn̄g ê beh chiâⁿ-chòe chi̍t thé;","tghg":"因為按呢，人欲離開父母，結聯伊的某，二個欲成做一體。","bklhl":"因為án-ni人beh離開父母，結聯伊ê bó͘，兩個beh成做一體；"}},{"book":"可","chapter":10,"verse":8,"versions":{"unv":"既然如此，夫妻不再是兩個人，乃是一體的了。","bklcl":"chhin-chhiūⁿ án-ni, bô chòe nn̄g ê, sī chòe chi̍t thé.","tghg":"親像按呢，無做二個，是做一體。","bklhl":"親像án-ni，無做兩個，是做一體。"}},{"book":"可","chapter":10,"verse":9,"versions":{"unv":"所以，　神配合的，人不可分開。」","bklcl":"Só͘-í Siōng-tè só͘ phòe-ha̍p ê, lâng m̄ thang pun-khui i.","tghg":"所以，上帝所配合的，人呣通分開伊。」","bklhl":"所以上帝所配合ê，人m̄-thang分開伊。"}},{"book":"可","chapter":10,"verse":10,"versions":{"unv":"到了屋裡，門徒就問他這事。","bklcl":"Ji̍p chhù ha̍k-seng koh chiong chit ê tāi-chì mn̄g I.","tghg":"入厝，學生閣將此個代誌問伊。","bklhl":"入厝學生koh將chit ê tāi-chì問伊。"}},{"book":"可","chapter":10,"verse":11,"versions":{"unv":"耶穌對他們說：「凡休妻另娶的，就是犯姦淫，辜負他的妻子；","bklcl":"I kā in kóng, Hoān-nā lî-chhut i ê bó͘ lâi chhōa pa̍t-ê ê, sī kiâⁿ kan-îm lâi ko͘-hū i;","tghg":"伊給𪜶講：「凡若離出伊的某來娶別個的，是行姦淫，來辜負伊；","bklhl":"伊kā in講，凡若離出伊ê bó͘來娶別ê ê，是行姦淫來辜負伊；"}},{"book":"可","chapter":10,"verse":12,"versions":{"unv":"妻子若離棄丈夫另嫁，也是犯姦淫了。」","bklcl":"bó͘ nā khì-sak i ê tiōng-hu lâi kè pa̍t-ê, iā sī kiâⁿ kan-îm.","tghg":"某若棄拺伊的丈夫來嫁別個，也是行姦淫。」","bklhl":"bó͘若棄sak伊ê丈夫來嫁別ê，也是行姦淫。"}},{"book":"可","chapter":10,"verse":13,"versions":{"unv":"有人帶著小孩子來見耶穌，要耶穌摸他們，門徒便責備那些人。","bklcl":"Ū lâng tòa sòe-kiáⁿ chiū-kūn Iâ-so͘ beh hō͘ I bong in; ha̍k-seng chek-pī in.","tghg":"有人帶細子就近耶穌，欲互伊摸𪜶，學生責備𪜶。","bklhl":"有人帶細kiáⁿ就近耶穌beh hō͘伊摸in；學生責備in。"}},{"book":"可","chapter":10,"verse":14,"versions":{"unv":"耶穌看見就惱怒，對門徒說：「讓小孩子到我這裡來，不要禁止他們；因為在　神國的，正是這樣的人。","bklcl":"Iâ-so͘ khòaⁿ-kìⁿ án-ni, tōa bô hoaⁿ-hí, kā ha̍k-seng kóng, Iông-ún sòe-kiáⁿ chiū-kūn góa, bo̍h-tit kìm in; in-ūi Siōng-tè ê kok sī chit hō lâng ê.","tghg":"耶穌看見按呢大無歡喜，給學生講：「容允細子就近我，莫得禁𪜶；因為上帝的國，是此號人的。","bklhl":"耶穌看見án-ni，大無歡喜，kā學生講，容允細kiáⁿ就近我，莫得禁in；因為上帝ê國是chit號人ê。"}},{"book":"可","chapter":10,"verse":15,"versions":{"unv":"我實在告訴你們，凡要承受　神國的，若不像小孩子，斷不能進去。」","bklcl":"Góa si̍t-chāi kā lín kóng, Hoān-nā sêng-chiap Siōng-tè ê kok bô chhin-chhiūⁿ sòe-kiáⁿ ê, koat-toàn bōe tit ji̍p-khì.","tghg":"我實在給恁講，凡若承接上帝的國，無親像細子的，決斷𣍐得入去。」","bklhl":"我實在kā lín講，凡若承接上帝ê國無親像細kiáⁿ ê，決斷bōe得入去。"}},{"book":"可","chapter":10,"verse":16,"versions":{"unv":"於是抱著小孩子，給他們按手，為他們祝福。","bklcl":"Chiū phō in, kā in hōaⁿ chhiú, chiok-hok in.","tghg":"就抱𪜶，給𪜶按手，祝福𪜶。","bklhl":"就抱in，kā in hōaⁿ手，祝福in。"}},{"book":"可","chapter":10,"verse":17,"versions":{"unv":"耶穌出來行路的時候，有一個人跑來，跪在他面前，問他說：「良善的夫子，我當做甚麼事才可以承受永生？」","bklcl":"Iâ-so͘ chhut-khì tī lō͘-ni̍h, ū chi̍t lâng cháu chìn-chêng lâi kūi I, mn̄g kóng, Hó ê sian-siⁿ ah, góa tio̍h cháiⁿ-iūⁿ chòe, chiah thang sêng-chiap éng-oa̍h?","tghg":"耶穌出去佇路裡，有一人走進前，來跪伊，問講：「好的先生啊，我著怎樣做才通承接永活？」","bklhl":"耶穌出去tī路裡，有一人走進前來跪伊，問講，好ê先生ah，我tio̍h怎樣做，chiah thang承接永活？"}},{"book":"可","chapter":10,"verse":18,"versions":{"unv":"耶穌對他說：「你為甚麼稱我是良善的？除了　神一位之外，再沒有良善的。","bklcl":"Iâ-so͘ kā i kóng, Lí siáⁿ-sū chheng-ho͘ góa sī hó ah?  Bô chi̍t-ê hó, to̍k-to̍k Siōng-tè nā-tiāⁿ.","tghg":"耶穌給伊講：「你啥事稱呼我是好啊？無一個好，獨獨上帝若定。","bklhl":"耶穌kā伊講，你啥事稱呼我是好ah？無一个好，獨獨上帝nā-tiāⁿ。"}},{"book":"可","chapter":10,"verse":19,"versions":{"unv":"誡命你是曉得的：不可殺人；不可姦淫；不可偷盜；不可作假見證；不可虧負人；當孝敬父母。」","bklcl":"Chiah-ê kài lí í-keng chai, Bo̍h-tit thâi-sí lâng, Bo̍h-tit kan-îm, Bo̍h-tit thau-the̍h, Bo̍h-tit lām-sám chòe kan-chèng, Bo̍h-tit khek-khui lâng, Tio̍h kèng lí ê pē-bú.","tghg":"諸個誡你已經知：莫得刣死人；莫得姦淫；莫得偷提；莫得濫糝做干證；莫得剋虧人；著敬你的父母。」","bklhl":"Chiah-ê誡你已經知，莫得刣死人，莫得姦淫，莫得偷the̍h，莫得lām-sám做干證，莫得剋虧人，Tio̍h敬你ê父母。"}},{"book":"可","chapter":10,"verse":20,"versions":{"unv":"他對耶穌說：「夫子，這一切我從小都遵守了。」","bklcl":"I ìn kóng, Sian-siⁿ ah, chiah-ê góa tùi sòe-hàn lóng siú i.","tghg":"伊應講：「先生啊，諸個我對細漢攏守伊。」","bklhl":"伊應講，先生ah，chiah ê我tùi細漢lóng守伊。"}},{"book":"可","chapter":10,"verse":21,"versions":{"unv":"耶穌看著他，就愛他，對他說：「你還缺少一件：去變賣你所有的，分給窮人，就必有財寶在天上；你還要來跟從我。」","bklcl":"Iâ-so͘ khòaⁿ i, thiàⁿ i, chiū kā i kóng, Lí iáu khiàm chi̍t hāng; tio̍h khì bōe lī hoān só͘ ū ê, lâi hō͘ sòng-hiong lâng, chiū beh ū châi-pó tī thiⁿ-ni̍h, koh lâi tè góa.","tghg":"耶穌看伊，疼伊，就給伊講：「你猶欠一項：著去賣你凡所有的，來互喪鄉人，就欲有財寶佇天裡；閣來隨我。」","bklhl":"耶穌看伊，疼伊，就kā伊講，你iáu欠一項；tio̍h去賣你凡所有ê，來hō͘ sòng-hiong人，就beh有財寶tī天裡，koh來tè我。"}},{"book":"可","chapter":10,"verse":22,"versions":{"unv":"他聽見這話，臉上就變了色，憂憂愁愁地走了，因為他的產業很多。","bklcl":"I thiaⁿ chit ê ōe, bīn chiū sit-sek, iu-būn chiū khì.  In-ūi i sán-gia̍p chin chōe.","tghg":"伊聽此個話，面就失色，憂悶就去，因為伊產業真多。","bklhl":"伊聽chit ê話，面就失色，憂悶就去。因為伊產業真chōe。"}},{"book":"可","chapter":10,"verse":23,"versions":{"unv":"耶穌周圍一看，對門徒說：「有錢財的人進　神的國是何等地難哪！」","bklcl":"Iâ-so͘ sì-kè khòaⁿ, kā I ê ha̍k-seng kóng, Pù lâng ji̍p Siōng-tè ê kok oh---ah.","tghg":"耶穌四界看，給伊的學生講：「富人入上帝的國僫啊！」","bklhl":"耶穌四界看，kā伊ê學生講，富人入上帝ê國oh---ah。"}},{"book":"可","chapter":10,"verse":24,"versions":{"unv":"門徒希奇他的話。耶穌又對他們說：「小子，倚靠錢財的人進　神的國是何等地難哪！","bklcl":"Ha̍k-seng kî-koài I ê ōe; Iâ-so͘ koh ìn kóng, Sòe-kiáⁿ ah, óa-khò chîⁿ-châi ê lâng ji̍p Siōng-tè ê kok oh--ah.","tghg":"學生奇怪伊的話。耶穌閣應講：「細子啊，倚靠錢財的人入上帝的國僫啊！","bklhl":"學生奇怪伊ê話；耶穌koh應講，細kiáⁿ ah，óa靠錢財ê人入上帝ê國oh--ah。"}},{"book":"可","chapter":10,"verse":25,"versions":{"unv":"駱駝穿過針的眼，比財主進　神的國還容易呢。」","bklcl":"Lo̍k-tô chhng-kè chiam-phīⁿ pí pù lâng ji̍p Siōng-tè ê kok iáu khah khoài.","tghg":"駱駝穿過針鼻比富人入上帝的國猶卡快。」","bklhl":"駱駝穿過針鼻比富人入上帝ê國iáu khah快。"}},{"book":"可","chapter":10,"verse":26,"versions":{"unv":"門徒就分外希奇，對他說：「這樣誰能得救呢？」","bklcl":"Ha̍k-seng it-hoat gông-ngia̍h, kā I kóng,  Án-ni chī-chūi ōe tit-tio̍h kiù ah?","tghg":"學生益發卬愕，給伊講：「按呢是誰會得著救啊？」","bklhl":"學生益發gông-ngia̍h，kā伊講，Án-ni 是誰會得tio̍h救ah？"}},{"book":"可","chapter":10,"verse":27,"versions":{"unv":"耶穌看著他們，說：「在人是不能，在　神卻不然，因為　神凡事都能。」","bklcl":"Iâ-so͘ khòaⁿ in kóng, Chāi lâng sī bōe-ōe, chāi Siōng-tè chiū m̄ sī án-ni; in-ūi chāi Siōng-tè bān sū lóng ōe.","tghg":"耶穌看𪜶，講：「在人是𣍐會，在上帝就呣是按呢，因為在上帝萬事攏會。」","bklhl":"耶穌看in講，在人是bōe會，在上帝就m̄是án-ni；因為在上帝萬事lóng會。"}},{"book":"可","chapter":10,"verse":28,"versions":{"unv":"彼得就對他說：「看哪，我們已經撇下所有的跟從你了。」","bklcl":"Pí-tek chiū kā I kóng, Goán bat pàng-sak it-chhè lâi tè lí.","tghg":"彼得就給伊講：「阮曾放拺一切來隨你。」","bklhl":"彼得就kā伊講，阮bat放sak一切來tè你。"}},{"book":"可","chapter":10,"verse":29,"versions":{"unv":"耶穌說：「我實在告訴你們，人為我和福音撇下房屋，或是弟兄、姊妹、父母、兒女、田地，","bklcl":"Iâ-so͘ kóng, Góa si̍t-chāi kā lín kóng, Bô ū lâng ūi-tio̍h góa kap hok-im ê iân-kò͘ pàng-sak chhù-the̍h, hiaⁿ-tī, chí-bē, lāu-bú, lāu-pē, kiáⁿ-jî, chhân-hn̂g,","tghg":"耶穌講：「我實在給恁講，無有人為著我及福音的緣故放拺厝宅、兄弟、姊妹、老母、老父、子兒、田園，","bklhl":"耶穌講，我實在kā lín講，無有人為tio̍h我kap福音ê緣故放sak厝宅、兄弟、姊妹、老母、老父、kiáⁿ兒、田園，"}},{"book":"可","chapter":10,"verse":30,"versions":{"unv":"沒有不在今世得百倍的，就是房屋、弟兄、姊妹、母親、兒女、田地，並且要受逼迫，在來世必得永生。","bklcl":"chiū tī hiān-sî bô tit-tio̍h pah pē, chiū-sī chhù-the̍h, hiaⁿ-tī, chí-bē, bú-chhin, kiáⁿ-jî, chhân-hn̂g, kiam ū khún-tio̍k, koh tī lâi-sè beh tit-tio̍h éng-oa̍h.","tghg":"就佇現時無得著百倍，就是厝宅、兄弟、姊妹、母親、子兒、田園，兼有窘逐，閣佇來世欲得著永活。","bklhl":"就tī現時無得tio̍h百倍，就是厝宅、兄弟、姊妹、母親、kiáⁿ兒、田園，兼有khún-tio̍k，koh tī來世beh得tio̍h永活。"}},{"book":"可","chapter":10,"verse":31,"versions":{"unv":"然而，有許多在前的，將要在後，在後的，將要在前。」","bklcl":"Chóng-sī tāi-seng ê chōe-chōe beh chòe lō͘-bé, lō͘-bé ê iā beh chòe tāi-seng.","tghg":"總是，代先的多多，欲做路尾，路尾的，也欲做代先。」","bklhl":"總是事先ê chōe-chōe beh做路尾，路尾ê也beh做事先。"}},{"book":"可","chapter":10,"verse":32,"versions":{"unv":"他們行路上耶路撒冷去。耶穌在前頭走，門徒就希奇，跟從的人也害怕。耶穌又叫過十二個門徒來，把自己將要遭遇的事告訴他們說：","bklcl":"In chiūⁿ Iâ-lō͘-sat-léng, tī lō͘-ni̍h Iâ-so͘ kiâⁿ tī thâu-chêng, ha̍k-seng gông-ngia̍h, tè ê lâng kiaⁿ-hiâⁿ.  Iâ-so͘ koh tòa cha̍p-jī ê ha̍k-seng, chiong I só͘ beh tú-tio̍h ê sū kā in kóng,","tghg":"𪜶上耶路撒冷。佇路裡耶穌行佇頭前，學生卬愕，隨的人驚惶。耶穌閣帶十二個學生，將伊所欲抵著(tú-tio̍h)的事給𪜶講：","bklhl":"In上耶路撒冷，tī路裡耶穌行tī頭前，學生gông-ngia̍h，tè ê人驚惶。耶穌koh帶十二個學生，將伊所beh tú-tio̍h ê事kā in講，"}},{"book":"可","chapter":10,"verse":33,"versions":{"unv":"「看哪，我們上耶路撒冷去，人子將要被交給祭司長和文士，他們要定他死罪，交給外邦人。","bklcl":"Taⁿ lán chiūⁿ Iâ-lō͘-sat-léng, Jîn-chú beh siū kè-sàng hō͘ chiah-ê chè-si-thâu, kap keng-ha̍k-sū; in beh gí I sí-chōe, iā beh kè-sàng I hō͘ gōa-pang-lâng;","tghg":"「今咱上耶路撒冷，人子欲受解(kè)送互諸個祭司頭及經學士，𪜶欲擬伊死罪，也欲解送伊互外邦人。","bklhl":"Taⁿ咱上耶路撒冷，人子beh受解送hō͘ chiah ê祭司頭，kap經學士；jn beh擬伊死罪，也beh 解送伊hō͘外邦人；"}},{"book":"可","chapter":10,"verse":34,"versions":{"unv":"他們要戲弄他，吐唾沫在他臉上，鞭打他，殺害他。過了三天，他要復活。」","bklcl":"in beh hì-lāng I, phùi-nōa I, piⁿ-phah I, hāi-sí I; kè saⁿ ji̍t I beh koh-oa̍h.","tghg":"𪜶欲戲弄伊，呸涎伊，鞭拍伊，害死伊。過三日伊欲復活。」","bklhl":"jn beh戲弄伊，phùi-nōa伊，鞭phah伊，害死伊；過三日伊beh koh活。"}},{"book":"可","chapter":10,"verse":35,"versions":{"unv":"西庇太的兒子雅各、約翰進前來，對耶穌說：「夫子，我們無論求你甚麼，願你給我們做。」","bklcl":"Se-pí-thài ê kiáⁿ Ngá-kok kap Iok-hān chiū-kūn lâi kā I kóng, Sian-siⁿ ah, kìⁿ-nā goán só͘ tùi lí kiû ê, ài lí kā goán kiâⁿ i.","tghg":"西庇太的子雅各及約翰就近，來給伊講：「先生啊，見若阮所對你求的，愛你給阮行伊。」","bklhl":"西庇太ê Kiáⁿ雅各kap約翰就近來kā伊講，先生ah，見若阮所對你求ê，ài你kā阮行伊。"}},{"book":"可","chapter":10,"verse":36,"versions":{"unv":"耶穌說：「要我給你們做甚麼？」","bklcl":"I chiū kā in kóng, Ài góa kā lín kiâⁿ sím-mi̍h ah?","tghg":"伊就給𪜶講：「愛我給恁行甚麼啊？」","bklhl":"伊就kā in講，Ài我kā lín行甚麼ah？"}},{"book":"可","chapter":10,"verse":37,"versions":{"unv":"他們說：「賜我們在你的榮耀裡，一個坐在你右邊，一個坐在你左邊。」","bklcl":"In kā I kóng, Chún goán tī lí ê êng-kng, chi̍t-ê chē lí ê chiàⁿ-pêng, chi̍t-ê chē lí ê tò-pêng.","tghg":"𪜶給伊講：「准阮佇你的榮光，一個坐你的正旁，一個坐你的倒旁。」","bklhl":"In kā伊講，准阮tī你ê榮光，一个坐你ê chiàⁿ-pêng，一个坐你ê tò-pêng。"}},{"book":"可","chapter":10,"verse":38,"versions":{"unv":"耶穌說：「你們不知道所求的是甚麼，我所喝的杯，你們能喝嗎？我所受的洗，你們能受嗎？」","bklcl":"Nā-sī Iâ-so͘ kā in kóng, Lín só͘ kiû ê, lín m̄ chai. Góa só͘ lim ê poe, lín ōe lim mah? góa só͘ siū ê sóe, lín ōe siū mah?","tghg":"若是耶穌給𪜶講：「恁所求的恁呣知。我所飲的杯，恁會飲嗎？我所受的洗，恁會受嗎？」","bklhl":"但是耶穌kā in講，Lín所求ê，lín m̄知。我所lim ê杯，lín會lim mah？我所受ê洗，lín會受mah？"}},{"book":"可","chapter":10,"verse":39,"versions":{"unv":"他們說：「我們能。」耶穌說：「我所喝的杯，你們也要喝；我所受的洗，你們也要受；","bklcl":"In kóng, Ōe. I kā in kóng, Góa só͘ lim ê poe, lín beh lim i, góa só͘ siū ê sóe, lín beh siū i;","tghg":"𪜶講：「會。」伊給𪜶講：「我所飲的杯，恁欲飲伊；我所受的洗，恁欲受伊；","bklhl":"In講會。伊kā in講，我所lim ê杯，lín beh lim伊，我所受ê洗，lín beh受伊；"}},{"book":"可","chapter":10,"verse":40,"versions":{"unv":"只是坐在我的左右，不是我可以賜的，乃是為誰預備的，就賜給誰。」","bklcl":"chóng-sī chē góa ê chiàⁿ-pêng tò-pêng m̄ sī góa ōe thang hō͘ lâng, to̍k-to̍k ūi-tio̍h sím-mi̍h lâng pī-pān ê chiū hō͘ i.","tghg":"總是坐我的正旁倒旁，呣是我會通互人，獨獨為著甚麼人備辦的，就互伊。」","bklhl":"總是坐我ê chiàⁿ-pêng tò-pêng m̄是我會thang hō͘人，獨獨為tio̍h甚麼人備辦ê就hō͘伊。"}},{"book":"可","chapter":10,"verse":41,"versions":{"unv":"那十個門徒聽見，就惱怒雅各、約翰。","bklcl":"Cha̍p-ê ha̍k-seng thiaⁿ-kìⁿ, chiū siū-khì Ngá-kok kap Iok-hān.","tghg":"十個學生聽見，就受氣雅各及約翰。","bklhl":"十個學生聽見，就受氣雅各kap約翰。"}},{"book":"可","chapter":10,"verse":42,"versions":{"unv":"耶穌叫他們來，對他們說：「你們知道，外邦人有尊為君王的，治理他們，有大臣操權管束他們。","bklcl":"Iâ-so͘ kiò in lâi kā in kóng, Lín chai gōa-pang só͘ chun chòe jîn-kun ê chòe chú lâi tī-lí in, in ê tāi-jîn koán-hat in.","tghg":"耶穌叫𪜶來，給𪜶講：「恁知，外邦所尊做人君的，做主來治理𪜶，𪜶的大人管轄𪜶。","bklhl":"耶穌叫in來kā in講，Lín知外邦所尊做人君ê做主來治理in，in ê大人管轄in。"}},{"book":"可","chapter":10,"verse":43,"versions":{"unv":"只是在你們中間，不是這樣。你們中間，誰願為大，就必作你們的用人；","bklcl":"To̍k-to̍k lín tiong-kan m̄ sī án-ni; lín tiong-kan ài chòe tōa ê beh chòe lín ê chhe-ēng;","tghg":"獨獨恁中間，呣是按呢。恁中間，愛做大的，欲做恁的差用；","bklhl":"獨獨lín中間m̄是án-ni；lín中間ài做大ê beh做lín ê差用；"}},{"book":"可","chapter":10,"verse":44,"versions":{"unv":"在你們中間，誰願為首，就必作眾人的僕人。","bklcl":"lín tiong-kan ài chòe thâu ê beh chòe chèng lâng ê lô͘-po̍k.","tghg":"恁中間，愛做頭的，欲做眾人的奴僕。","bklhl":"lín中間ài做頭ê beh做眾人ê奴僕。"}},{"book":"可","chapter":10,"verse":45,"versions":{"unv":"因為人子來，並不是要受人的服事，乃是要服事人，並且要捨命作多人的贖價。」","bklcl":"In-ūi Jîn-chú kàu m̄ sī beh chhe-ēng lâng, sī beh hō͘ lâng chhe-ēng, koh hiàn I ê sìⁿ-miā lâi sio̍k-hôe chōe-chōe lâng.","tghg":"因為人子到，呣是欲差用人，是欲互人差用，閣獻伊的生命來贖回多多人。」","bklhl":"因為人子到m̄是beh差用人，是beh hō͘人差用，koh獻伊ê性命來贖回chōe-chōe人。"}},{"book":"可","chapter":10,"verse":46,"versions":{"unv":"到了耶利哥；耶穌同門徒並許多人出耶利哥的時候，有一個討飯的瞎子，是底買的兒子巴底買，坐在路旁。","bklcl":"In kàu Iâ-lī-ko; Iâ-so͘ kap I ê ha̍k-seng kap tōa tīn lâng chhut Iâ-lī-ko ê sî, ū Tí-mái ê kiáⁿ, Pa-tí-mái, chiū-sī chhiⁿ-mî chòe khit-chia̍h ê, chē tī lō͘-piⁿ;","tghg":"𪜶到耶利哥；耶穌及伊的學生及大陣人出耶利哥的時，有底買的子巴底買，就是睛瞑做乞食者，坐佇路邊。","bklhl":"In到耶利哥；耶穌kap伊ê學生kap大陣人出耶利哥ê時，有Tí-mái ê Kiáⁿ，巴底買，就是chhiⁿ-mî做乞食ê，坐tī路邊；"}},{"book":"可","chapter":10,"verse":47,"versions":{"unv":"他聽見是拿撒勒的耶穌，就喊著說：「大衛的子孫耶穌啊！可憐我吧！」","bklcl":"í-keng thiaⁿ-kìⁿ sī Ná-sat-le̍k lâng Iâ-so͘, chiū âu-kiò kóng, Tāi-pi̍t ê hō͘-è, Iâ-so͘, khó-lîn góa.","tghg":"已經聽見是拿撒勒人耶穌，就喉叫講：「大衛的後裔耶穌！可憐我！」","bklhl":"已經聽見是拿撒勒人耶穌，就喉叫講，大衛ê後裔，耶穌，可憐我。"}},{"book":"可","chapter":10,"verse":48,"versions":{"unv":"有許多人責備他，不許他作聲。他卻越發大聲喊著說：「大衛的子孫哪，可憐我吧！」","bklcl":"Chōe-chōe lâng chek-pī i, kah i chēng-chēng; nā-sī i it-hoat tōa siaⁿ âu-kiò kóng, Tāi-pi̍t ê hō͘-è ah, khó-lîn góa.","tghg":"多多人責備伊，教伊靜靜。若是伊益發大聲喉叫講：「大衛的後裔啊，可憐我！」","bklhl":"Chōe-chōe人責備伊，kah伊靜靜；但是伊益發大聲喉叫講，大衛ê後裔ah，可憐我。"}},{"book":"可","chapter":10,"verse":49,"versions":{"unv":"耶穌就站住，說：「叫過他來。」他們就叫那瞎子，對他說：「放心，起來！他叫你啦。」","bklcl":"Iâ-so͘ thêng-kha kóng, Kiò i lâi.  Chiū kiò chhiⁿ-mî lâng, kā i kóng, An lí ê sim, khí-lâi, I teh kiò lí ah.","tghg":"耶穌停腳，講：「叫伊來。」就叫睛瞑人，給伊講：「安你的心，起來！伊啲叫你啊。」","bklhl":"耶穌停腳講，叫伊來。就叫chhiⁿ-mî人，kā伊講，安你ê心，起來，伊teh叫你ah。"}},{"book":"可","chapter":10,"verse":50,"versions":{"unv":"瞎子就丟下衣服，跳起來，走到耶穌那裡。","bklcl":"I chiū pàng-sak i ê saⁿ, thiàu-khí-lâi khì chiū-kūn Iâ-so͘.","tghg":"伊就放拺伊的衫，跳起來，去就近耶穌。","bklhl":"伊就放sak伊ê衫，跳起來去就近耶穌。"}},{"book":"可","chapter":10,"verse":51,"versions":{"unv":"耶穌說：「要我為你做甚麼？」瞎子說：「拉波尼（就是夫子），我要能看見。」","bklcl":"Iâ-so͘ ìn i kóng, Ài góa kā lí chòe sím-mi̍h?  Chhiⁿ-mî lâng kā I kóng, Lia̍p-pho-nî, góa ài tit-tio̍h khòaⁿ-kìⁿ.","tghg":"耶穌應伊講：「愛我給你做甚麼？」睛瞑人給伊講：「拉波尼，我愛得著看見。」","bklhl":"耶穌應伊講，Ài我kā你做甚麼？Chhiⁿ-mî人kā伊講，Lia̍p-pho-nî，我ài得tio̍h看見。"}},{"book":"可","chapter":10,"verse":52,"versions":{"unv":"耶穌說：「你去吧！你的信救了你了。」瞎子立刻看見了，就在路上跟隨耶穌。","bklcl":"Iâ-so͘ kā i kóng, Khì ah, lí ê sìn ū kiù lí lah.  I liâm-piⁿ tit-tio̍h khòaⁿ-kìⁿ, chiū tī lō͘-ni̍h tè Iâ-so͘.","tghg":"耶穌給伊講：去啊！你的信有救你啦。」伊連鞭得著看見，就佇路裡隨耶穌。","bklhl":"耶穌kā伊講，去ah，你ê信有救你lah。伊liâm-piⁿ得tio̍h看見，就tī路裡tè耶穌。"}}]