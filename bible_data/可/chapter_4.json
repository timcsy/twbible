[{"book":"可","chapter":4,"verse":1,"versions":{"unv":"耶穌又在海邊教訓人。有許多人到他那裡聚集，他只得上船坐下。船在海裡，眾人都靠近海，站在岸上。","bklcl":"Iâ-so͘ koh tī hái-piⁿ khui chhùi kà-sī.  Ū kui tōa tīn ê lâng chū-chi̍p chiū-kūn I, tì-kàu I chiūⁿ chûn phû tī hái-bīn teh chē; chèng lâng lóng óa-kūn hái, khiā tī ta tōe.","tghg":"耶穌閣佇海邊開嘴教示。有歸大陣的人聚集就近伊，致到伊上船浮佇海面啲坐。眾人攏倚近海，徛佇乾地。","bklhl":"耶穌koh tī海邊開嘴教示，有kui大陣ê人聚集就近伊，致到伊上船浮tī海面teh坐；眾人lóng óa近海，khiā tī乾地。"}},{"book":"可","chapter":4,"verse":2,"versions":{"unv":"耶穌就用比喻教訓他們許多道理。在教訓之間，對他們說：","bklcl":"I chiū ēng phì-jū kà-sī in chōe-chōe hāng;","tghg":"伊就用譬喻教示𪜶多多項。啲教示的時，給𪜶講：","bklhl":"伊就用譬喻教示in chōe-chōe項；"}},{"book":"可","chapter":4,"verse":3,"versions":{"unv":"「你們聽啊！有一個撒種的出去撒種。","bklcl":"teh kà-sī ê sî kā in kóng, Tio̍h thiaⁿ ah:  Lí khòaⁿ, ū iā chéng ê chhut-khì iā chéng;","tghg":"「著聽啊！你看，有撒種的出去撒種。","bklhl":"teh教示ê時kā in講，Tio̍h聽ah：你看，有掖種ê出去掖種；"}},{"book":"可","chapter":4,"verse":4,"versions":{"unv":"撒的時候，有落在路旁的，飛鳥來吃盡了；","bklcl":"iā ê sî, ū-ê ka-la̍uh tī lō͘-pīⁿ, pe-chiáu kàu, it-chīn chia̍h i.","tghg":"撒的時，有的磕落佇路邊，飛鳥到一盡食伊；","bklhl":"掖ê時，有ê ka-la̍uh tī路邊，飛鳥到，一盡食伊。"}},{"book":"可","chapter":4,"verse":5,"versions":{"unv":"有落在土淺石頭地上的，土既不深，發苗最快，","bklcl":"Ū-ê ka-la̍uh tī chio̍h-keh ê tōe, thô͘ chhián ê ūi; in-ūi thô͘ bô chhim, chiū hoat chin kín;","tghg":"有的磕落佇石垎(keh)的地，土淺的位，因為土無深，就發真緊，","bklhl":"有ê ka-la̍uh tī石格ê地，土淺ê位；因為土無深，就發真緊；"}},{"book":"可","chapter":4,"verse":6,"versions":{"unv":"日頭出來一曬，因為沒有根，就枯乾了；","bklcl":"nā-sī ji̍t chhut, pha̍k i, in-ūi bô kun chiū ko͘-tâ.","tghg":"若是日出曝伊，因為無根，就枯焦；","bklhl":"但是日出，曝伊，因為無根就枯焦。"}},{"book":"可","chapter":4,"verse":7,"versions":{"unv":"有落在荊棘裡的，荊棘長起來，把它擠住了，就不結實；","bklcl":"Ū-ê ka-la̍uh tī chhì-á-lāi, chhì-á hoat-khí jia-pè i, chiū bô kiat-si̍t.","tghg":"有的磕落佇莿仔內，莿仔發起，遮蔽(jia-pè)伊，就無結實；","bklhl":"有ê ka-la̍uh tī刺á內，刺á發起遮蔽伊，就無結實。"}},{"book":"可","chapter":4,"verse":8,"versions":{"unv":"又有落在好土裡的，就發生長大，結實有三十倍的，有六十倍的，有一百倍的」；","bklcl":"Ū-ê ka-la̍uh tī hó ê thó͘-tōe, chiū hoat-khí ná tōa châng, kiat-si̍t, ū-ê saⁿ-cha̍p pē, ū-ê la̍k-cha̍p pē, ū-ê chi̍t-pah pē.","tghg":"有的磕落佇好的土地，就發起愈大欉，結實有的三十倍，有的六十倍，有的一百倍」；","bklhl":"有ê ka-la̍uh tī好ê土地，就發起ná大叢，結實，有ê三十倍，有ê六十倍，有ê一百倍。"}},{"book":"可","chapter":4,"verse":9,"versions":{"unv":"又說：「有耳可聽的，就應當聽！」","bklcl":"Koh kóng, Ū hī-khang thang thiaⁿ ê, tio̍h thiaⁿ.","tghg":"閣講：「有耳孔通聽的，著聽！」","bklhl":"Koh講，有耳孔thang聽ê，tio̍h聽。"}},{"book":"可","chapter":4,"verse":10,"versions":{"unv":"無人的時候，跟隨耶穌的人和十二個門徒問他這比喻的意思。","bklcl":"Iâ-so͘ ka-kī tī-teh ê sî, tè I ê lâng kap cha̍p-jī ê ha̍k-seng mn̄g I chiah-ê phì-jū.","tghg":"耶穌家己佇啲的時，隨伊的人及十二個學生問伊諸個譬喻。","bklhl":"耶穌家己tī-teh ê時，tè伊ê人kap十二個學生問伊chiah ê譬喻。"}},{"book":"可","chapter":4,"verse":11,"versions":{"unv":"耶穌對他們說：「　神國的奧祕只叫你們知道，若是對外人講，凡事就用比喻，","bklcl":"I chiū kā in kóng, Siōng-tè kok ê ò-biāu ū hō͘ lín; nā-sī hiah-ê gōa-bīn lâng hoān-sū sī ēng phì-jū;","tghg":"伊就給𪜶講：「上帝國的奧妙有互恁，若是許個外面人，凡事是用譬喻，","bklhl":"伊就kā in講，上帝國ê奧妙有hō͘ lín；但是hiah-ê外面人凡事是用譬喻；"}},{"book":"可","chapter":4,"verse":12,"versions":{"unv":"叫他們看是看見，卻不曉得；聽是聽見，卻不明白；恐怕他們回轉過來，就得赦免。」","bklcl":"hō͘ in khòaⁿ, ōe khòaⁿ, iā bōe kìⁿ; thiaⁿ, ōe thiaⁿ iā bōe bêng; kiaⁿ-liáu in oa̍t-lìn-tńg, lâi tit-tio̍h sià-bián.","tghg":"互𪜶，看會看，也𣍐見；聽會聽，也𣍐明；驚了𪜶越輪轉，來得著赦免。」","bklhl":"hō͘ in看，會看，也bōe見；聽，會聽也bōe明；驚了in oa̍t-lín-tńg，來得tio̍h赦免。"}},{"book":"可","chapter":4,"verse":13,"versions":{"unv":"又對他們說：「你們不明白這比喻嗎？這樣怎能明白一切的比喻呢？","bklcl":"Koh kā in kóng, Lín bōe hiáu-tit chit ê phì-jū mah? iā thái-thó ōe chai chèng phì-jū ah?","tghg":"閣給𪜶講：「恁𣍐曉得此個譬喻嗎？也豈可會知眾譬喻啊？","bklhl":"Koh kā in講，Lín bōe曉得chit ê譬喻mah？也thái-thó會知眾譬喻ah？"}},{"book":"可","chapter":4,"verse":14,"versions":{"unv":"撒種之人所撒的就是道。","bklcl":"Iā chéng ê sī pò-iông tō-lí.","tghg":"撒種者是報揚道理。","bklhl":"掖種ê是報揚道理。"}},{"book":"可","chapter":4,"verse":15,"versions":{"unv":"那撒在路旁的，就是人聽了道，撒但立刻來，把撒在他心裡的道奪了去。","bklcl":"Iā tī lō͘-piⁿ, pò-iông tō-lí ê só͘-chāi ê, chiū-sī lâng thiaⁿ tō-lí, Sat-tàn liâm-piⁿ lâi, chiong só͘ iā tī in sim-lāi ê tō-lí chhiúⁿ-khì.","tghg":"撒佇路邊，報揚道理的所在的，就是人聽道理，撒但連鞭來，將所撒佇𪜶心內的道理搶去。","bklhl":"掖tī路邊，報揚道理ê所在ê，就是人聽道理，撒旦liâm-piⁿ來，將所掖tī in心內ê道理搶去。"}},{"book":"可","chapter":4,"verse":16,"versions":{"unv":"那撒在石頭地上的，就是人聽了道，立刻歡喜領受，","bklcl":"Chiah-ê chhin-chhiūⁿ iā tī chio̍h-keh ê tōe ê, chiū-sī in thiaⁿ-tio̍h tō-lí, liâm-piⁿ hoaⁿ-hí sêng-siū i;","tghg":"諸個親像撒佇石垎(keh)的地的，就是𪜶聽著道理，連鞭歡喜承受伊，","bklhl":"Chiah-ê親像掖tī石格ê地ê，就是in聽tio̍h道理，liâm-piⁿ歡喜承受伊；"}},{"book":"可","chapter":4,"verse":17,"versions":{"unv":"但他心裡沒有根，不過是暫時的，及至為道遭了患難，或是受了逼迫，立刻就跌倒了。","bklcl":"nā-sī lāi-bīn bô kun, put-kò sī chiām-sî nā-tiāⁿ; kàu ūi-tio̍h tō-lí tú-tio̍h ū hoān-lān khún-tio̍k, liâm-piⁿ tio̍h-tak.","tghg":"若是內面無根，不過是暫時若定，到為著道理抵著(tú-tio̍h)有患難、窘逐，連鞭著觸(tak)。","bklhl":"但是內面無根，不過是暫時nā-tiāⁿ；到為tio̍h道理tú-tio̍h有患難khún-tio̍k，liâm-piⁿ tio̍h-tak。"}},{"book":"可","chapter":4,"verse":18,"versions":{"unv":"還有那撒在荊棘裡的，就是人聽了道，","bklcl":"Iā tī chhì-á lāi ê, chiū-sī lâng í-keng thiaⁿ-tio̍h tō-lí,","tghg":"撒佇莿仔內的，就是人已經聽著道理，","bklhl":"掖tī刺á內ê，就是人已經聽tio̍h道理，"}},{"book":"可","chapter":4,"verse":19,"versions":{"unv":"後來有世上的思慮、錢財的迷惑，和別樣的私慾進來，把道擠住了，就不能結實。","bklcl":"chiū ū sè-kan ê khòa-lū, chîⁿ-châi ê bê-he̍k, kap pa̍t mi̍h ê su-io̍k ji̍p lâi jia-pè hit ê tō-lí, chiū bô kiat-si̍t.","tghg":"就有世間的掛慮、錢財的迷惑，及別物的私慾入來，遮蔽(jia-pè)彼個道理，就無結實。","bklhl":"就有世間ê掛慮，錢財ê迷惑，kap別物ê私慾入來遮蔽hit ê道理，就無結實。"}},{"book":"可","chapter":4,"verse":20,"versions":{"unv":"那撒在好地上的，就是人聽道，又領受，並且結實，有三十倍的，有六十倍的，有一百倍的。」","bklcl":"Chiah-ê iā tī hó ê thó͘-tōe ê, chiū-sī lâng thiaⁿ tō-lí, ia̍h sêng-siū i, ia̍h kiat-si̍t, ū-ê saⁿ-cha̍p pē, ū-ê la̍k-cha̍p pē, ū-ê chi̍t-pah pē.","tghg":"諸個撒佇好的土地的，就是人聽道理，亦承受伊，亦結實，有的三十倍，有的六十倍，有的一百倍。」","bklhl":"Chiah-ê掖tī好ê土地ê，就是人聽道理，亦承受伊，亦結實，有ê三十倍，有ê六十倍，有ê一百倍。"}},{"book":"可","chapter":4,"verse":21,"versions":{"unv":"耶穌又對他們說：「人拿燈來，豈是要放在斗底下，床底下，不放在燈臺上嗎？","bklcl":"Koh kā in kóng, Lâng kia̍h teng lâi, kiám sī beh hē tī táu ē á-sī chhn̂g ē? kiám m̄ sī beh hē tī teng-tâi téng?","tghg":"閣給𪜶講：「人攑燈來，豈是欲下佇斗下，抑是床下，豈呣是欲下佇燈台頂？","bklhl":"Koh kā in講，人kia̍h燈來，kiám是beh hē-tī斗下，á是床下？kiám m̄是beh hē-tī燈台頂？"}},{"book":"可","chapter":4,"verse":22,"versions":{"unv":"因為掩藏的事，沒有不顯出來的；隱瞞的事，沒有不露出來的。","bklcl":"In-ūi ū ún-ba̍t ê, bô m̄ sī beh hián-chhut; siu-khǹg ê, bô m̄ sī beh lō͘-hiān.","tghg":"因為有隱密的，無呣是欲顯出；收囥的，無呣是欲露現。","bklhl":"因為有隱密ê，無m̄是beh顯出；收khǹg ê，無m̄是beh露現。"}},{"book":"可","chapter":4,"verse":23,"versions":{"unv":"有耳可聽的，就應當聽！」","bklcl":"Nā ū hī-khang thang thiaⁿ ê, tio̍h thiaⁿ.","tghg":"若有耳孔通聽的，著聽！」","bklhl":"若有耳孔thang聽ê，tio̍h聽。"}},{"book":"可","chapter":4,"verse":24,"versions":{"unv":"又說：「你們所聽的要留心。你們用甚麼量器量給人，也必用甚麼量器量給你們，並且要多給你們。","bklcl":"Koh kā in kóng, Tio̍h kín-sīn só͘ thiaⁿ ê; lín ēng sím-mi̍h niû lâi niû, iā beh ēng che niû hō͘ lín; koh beh ke-thiⁿ hō͘ lín.","tghg":"閣給𪜶講：「著謹慎所聽的。恁用甚麼量(niû)來量，也欲用這量互恁，閣欲加添互恁。","bklhl":"Koh kā in講，Tio̍h謹慎所聽ê；lín用甚麼量來量，也beh用這量hō͘ lín；koh beh加添hō͘ lín。"}},{"book":"可","chapter":4,"verse":25,"versions":{"unv":"因為有的，還要給他；沒有的，連他所有的也要奪去。」","bklcl":"In-ūi kìⁿ-nā ū ê, beh hō͘ i; bô ê, liân i só͘ ū ê, iā beh kā i chhiúⁿ-khì.","tghg":"因為見若有的，欲互伊；無的，連伊所有的也欲給伊搶去。」","bklhl":"因為見若有ê，beh hō͘伊；無ê，連伊所有ê，也beh kā伊搶去。"}},{"book":"可","chapter":4,"verse":26,"versions":{"unv":"又說：「　神的國如同人把種撒在地上。","bklcl":"Koh kóng, Siōng-tè ê kok chhin-chhiūⁿ lâng iā chéng tī tōe-ni̍h;","tghg":"閣講：「上帝的國親像人撒種佇地裡。","bklhl":"Koh講，上帝ê國親像人掖種tī地裡；"}},{"book":"可","chapter":4,"verse":27,"versions":{"unv":"黑夜睡覺，白日起來，這種就發芽漸長，那人卻不曉得如何這樣。","bklcl":"mî-sî khùn, ji̍t-sî khí-lâi, hit ê chéng-chí hoat, koh chiām-chiām tōa, i m̄ chai hit ê só͘-í-jiân.","tghg":"暝時睏，日時起來，彼個種子發閣漸漸大，伊呣知彼個所以然。","bklhl":"暝時睏，日時起來，hit ê種子發，koh漸漸大，伊m̄知hit ê所以然。"}},{"book":"可","chapter":4,"verse":28,"versions":{"unv":"地生五穀是出於自然的：先發苗，後長穗，再後穗上結成飽滿的子粒；","bklcl":"Tōe chū-jiân siⁿ mi̍h; khí-thâu sī ng, āu-lâi ū sūi, koh āu-lâi sūi chiū kiat-chiâⁿ gō͘-kak.","tghg":"地自然生(sin)物：起頭是秧(ng)，後來有穗(sūi)，閣後來穗就結成五穀(gō͘-kak)；","bklhl":"地自然生物；起頭是秧，後來有穗，koh後來穗就結成五穀。"}},{"book":"可","chapter":4,"verse":29,"versions":{"unv":"穀既熟了，就用鐮刀去割，因為收成的時候到了。」","bklcl":"Gō͘-kak í-keng se̍k, chiū ēng koeh-á; in-ūi siu-koah ê sî kàu lah.","tghg":"五穀已經熟，就用鍥仔(koeh-á)，因為收割的時到啦。」","bklhl":"五穀已經熟，就用koeh-á；因為收割ê時到lah。"}},{"book":"可","chapter":4,"verse":30,"versions":{"unv":"又說：「　神的國，我們可用甚麼比較呢？可用甚麼比喻表明呢？","bklcl":"Koh kóng, Siōng-tè ê kok lán beh cháiⁿ-iūⁿ lâi pí-phēng i? á-sī ēng sím-mi̍h phì-jū piáu-bêng i ah?","tghg":"閣講：「上帝的國，咱欲怎樣來比並伊？抑是用甚麼譬喻表明伊啊？","bklhl":"Koh講，上帝ê國咱beh怎樣來比並伊？á是用甚麼譬喻表明伊ah？"}},{"book":"可","chapter":4,"verse":31,"versions":{"unv":"好像一粒芥菜種，種在地裡的時候，雖比地上的百種都小，","bklcl":"Sī chhin-chhiūⁿ chi̍t lia̍p kòa-chhài chí iā lo̍h tōe, sui-jiân pí tōe-chiūⁿ pah-hāng ê chéng-chí khah sòe lia̍p,","tghg":"是親像一粒芥菜子，撒落地，雖然比地上百項的種子卡細粒，","bklhl":"是親像一粒芥菜子掖落地，雖然比地上百項ê種子khah細粒，"}},{"book":"可","chapter":4,"verse":32,"versions":{"unv":"但種上以後，就長起來，比各樣的菜都大，又長出大枝來，甚至天上的飛鳥可以宿在它的蔭下。」","bklcl":"nā-sī í-keng iā lo̍h-khì, chiū hoat-siⁿ chiām-chiām khah tōa tī lóng-chóng ê chhài-soe; koh hoat-chhut tōa ê ki tì-kàu khong-tiong ê chiáu ōe hioh i ê ìm-ē.","tghg":"若是已經撒落去，就發生，漸漸卡大佇攏總的菜蔬，閣發出大的枝，致到空中的鳥會歇伊的蔭下。」","bklhl":"但是已經掖落去，就發生漸漸khah大tī lóng總ê菜蔬；koh發出大ê枝，致到空中ê鳥ōe歇伊ê蔭下。"}},{"book":"可","chapter":4,"verse":33,"versions":{"unv":"耶穌用許多這樣的比喻，照他們所能聽的，對他們講道。","bklcl":"I ēng chōe-chōe chhin-chhiūⁿ chit hō ê phì-jū thoân tō-lí hō͘ in, chiàu in só͘ ōe thiaⁿ ê.","tghg":"伊用多多親像此號的譬喻，傳道理互𪜶，照𪜶所會聽的。","bklhl":"伊用chōe-chōe親像chit號ê譬喻傳道理hō͘ in，照in所會聽ê。"}},{"book":"可","chapter":4,"verse":34,"versions":{"unv":"若不用比喻，就不對他們講；沒有人的時候，就把一切的道講給門徒聽。","bklcl":"Nā bô ēng phì-jū chiū bô kā in kóng; kàu toaⁿ-toaⁿ ha̍k-seng kap I tī-teh ê sî, chiū lóng-chóng kā in kóe-bêng.","tghg":"若無用譬喻，就無給𪜶講；到單單學生及伊佇啲的時，就攏總給𪜶解明。","bklhl":"若無用譬喻就無kā in講；到單單學生kap伊tī-teh ê時，就lóng總kā in解明。"}},{"book":"可","chapter":4,"verse":35,"versions":{"unv":"當那天晚上，耶穌對門徒說：「我們渡到那邊去吧。」","bklcl":"Hit ji̍t í-keng àm I kā ha̍k-seng kóng, Lán kè-lâi khì hit pêng hōaⁿ.","tghg":"彼日已經暗，伊給學生講：「咱過來去彼旁岸。」","bklhl":"Hit日已經暗，伊kā學生講，咱過來去hit-pêng岸。"}},{"book":"可","chapter":4,"verse":36,"versions":{"unv":"門徒離開眾人，耶穌仍在船上，他們就把他一同帶去；也有別的船和他同行。","bklcl":"In lī-khui chèng lâng, chhōa Iâ-so͘ chiū án-ni lo̍h chûn, kap in saⁿ-kap khì; iáu ū pa̍t chiah chûn kap I khì.","tghg":"𪜶離開眾人，導耶穌就按呢落船，及𪜶相及去；猶有別隻船及伊去。","bklhl":"In離開眾人，chhōa耶穌就án-ni落船，kap in saⁿ-kap去；iáu有別隻船kap伊去。"}},{"book":"可","chapter":4,"verse":37,"versions":{"unv":"忽然起了暴風，波浪打入船內，甚至船要滿了水。","bklcl":"Pò-thâu hong tōa khí, éng phoah ji̍p chûn, tì-kàu chûn teh-beh móa.","tghg":"颶頭(pò-thâu)風大起，湧潑(phoah)入船，致到船啲欲滿。","bklhl":"報頭風大起，湧潑入船，致到船teh-beh滿。"}},{"book":"可","chapter":4,"verse":38,"versions":{"unv":"耶穌在船尾上，枕著枕頭睡覺。門徒叫醒了他，說：「夫子！我們喪命，你不顧嗎？」","bklcl":"Nā-sī I tī chûn-bé tó tī chím-thâu teh khùn; ha̍k-seng kiò I chhíⁿ, kā I kóng, Sian-siⁿ, goán beh bô miā, lí bô iàu-kín mah?","tghg":"若是伊佇船尾，倒佇枕頭啲睏。學生叫伊醒，給伊講：「先生！阮欲無命，你無要緊嗎？」","bklhl":"但是伊tī船尾倒tī枕頭teh睏；學生叫伊醒，kā伊講，先生，阮beh無命，你無要緊mah？"}},{"book":"可","chapter":4,"verse":39,"versions":{"unv":"耶穌醒了，斥責風，向海說：「住了吧！靜了吧！」風就止住，大大地平靜了。","bklcl":"I chiū chhíⁿ, chek-pī hong, kā hái kóng, Tio̍h chēng-chēng.  Hong chiū soah, iā tōa pîⁿ-tiāⁿ.","tghg":"伊就醒，責備風，給海講：「著靜靜！」風就息，也大平定。","bklhl":"伊就醒，責備風，kā海講，Tio̍h靜靜。風就soah，也大平定。"}},{"book":"可","chapter":4,"verse":40,"versions":{"unv":"耶穌對他們說：「為甚麼膽怯？你們還沒有信心嗎？」","bklcl":"I chiū kā in kóng, Lín siáⁿ-sū hiah kiaⁿ?  lín iáu-bē ū sìn mah?","tghg":"伊就給𪜶講：「恁啥事許驚？恁猶未有信嗎？」","bklhl":"伊就kā in講，Lín啥事hiah驚？lín iáu-bē有信mah？"}},{"book":"可","chapter":4,"verse":41,"versions":{"unv":"他們就大大地懼怕，彼此說：「這到底是誰，連風和海也聽從他了。」","bklcl":"In chiū tōa kiaⁿ, saⁿ-kap kóng, Chit-ê sī sím-mi̍h lâng, liân hong kap hái lóng sūn I?","tghg":"𪜶就大驚，相及講：「此個是甚麼人，連風及海攏順伊。」","bklhl":"In就大驚，saⁿ-kap講，chit ê是甚麼人，連風kap海lóng順伊？"}}]