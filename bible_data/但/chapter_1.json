[{"book":"但","chapter":1,"verse":1,"versions":{"unv":"猶大王約雅敬在位第三年，巴比倫王尼布甲尼撒來到耶路撒冷，將城圍困。","bklcl":"Iû-tāi ông Iok-ngá-kèng chē-ūi tē-saⁿ-nî, Pa-pí-lûn ông Nî-pò͘-kah-nî-sat lâi kàu Iâ-lō͘-sat-léng, ûi lâi kong-kek i.","tghg":"猶大王約雅敬坐位第三年，巴比倫王尼布甲尼撒來到耶路撒冷，圍來攻擊伊。","bklhl":"偤大王Iok-ngá-kèng坐位第三年，巴比倫王Nî-pò͘-kah-nî-sat來到耶路撒冷，圍來攻擊伊。"}},{"book":"但","chapter":1,"verse":2,"versions":{"unv":"主將猶大王約雅敬，並　神殿中器皿的幾分交付他手。他就把這器皿帶到示拿地，收入他神的廟裡，放在他神的庫中。","bklcl":"Chú ēng Iû-tāi ông Iok-ngá-kèng kap Siōng-tè chhù-lāi khì-kū ê chi̍t-hūn kau tī i ê chhiú; i chiong in tòa kàu Sī-ná ê tōe, ji̍p i ê siōng-tè ê chhù, ēng hiah-ê khì-kū hē tī i ê siōng-tè ê khò͘-pâng-lāi.","tghg":"主用猶大王約雅敬，及上帝厝內器具的一份交佇伊的手。伊將𪜶帶到示拿的地，入伊的上帝的厝，用許個器具下(hē)佇伊的上帝的庫房內。","bklhl":"主用偤大王Iok-ngá-kèng kap上帝厝內器具ê一份交tī伊ê手；伊將in帶到Sī-ná ê地，入伊ê上帝ê厝，用hiah-ê器具hē tī伊ê上帝ê庫房內。"}},{"book":"但","chapter":1,"verse":3,"versions":{"unv":"王吩咐太監長亞施毘拿，從以色列人的宗室和貴冑中帶進幾個人來，","bklcl":"Ông hoan-hù thài-kàm-tiúⁿ, A-si-pí-ná, tio̍h tùi Í-sek-lia̍t ê ông-chhin kap kùi-cho̍k ê tiong-kan tòa kúi-nā lâng lâi;","tghg":"王吩咐太監長亞施毗拿，著對以色列的王親及貴族的中間帶幾若(kúi-nā)人來，","bklhl":"王吩咐太監長，A-si-pí-ná，tio̍h tùi以色列ê王親kap貴族ê中間帶kúi-nā人來；"}},{"book":"但","chapter":1,"verse":4,"versions":{"unv":"就是年少沒有殘疾、相貌俊美、通達各樣學問、知識聰明俱備、足能侍立在王宮裡的，要教他們迦勒底的文字言語。","bklcl":"chiū-sī siàu-liân, bô hâ-chhû, bīn-māu súi, ū chhang-miâ tì-sek, thong-ta̍t ta̍k-iūⁿ ê ha̍k-būn, bêng-pe̍k kek-tì, kàu-gia̍h thang kun-sûi tī ông-kiong ê, tio̍h kà-sī in Ka-le̍k-tí lâng ê bûn-ha̍k kap giân-gú.","tghg":"就是少年無瑕疪、面貌媠、有聰明(chhang-miâ)智識、通達逐樣的學問、明白極致、夠額通跟隨(kun-sûi)佇王宮的，著教示𪜶迦勒底人的文學及言語。","bklhl":"就是少年，無瑕疵，面貌súi，有聰明智識，通達ta̍k樣ê學問，明白格致，夠額thang跟隨tī王宮ê，tio̍h教示in Ka-le̍k-tí人ê文學kap言語。"}},{"book":"但","chapter":1,"verse":5,"versions":{"unv":"王派定將自己所用的膳和所飲的酒，每日賜他們一分，養他們三年。滿了三年，好叫他們在王面前侍立。","bklcl":"Ông chiū hun-phài chiong ông só͘ chia̍h ê hó-mi̍h kap só͘ lim ê chiú, múi-ji̍t hō͘ in chi̍t-hūn, pôe-iúⁿ in saⁿ-nî kú; jiân-āu hō͘ in kun-sûi tī ông ê bīn-chêng.","tghg":"王就分派將王所食的好物及所飲的酒，每日互𪜶一份，培養𪜶三年久。然後，互𪜶跟隨佇王的面前。","bklhl":"王就分派將王所食ê好物kap所lim ê酒，每日hō͘ in一份，培養in三年久；然後hō͘ in跟隨tī王ê面前。"}},{"book":"但","chapter":1,"verse":6,"versions":{"unv":"他們中間有猶大族的人：但以理、哈拿尼雅、米沙利、亞撒利雅。","bklcl":"In tiong-kan ū Iû-tāi cho̍k ê lâng, Tān-í-lí, Hap-ná-nî-ngá, Bí-sa-lī, A-sat-lī-ngá.","tghg":"𪜶中間有猶大族的人：但以理、哈拿尼雅、米沙利、亞撒利雅。","bklhl":"In中間有偤大族ê人，但以理、Hap-ná-nî-ngá、Bí-sa-lī、A-sat-lī-ngá。"}},{"book":"但","chapter":1,"verse":7,"versions":{"unv":"太監長給他們起名：稱但以理為伯提沙撒，稱哈拿尼雅為沙得拉，稱米沙利為米煞，稱亞撒利雅為亞伯尼歌。","bklcl":"Thài-kàm-tiúⁿ kā in hō-miâ; chheng Tān-í-lí chòe Pek-thê-sa-sat; chheng Hap-ná-nî-ngá chòe Sa-tek-la̍h; chheng Bí-sa-lī chòe Bí-soah; chheng A-sat-lī-ngá chòe A-pek-nî-ko.","tghg":"太監長給𪜶號名：稱但以理做伯提沙撒，稱哈拿尼雅做沙得拉，稱米沙利做米煞，稱亞撒利雅做亞伯尼歌。","bklhl":"太監長kā in號名；稱但以理做Pek-thê-sa-sat；稱Hap-ná-nî-ngá做Sa-tek-la̍h；稱Bí-sa-lī做Bí-soah；稱A-sat-lī-ngá做A-pek-nî-ko。"}},{"book":"但","chapter":1,"verse":8,"versions":{"unv":"但以理卻立志不以王的膳和王所飲的酒玷污自己，所以求太監長容他不玷污自己。","bklcl":"Chóng-sī Tān-í-lí li̍p-chì bô beh ēng ông ê hó-mi̍h kap i só͘ lim ê chiú phah lâ-sâm ka-kī, só͘-í kiû thài-kàm-tiúⁿ iông-ún i bián-tit phah lâ-sâm ka-kī.","tghg":"總是但以理立志無欲用王的好物及伊所飲的酒拍垃墋家己，所以求太監長容允伊免得拍垃墋家己。","bklhl":"總是但以理立志無beh用王ê好物kap伊所lim ê酒phah lâ-sâm家己，所以求太監長容允伊免得phah lâ-sâm家己。"}},{"book":"但","chapter":1,"verse":9,"versions":{"unv":"　神使但以理在太監長眼前蒙恩惠，受憐憫。","bklcl":"Siōng-tè hō͘ Tān-í-lí tī thài-kàm-tiúⁿ ê bīn-chêng tit-tio̍h un-hūi lîn-bín.","tghg":"上帝互但以理佇太監長的面前得著恩惠憐憫。","bklhl":"上帝hō͘但以理tī太監長ê面前得tio̍h恩惠憐憫。"}},{"book":"但","chapter":1,"verse":10,"versions":{"unv":"太監長對但以理說：「我懼怕我主我王，他已經派定你們的飲食；倘若他見你們的面貌比你們同歲的少年人肌瘦，怎麼好呢？這樣，你們就使我的頭在王那裡難保。」","bklcl":"Thài-kàm-tiúⁿ kā Tān-í-lí kóng, Góa kiaⁿ-ùi góa ê chú, góa ê ông; i í-keng hun-phài lín ê lim-chia̍h; thái-thó thang hō͘ i khòaⁿ-kìⁿ lín ê bīn-māu khah-su lín tâng-nî ê siàu-liân lâng ah? nā án-ni, chiū hō͘ góa ê thâu-khak oh-tit pó-choân tī ông ê bīn-chêng.","tghg":"太監長給但以理講：「我驚畏我的主我的王，伊已經分派恁的飲食；豈可(thái-thó)通互伊看見恁的面貌卡輸恁同年的少年人啊？若按呢，就互我的頭殼僫(oh)得保全佇王的面前。」","bklhl":"太監長kā但以理講，我驚畏我ê主，我ê王；伊已經分派lín ê lim食；thái-thó thang hō͘伊看見lín ê面貌khah輸lín同年ê少年人ah？若án-ni，就hō͘我ê頭殼oh得保全tī王ê面前。"}},{"book":"但","chapter":1,"verse":11,"versions":{"unv":"但以理對太監長所派管理但以理、哈拿尼雅、米沙利、亞撒利雅的委辦說：","bklcl":"Thài-kàm-tiúⁿ ū phài chi̍t ê kam(**kàm)-hō͘--ê koán-lí Tān-í-lí, Hap-ná-nî-ngá, Bí-sa-lī, A-sat-lī-ngá;","tghg":"太監長有派一個監護者管理但以理、哈拿尼雅、米沙利、亞撒利雅，但以理對伊講：","bklhl":"太監長有派一个監護ê管理但以理、Hap-ná-nî-ngá、Bí-sa-lī、A-sat-lī-ngá；"}},{"book":"但","chapter":1,"verse":12,"versions":{"unv":"「求你試試僕人們十天，給我們素菜吃，白水喝，","bklcl":"Tān-í-lí tùi i kóng, Kiû lí chhì-khòaⁿ lí chiah-ê lô͘-po̍k cha̍p-ji̍t-kú, hō͘ goán chia̍h-chhài lim-chúi.","tghg":"「求你試看你諸個奴僕十日久，互阮食菜，飲水，","bklhl":"但以理對伊講，求你試看你chiah ê奴僕十日久，hō͘阮食菜lim水。"}},{"book":"但","chapter":1,"verse":13,"versions":{"unv":"然後看看我們的面貌和用王膳那少年人的面貌，就照你所看的待僕人吧！」","bklcl":"Jiân-āu lí thang khòaⁿ goán ê bīn-māu kap hiah-ê chia̍h ông hó-mi̍h ê siàu-liân lâng ê bīn-māu; chiū chiàu lí só͘ khòaⁿ-kìⁿ ê, khoán-thāi lí chiah-ê lô͘-po̍k.","tghg":"然後你通看阮的面貌及許個食王好物的少年人的面貌，就照你所看見的款待你諸個奴僕！」","bklhl":"然後你thang看阮ê面貌kap hiah-ê食王好物ê少年人ê面貌；就照你所看見ê，款待你chiah ê奴僕。"}},{"book":"但","chapter":1,"verse":14,"versions":{"unv":"委辦便允准他們這件事，試看他們十天。","bklcl":"Chit ê sū i ū ún-chún in, chhì in cha̍p-ji̍t kú.","tghg":"此個事伊有允准𪜶，試𪜶十日久。","bklhl":"Chit ê事伊有允准in，試in十日久。"}},{"book":"但","chapter":1,"verse":15,"versions":{"unv":"過了十天，見他們的面貌比用王膳的一切少年人更加俊美肥胖。","bklcl":"Cha̍p-ji̍t-āu khòaⁿ-kìⁿ in ê bīn-māu pí hiah-ê chia̍h ông ê hó-mi̍h ê siàu-liân lâng koh khah súi khah phauh.","tghg":"十日後，看見𪜶的面貌比許個食王的好物的少年人閣卡媠卡博(phauh)。","bklhl":"十日後看見in ê面貌比hiah-ê食王ê好物ê少年人koh khah súi khah phauh。"}},{"book":"但","chapter":1,"verse":16,"versions":{"unv":"於是委辦撤去派他們用的膳，飲的酒，給他們素菜吃。","bklcl":"Tùi án-ni kam-hō͘ chiū thiat--khì só͘ hō͘ in ê hó-mi̍h só͘ tio̍h lim ê chiú, hō͘ in chia̍h chhài.","tghg":"對按呢監護就撤(thiat)去所互𪜶的好物所著飲的酒，互𪜶食菜。","bklhl":"Tùi án-ni，監護就撤去所hō͘ in ê好物所tio̍h lim ê酒，hō͘ in食菜。"}},{"book":"但","chapter":1,"verse":17,"versions":{"unv":"這四個少年人，　神在各樣文字學問（學問：原文是智慧）上賜給他們聰明知識；但以理又明白各樣的異象和夢兆。","bklcl":"Chí(**Chit) sì ê siàu-liân lâng, Siōng-tè hō͘ in tī ta̍k-iūⁿ ê bûn-jī, ha̍k-būn, chhang-miâ, tì-sek; Tān-í-lí koh bêng-pe̍k ta̍k-iūⁿ ê īⁿ-siōng kap bāng-kìⁿ ê tiāu-thâu.","tghg":"此四個少年人，上帝互𪜶佇逐樣的文字學問聰明智識；但以理閣明白逐樣的異象及夢見的兆頭(tiāu-thâu)。","bklhl":"Chit四個少年人，上帝hō͘ in tī ta̍k樣ê文字、學問、聰明、智識；但以理koh明白ta̍k樣ê異象kap夢見ê兆頭。"}},{"book":"但","chapter":1,"verse":18,"versions":{"unv":"尼布甲尼撒王預定帶進少年人來的日期滿了，太監長就把他們帶到王面前。","bklcl":"Ông só͘ tiāⁿ-tio̍h chhōa in ji̍p--khì ê ji̍t í-keng kàu, thài-kàm-tiúⁿ chiū chhōa in ji̍p-khì kàu Nî-pò͘-kah-nî-sat ê bīn-chêng.","tghg":"王所定著(tiāⁿ-tio̍h)導𪜶入去的日已經到，太監長就導𪜶入去到尼布甲尼撒的面前。","bklhl":"王所定tio̍h chhōa in入去ê日已經到，太監長就chhōa in入去到Nî-pò͘-kah-nî-sat ê面前。"}},{"book":"但","chapter":1,"verse":19,"versions":{"unv":"王與他們談論，見少年人中無一人能比但以理、哈拿尼雅、米沙利、亞撒利雅，所以留他們在王面前侍立。","bklcl":"Ông kap in kóng-ōe, tī in chèng-lâng ê tiong-kan khòaⁿ bô chi̍t-ê ōe pí-tit Tān-í-lí, Hap-ná-nî-ngá, Bí-sa-lī, A-sat-lī-ngá; só͘-í in tit-tio̍h khiā tī ông ê bīn-chêng.","tghg":"王及𪜶講話，佇𪜶眾人的中間看無一個會比得但以理、哈拿尼雅、米沙利、亞撒利雅，所以𪜶得著徛佇王的面前。","bklhl":"王kap in講話，tī in眾人ê中間看無一个能比得但以理、Hap-ná-nî-ngá、Bí-sa-lī、A-sat-lī-ngá；所以in得tio̍h khiā tī王ê面前。"}},{"book":"但","chapter":1,"verse":20,"versions":{"unv":"王考問他們一切事，就見他們的智慧聰明比通國的術士和用法術的勝過十倍。","bklcl":"Ông kìⁿ ū só͘ mn̄g in ê sū, chiū chai in ê tì-hūi chhang-miâ pí thong-kok ê phok-sū kap su̍t-sū iâⁿ-kè cha̍p-pē.","tghg":"王見有所問𪜶的事，就知𪜶的智慧聰明比通國的博士及術士贏過十倍。","bklhl":"王見有所問in ê事，就知in ê智慧聰明比thong國ê博士kap術士贏過十倍。"}},{"book":"但","chapter":1,"verse":21,"versions":{"unv":"到古列王元年，但以理還在。","bklcl":"Tān-í-lí kàu Kó͘-lia̍t ông goân--nî iáu tī-teh.","tghg":"但以理到古列王元年猶佇啲。","bklhl":"但以理到Kó͘-lia̍t王元年iáu tī-teh。"}}]