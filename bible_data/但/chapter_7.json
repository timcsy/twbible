[{"book":"但","chapter":7,"verse":1,"versions":{"unv":"巴比倫王伯沙撒元年，但以理在床上做夢，見了腦中的異象，就記錄這夢，述說其中的大意。","bklcl":"Tng Pa-pí-lûn ông Pek-sa-sat goân--nî, Tān-í-lí tī chhn̂g--nih ū bāng-kìⁿ, sim-lāi khòaⁿ-kìⁿ īⁿ-siōng; i chiū siá hit ê bāng, kóng-khí kî-tiong ê tāi-ì.","tghg":"當巴比倫王伯沙撒元年，但以理佇床裡有夢見，心內看見異象，伊就寫彼個夢，講起其中的大意。","bklhl":"當巴比倫王Pek-sa-sat元年，但以理tī床裡有夢見，心內看見異象；伊就寫hit ê夢，講起其中ê大意。"}},{"book":"但","chapter":7,"verse":2,"versions":{"unv":"但以理說：我夜裡見異象，看見天的四風陡起，颳在大海之上。","bklcl":"Tān-í-lí kóng, Góa mî--sî khòaⁿ-kìⁿ īⁿ-siōng; khòaⁿ ah, thiⁿ--nih sì-bīn ê hong hut-jiân khí, chhe tī tōa-hái ê téng-bīn.","tghg":"但以理講：我暝時看見異象，看啊，天裡四面的風忽然起，吹佇大海的頂面。","bklhl":"但以理講，我暝時看見異象；看ah，天裡四面ê風忽然起，吹tī大海ê頂面。"}},{"book":"但","chapter":7,"verse":3,"versions":{"unv":"有四個大獸從海中上來，形狀各有不同：","bklcl":"Ū sì chiah siù, chin tōa-chiah, tùi hái--nih khí--lâi, khoán-sit kok bô saⁿ-tâng.","tghg":"有四隻獸真大隻對海裡起來，款式各無相同：","bklhl":"有四隻獸，真大隻，tùi海裡起來，款式各無相同。"}},{"book":"但","chapter":7,"verse":4,"versions":{"unv":"頭一個像獅子，有鷹的翅膀；我正觀看的時候，獸的翅膀被拔去，獸從地上得立起來，用兩腳站立，像人一樣，又得了人心。","bklcl":"Thâu-chi̍t-chiah chhin-chhiūⁿ sai, ū eng-chiáu ê si̍t; góa khòaⁿ-kìⁿ kàu i ê si̍t siū pu̍ih--khí-lâi, koh tī tōe-chiūⁿ tit-tio̍h hû--khí-lâi hō͘ i nn̄g ki kha khiā--khí-lâi chhin-chhiūⁿ lâng chi̍t-iūⁿ, iā hō͘ i ū lâng ê sim.","tghg":"頭一隻親像獅，有鷹鳥的翅；我看見到伊的翅受拔(pu̍ih)起來，閣佇地上得著扶起來，互伊二支腳徛起來，親像人一樣，也互伊有人的心。","bklhl":"頭一隻親像獅，有鷹鳥ê翼；我看見到伊ê翼受拔起來，koh tī地上得tio̍h扶起來hō͘伊兩支腳khiā起來親像人一樣，也hō͘伊有人ê心。"}},{"book":"但","chapter":7,"verse":5,"versions":{"unv":"又有一獸如熊，就是第二獸，旁跨而坐，口齒內啣著三根肋骨。有吩咐這獸的說：起來吞吃多肉。","bklcl":"Khòaⁿ ah, koh chi̍t chiah siù sī tē-jī-chiah, chhin-chhiūⁿ hîm, théng-khí i sin-thé ê chi̍t-pêng, i ê chhùi-lāi ū saⁿ ki hia̍p-kut, kâm tī chhùi-khí-tiong; in kā i kóng, Khí-lâi, thun-chia̍h chōe-chōe bah.","tghg":"看啊，閣一隻獸是第二隻，親像熊，挺起伊身體的一旁，伊的嘴內有三支脇骨(hia̍p-kut)含佇嘴齒中。𪜶給伊講：「起來，吞食多多肉。」","bklhl":"看ah，koh一隻獸是第二隻，親像熊，挺起伊身體ê一pêng，伊ê嘴內有三支脇骨，kâm tī嘴齒中；in kā伊講，起來，吞食chōe-chōe肉。"}},{"book":"但","chapter":7,"verse":6,"versions":{"unv":"此後我觀看，又有一獸如豹，背上有鳥的四個翅膀；這獸有四個頭，又得了權柄。","bklcl":"Āu-lâi góa koh khòaⁿ, khòaⁿ ah, koh ū chi̍t chiah siù, khoán-sit chhin-chhiūⁿ pà, ka-chiah ū sì ê si̍t chhin-chhiūⁿ chiáu; chit chiah siù ū sì ê thâu-khak, koh ū koân-pèng hō͘ i.","tghg":"後來我閣看，看啊，閣有一隻獸款式親像豹，尻脊(ka-chiah)有四個翅親像鳥；此隻獸有四個頭殼，閣有權柄互伊。","bklhl":"後來我koh看，看ah，koh有一隻獸，款式親像豹，ka-chiah有四個翼親像鳥；chit隻獸有四個頭殼，koh有權柄hō͘伊。"}},{"book":"但","chapter":7,"verse":7,"versions":{"unv":"其後我在夜間的異象中觀看，見第四獸甚是可怕，極其強壯，大有力量，有大鐵牙，吞吃嚼碎，所剩下的用腳踐踏。這獸與前三獸大不相同，頭有十角。","bklcl":"Āu-lâi góa tī mî--sî ê īⁿ-siōng-tiong teh khòaⁿ, khòaⁿ ah, ū tē-sì-chiah-ê siù, thang kiaⁿ thang lún, iā sī put-chí kiông; ū tōa-ki ê thih-khí, i thun-kā thiah-chhùi, só͘-chhun--ê ēng kha ta̍h i; kap í-chêng hiah-ê siù koh-iūⁿ; koh hoat cha̍p ki kak.","tghg":"後來我佇暝時的異象中啲看，看啊，有第四隻的獸，通驚通愞(lún)，也是不止強，有大支的鐵齒，伊吞咬拆碎，所剩(chhun)的用腳踏伊。及以前許個獸各樣，閣發十支角。","bklhl":"後來我tī暝時ê異象中teh看，看ah，有第四隻ê獸，thang驚thang忍，也是不止強；有大支ê鐵齒，伊吞咬拆碎，所chhun-ê用腳踏伊；kap以前hiah-ê獸各樣；koh發十支角。"}},{"book":"但","chapter":7,"verse":8,"versions":{"unv":"我正觀看這些角，見其中又長起一個小角；先前的角中有三角在這角前，連根被牠拔出來。這角有眼，像人的眼，有口說誇大的話。","bklcl":"Góa teh khòaⁿ hiah-ê kak, khòaⁿ ah, hit tiong-kan ū lēng-gōa hoat chi̍t-ki sòe-ki-kak; chiông-chiân hiah-ê kak ê tiong-kan ū saⁿ ki kak hâm kun pu̍ih--khí-lâi tī sòe ki kak ê thâu-chêng; khòaⁿ ah, chit ki kak ū ba̍k-chiu chhin-chhiūⁿ lâng ê ba̍k-chiu, koh ū chhùi teh kóng tōa-ōe.","tghg":"我啲看許個角，看啊，彼中間有另外發一支細支角；從前許個角的中間有三支角，含根拔起來佇細支角的頭前。看啊，此支角有目睭，親像人的目睭，閣有嘴啲講大話。","bklhl":"我teh看hiah-ê角，看ah，hit中間有另外發一支細支角；從前hiah-ê角ê中間有三支角hâm根拔起來tī細支角ê頭前；看ah，chit支角有目睭親像人ê目睭，koh有嘴teh講大話。"}},{"book":"但","chapter":7,"verse":9,"versions":{"unv":"我觀看，見有寶座設立，上頭坐著亙古常在者。他的衣服潔白如雪，頭髮如純淨的羊毛。寶座乃火焰，其輪乃烈火。","bklcl":"Góa koh khòaⁿ kàu hiah-ê chō-ūi pâi-lia̍t, ū chi̍t-ê tùi kó͘-chá chiū ū-ê chē--teh; i ê i-ho̍k pe̍h chhin-chhiūⁿ seh, i ê thâu-mn̂g chhin-chhiūⁿ chin chheng-khì ê iûⁿ-mn̂g; i ê pó-chō chiū-sī hé-iām, i ê lûn chhin-chhiūⁿ hé teh to̍h.","tghg":"我閣看到許個座位排列，有一個對古早就有的坐啲。伊的衣服白親像雪，伊的頭毛親像真清氣的羊毛。伊的寶座就是火焰，伊的輪親像火啲𤏸(to̍h)。","bklhl":"我koh看到hiah-ê座位排列，有一个tùi古早就有ê坐teh；伊ê衣服白親像雪，伊ê頭毛親像真清氣ê羊毛；伊ê寶座就是火燄，伊ê輪親像火teh to̍h。"}},{"book":"但","chapter":7,"verse":10,"versions":{"unv":"從他面前有火，像河發出；事奉他的有千千，在他面前侍立的有萬萬；他坐著要行審判，案卷都展開了。","bklcl":"Ū hé chhin-chhiūⁿ khoe hoat-chhut lâu tī i ê bīn-chêng; ho̍k-sāi i-ê ū chheng-chheng, kun-sûi tī i ê bīn-chêng-ê ū bān-bān; sím-phòaⁿ ê sū lóng piān, chheh lóng hian-khui.","tghg":"有火親像溪發出，流佇伊的面前；服事伊的有千千，跟隨(kun-sûi)佇伊的面前的有萬萬；審判的事攏便，冊攏掀開。","bklhl":"有火親像溪發出流tī伊ê面前；服事伊ê有千千，跟隨tī伊ê面前ê有萬萬；審判ê事lóng便，冊lóng掀開。"}},{"book":"但","chapter":7,"verse":11,"versions":{"unv":"那時我觀看，見那獸因小角說誇大話的聲音被殺，身體損壞，扔在火中焚燒。","bklcl":"Hit-sî góa in-ūi hit ki kak só͘ kóng tōa-ōe ê siaⁿ chiū khòaⁿ i; khòaⁿ kàu hit chiah siù siū-thâi, i ê sin-thé siū húi-hoāi, hiat tī hé--nih sio.","tghg":"彼時我因為彼支角所講大話的聲就看伊，看到彼隻獸受刣，伊的身體受毀壞，㧒(hiat)佇火裡燒。","bklhl":"Hit時我因為hit支角所講大話ê聲就看伊；看到hit隻獸受刣，伊ê身體受毀壞，hiat tī火裡燒。"}},{"book":"但","chapter":7,"verse":12,"versions":{"unv":"其餘的獸，權柄都被奪去，生命卻仍存留，直到所定的時候和日期。","bklcl":"Lūn-kàu kî-û chiah-ê siù, i ê koân lóng sit-lo̍h, chóng-sī in ê sìⁿ-miā iáu lâu--teh kàu tī tiāⁿ-tio̍h ê sî tiāⁿ-tio̍h ê ji̍t-kî.","tghg":"論到其餘諸個獸，伊的權攏失落，總是𪜶的生命猶留啲，到佇定著(tiāⁿ-tio̍h)的時定著的日期。","bklhl":"論到其餘chiah ê獸，伊ê權lóng失落，總是in ê性命iáu留teh到tī定tio̍h ê時定tio̍h ê日期。"}},{"book":"但","chapter":7,"verse":13,"versions":{"unv":"我在夜間的異象中觀看，見有一位像人子的，駕著天雲而來，被領到亙古常在者面前，","bklcl":"Góa tī mî--sî ê īⁿ-siōng-tiong teh khòaⁿ, khòaⁿ ah, ū chi̍t-ê chhin-chhiūⁿ lâng ê khoán chē thiⁿ-téng ê hûn lâi kàu tī hit ê tùi kó͘-chá chiū ū-ê, in chiū chhōa i kàu i ê bīn-chêng.","tghg":"我佇暝時的異象中啲看，看啊，有一個親像人的款，坐天頂的雲來到佇彼個對古早就有者，𪜶就導伊到伊的面前。","bklhl":"我tī暝時ê異象中teh看，看ah，有一个親像人ê款坐天頂ê雲來到tī hit ê tùi古早就有ê，in就chhōa伊到伊ê面前。"}},{"book":"但","chapter":7,"verse":14,"versions":{"unv":"得了權柄、榮耀、國度，使各方、各國、各族的人都事奉他。他的權柄是永遠的，不能廢去；他的國必不敗壞。","bklcl":"Chiū siúⁿ-sù i ū koân-pèng, êng-kng, kok-ūi, hō͘ bān peh-sìⁿ, bān-kok, bān khiuⁿ-kháu ê lâng lóng ho̍k-sāi i; i ê koân-pèng sī éng-oán ê koân-pèng, bōe-ōe bô--khì, i ê kok-ūi tek-khak bô hòe-bô.","tghg":"就賞賜伊有權柄、榮光、國位，互萬百姓、萬國、萬腔口的人攏服事伊。伊的權柄是永遠的權柄，𣍐會無去；伊的國位的確無廢無。","bklhl":"就賞賜伊有權柄、榮光、國位，hō͘萬百姓、萬國、萬腔口ê人lóng服事伊；伊ê權柄是永遠ê權柄，bōe會無去，伊ê國位的確無廢無。"}},{"book":"但","chapter":7,"verse":15,"versions":{"unv":"至於我─但以理，我的靈在我裡面愁煩，我腦中的異象使我驚惶。","bklcl":"Góa Tān-í-lí sim-sîn tī góa ê lāi-bīn iu-būn, sim-lāi ê īⁿ-siōng hō͘ góa peh-pak.","tghg":"我──但以理，心神佇我的內面憂悶，心內的異象互我迫腹(peh-pak)，","bklhl":"我但以理心神tī我ê內面憂悶，心內ê異象hō͘我擘腹。"}},{"book":"但","chapter":7,"verse":16,"versions":{"unv":"我就近一位侍立者，問他這一切的真情。他就告訴我，將那事的講解給我說明。","bklcl":"Góa chiū khì chhē hiah-ê khiā tī piⁿ--á ê chi̍t-ê, mn̄g i chiah-ê sū ê si̍t-chāi.  I chiū tùi góa kóng, iā kóe-bêng hiah-ê sū hō͘ góa chai.","tghg":"我就去尋許個徛佇邊仔的一個，問伊諸個事的實在。伊就對我講，也解明許個事互我知：","bklhl":"我就去chhē hiah-ê khiā tī邊á ê一个，問伊chiah ê事ê實在。伊就對我講，也解明hiah-ê事hō͘我知。"}},{"book":"但","chapter":7,"verse":17,"versions":{"unv":"這四個大獸就是四王將要在世上興起。","bklcl":"Hí(**Hit) sì-chiah tōa-siù sī sì ê ông, beh tùi tōe-chiūⁿ heng-khí.","tghg":"彼四隻大獸是四個王欲對地上興起。","bklhl":"Hit四隻大獸是四個王，beh tùi地上興起。"}},{"book":"但","chapter":7,"verse":18,"versions":{"unv":"然而，至高者的聖民，必要得國享受，直到永永遠遠。","bklcl":"Chóng-sī Chì-koâiⁿ-ê sèng ê peh-sìⁿ beh tit-tio̍h kok-ūi, tn̂g-tn̂g chiáng-lí kok-koân, éng-oán bô soah.","tghg":"總是，至高者聖的百姓欲得著國位，長長掌理國權永遠無息(soah)。","bklhl":"總是至koân ê聖ê百姓beh得tio̍h國位，長長掌理國權，永遠無soah。"}},{"book":"但","chapter":7,"verse":19,"versions":{"unv":"那時我願知道第四獸的真情，牠為何與那三獸的真情大不相同，甚是可怕，有鐵牙銅爪，吞吃嚼碎，所剩下的用腳踐踏；","bklcl":"Hit-sî góa ài chai tē-sì-chiah siù ê si̍t-chāi, i kap in hiah-ê siù koh-iūⁿ, put-chí thang kiaⁿ, i ê chhùi-khí sī thih-ê, i ê jiáu sī tâng-ê; i thun-kā thiah-chhùi, só͘ chhun-ê ēng kha ta̍h i;","tghg":"彼時我愛知第四隻獸的實在，伊及𪜶許個獸各樣，不止通驚，伊的嘴齒是鐵的，伊的爪(jiáu)是銅的，伊吞咬拆碎，所剩的用腳踏伊；","bklhl":"Hit時我ài知第四隻獸ê實在，伊kap in hiah-ê獸各樣，不止thang驚，伊ê嘴齒是鐵ê，伊ê爪是銅ê；伊吞咬拆碎，所chhun-ê用腳踏伊；"}},{"book":"但","chapter":7,"verse":20,"versions":{"unv":"頭有十角和那另長的一角，在這角前有三角被牠打落。這角有眼，有說誇大話的口，形狀強橫，過於牠的同類。","bklcl":"koh ài chai i thâu-khak só͘ hoat cha̍p ki kak ê si̍t-chāi, kap hit-ki lēng-gōa hoat ê kak, hō͘ saⁿ ki kak lak-lo̍h tī i ê thâu-chêng, chiū-sī ū ba̍k-chiu, ū chhùi kóng tōa-ōe ê kak, i ê khoán-sit khah kiông-béng i ê tâng-lūi.","tghg":"閣愛知伊頭殼所發十支角的實在及彼支另外發的角，互三支角落落(lak-lo̍h)佇伊的頭前。就是有目睭，有嘴講大話的角，伊的款式卡強猛伊的同類。","bklhl":"koh ài知伊頭殼所發十支角ê實在，kap hit支另外發ê角，hō͘三支角lak落tī伊ê頭前，就是有目睭，有嘴講大話ê角，伊ê款式khah強猛伊ê同類。"}},{"book":"但","chapter":7,"verse":21,"versions":{"unv":"我觀看，見這角與聖民爭戰，勝了他們。","bklcl":"Góa khòaⁿ-kìⁿ chit ki kak kap sèng ê peh-sìⁿ kau-chiàn, lâi khah-iâⁿ in;","tghg":"我看見此支角及聖的百姓交戰，來卡贏𪜶。","bklhl":"我看見chit支角kap聖ê百姓交戰，來khah贏in；"}},{"book":"但","chapter":7,"verse":22,"versions":{"unv":"直到亙古常在者來給至高者的聖民伸冤，聖民得國的時候就到了。","bklcl":"ti̍t-kàu hit ê tùi kó͘-chá chiū ū-ê lâi; kā Chì-koâiⁿ-ê sèng ê peh-sìⁿ phòaⁿ-toàn, kàu sèng-tô͘ tit-tio̍h kok-ūi ê ji̍t-kî kàu.","tghg":"直到彼個對古早就有者來給至高者聖的百姓判斷，到聖徒得著國位的日期到。","bklhl":"直到hit ê tùi古早就有ê來；kā至koân ê聖ê百姓判斷，到聖徒得tio̍h國位ê日期到。"}},{"book":"但","chapter":7,"verse":23,"versions":{"unv":"那侍立者這樣說：第四獸就是世上必有的第四國，與一切國大不相同，必吞吃全地，並且踐踏嚼碎。","bklcl":"I án-ni kóng, Tē-sì-chiah siù beh chòe tōe-chiūⁿ ê tē sì kok, i kap lóng-chóng ê kok bô tâng; koh beh thun-kā choân-tōe, beh thún-ta̍h i, thiah-chhùi i.","tghg":"伊按呢講：第四隻獸欲做地上的第四國，伊及攏總的國無同，閣欲吞咬全地，欲𧿬踏(thún-ta̍h)伊、拆碎伊。","bklhl":"伊án-ni講，第四隻獸beh做地上ê第四國，伊kap lóng總ê國無同；koh beh吞咬全地，beh thún踏伊，拆碎伊。"}},{"book":"但","chapter":7,"verse":24,"versions":{"unv":"至於那十角，就是從這國中必興起的十王，後來又興起一王，與先前的不同；他必制伏三王。","bklcl":"Lūn-kàu hí(**hit) cha̍p ki kak, chiū-sī tùi hit ê kok-lāi beh heng-khí cha̍p ê ông; āu-lâi lēng-gōa ū chi̍t ê ông heng-khí, kap chêng hiah-ê bô tâng, i beh hō͘ saⁿ ê ông hâng-ho̍k i.","tghg":"論到彼十支角，就是對彼個國內欲興起十個王，後來另外有一個王興起，及前許個無同；伊欲互三個王降服伊。","bklhl":"論到hit十支角，就是tùi hit ê國內beh興起十個王；後來另外有一个王興起，kap前hiah-ê無同，伊beh hō͘三個王降服伊。"}},{"book":"但","chapter":7,"verse":25,"versions":{"unv":"他必向至高者說誇大的話，必折磨至高者的聖民，必想改變節期和律法。聖民必交付他手一載、二載、半載。","bklcl":"I beh kóng-ōe ngó͘-ge̍k Chì-koâiⁿ-ê, iā beh khó͘-chhó͘ Chì-koâiⁿ ê sèng ê peh-sìⁿ; iā siūⁿ beh kóe-ōaⁿ choeh-kî, lu̍t-hoat; in beh kau-tài i ê chhiú, le̍k-kè chi̍t-sî, koh nn̄g-sî, koh pòaⁿ-sî.","tghg":"伊欲講話忤逆(ngó͘-ge̍k)至高者，也欲苦楚至高者聖的百姓，也想欲改換節期律法。𪜶欲交代伊的手歷過一時、閣二時、閣半時。","bklhl":"伊beh講話忤逆至koân ê，也beh苦楚至koân ê聖ê百姓；也想beh改換節期、律法；in beh交帶伊ê手，歷過一時，koh兩時，koh半時。"}},{"book":"但","chapter":7,"verse":26,"versions":{"unv":"然而，審判者必坐著行審判；他的權柄必被奪去，毀壞，滅絕，一直到底。","bklcl":"Sím-phòaⁿ-si beh chē-ūi, in beh chhiúⁿ-toa̍t ông ê koân, húi-hoāi i, bia̍t-bô i kàu thiat-tí.","tghg":"審判司欲坐位；𪜶欲搶奪王的權，毀壞伊、滅無伊，到徹底(thiat-tí)。","bklhl":"審判司beh坐位，in beh搶奪王ê權，毀壞伊，滅無伊到徹底。"}},{"book":"但","chapter":7,"verse":27,"versions":{"unv":"國度、權柄，和天下諸國的大權必賜給至高者的聖民。他的國是永遠的；一切掌權的都必事奉他，順從他。","bklcl":"Phó͘-thiⁿ-ē ê kok-ūi, koân-pèng, kap lia̍t-kok ê ui-koân lóng kau-hō͘ Chì-koâiⁿ-ê sèng ê peh-sìⁿ; I ê kok sī éng-oán ê kok, kìⁿ-nā ū-koân-ê lóng beh ho̍k-sāi sūn-thàn I.","tghg":"普天下的國位、權柄、及列國的威權攏交互至高者聖的百姓。伊的國是永遠的國；見若有權者攏欲服事，順趁伊。","bklhl":"普天下ê國位、權柄，kap列國ê威權lóng交hō͘至koân ê聖ê百姓；伊ê國是永遠ê國，見若有權ê lóng beh服事順趁伊。"}},{"book":"但","chapter":7,"verse":28,"versions":{"unv":"那事至此完畢。至於我─但以理，心中甚是驚惶，臉色也改變了，卻將那事存記在心。","bklcl":"Chit ê tāi-chì kàu-chia kiat-kio̍k; góa Tān-í-lí sim-lāi siūⁿ-liáu peh-pak, bīn iā piàn-sek; chóng-sī góa ēng chit ê sū khǹg tī sim-lāi.","tghg":"此個代誌到遮結局。我──但以理，心內想了迫腹，面也變色，總是我用此個事囥(khǹg)佇心內。","bklhl":"Chit ê tāi-chì到chia結局；我但以理心內想了擘腹，面也變色；總是我用chit ê事khǹg tī心內。"}}]