[{"book":"但","chapter":6,"verse":1,"versions":{"unv":"大利烏隨心所願，立一百二十個總督，治理通國。","bklcl":"Tāi-lī-o͘ chiàu i ê ì-sù siat-li̍p chi̍t-pah jī-cha̍p ê chóng-tok, hō͘ in hun-koán choân-kok,","tghg":"大利烏照伊的意思，設立一百二十個總督，互𪜶分管全國。","bklhl":"Tāi-lī-o͘照伊ê意思設立一百二十個總督，hō͘ in分管全國，"}},{"book":"但","chapter":6,"verse":2,"versions":{"unv":"又在他們以上立總長三人（但以理在其中），使總督在他們三人面前回覆事務，免得王受虧損。","bklcl":"koh tī in ê téng-bīn siat-li̍p chóng-tiúⁿ saⁿ-lâng, kî-tiong Tān-í-lí sī chi̍t-ê; hō͘ hiah-ê chóng-tok chiong chèng-sū tùi in pín-bêng, bián-tit ông khui-sún.","tghg":"閣佇𪜶的頂面設立總長三人（其中但以理是一個），互許個總督將政事對𪜶稟明(pín-bêng)，免得王虧損。","bklhl":"koh tī in ê頂面設立總長三人，其中但以理是一个；hō͘ hiah-ê總督將正事對in稟明，免得王虧損。"}},{"book":"但","chapter":6,"verse":3,"versions":{"unv":"因這但以理有美好的靈性，所以顯然超乎其餘的總長和總督，王又想立他治理通國。","bklcl":"In-ūi chit ê Tān-í-lí ū hó sèng-chêng, só͘-í iâⁿ-kè kî-û ê chóng-tiúⁿ kap chóng-tok; ông chiū siūⁿ beh siat-li̍p i tī-lí thong-kok.","tghg":"因為此個但以理有好性情，所以贏過其餘的總長及總督，王就想欲設立伊治理通國。","bklhl":"因為chit ê但以理有好性情，所以贏過其餘ê總長kap總督；王就想beh設立伊治理thong國。"}},{"book":"但","chapter":6,"verse":4,"versions":{"unv":"那時，總長和總督尋找但以理誤國的把柄，為要參他；只是找不著他的錯誤過失，因他忠心辦事，毫無錯誤過失。","bklcl":"Tùi án-ni chóng-tiúⁿ kap chóng-tok tī kok-chèng-tiong chhē-phāng beh kò Tān-í-lí; chóng-sī chhē bô i ê khang-phāng kap kè-sit; in-ūi i chīn-tiong, lóng chhē bô i ê chhò-gō͘ kè-sit.","tghg":"對按呢，總長及總督佇國政中尋縫(phāng)，欲告但以理；總是尋無伊的空縫及過失，因為伊盡忠，攏尋無伊的錯誤過失。","bklhl":"Tùi án-ni，總長kap總督tī國政中chhē縫beh告但以理；總是chhē無伊ê孔縫kap過失；因為伊盡忠，lóng chhē無伊ê錯誤過失。"}},{"book":"但","chapter":6,"verse":5,"versions":{"unv":"那些人便說：「我們要找參這但以理的把柄，除非在他　神的律法中就尋不著。」","bklcl":"Hiah ê lâng chiū saⁿ-kap kóng, Chit ê Tān-í-lí, tû--khì i thàn i ê Siōng-tè ê lu̍t-hoat í-gōa, lán bô thang chhē i ê khang-khiah lâi kò i.","tghg":"許個人就相及講：「此個但以理除去伊趁伊的上帝的律法以外，咱無通尋伊的空隙(khang-khiah)來告伊。」","bklhl":"Hiah-ê人就相kap講，chit ê但以理，除去伊趁伊ê上帝ê律法以外，咱無thang chhē伊ê空隙來告伊。"}},{"book":"但","chapter":6,"verse":6,"versions":{"unv":"於是，總長和總督紛紛聚集來見王，說：「願大利烏王萬歲！","bklcl":"Tùi hit-tia̍p hiah-ê chóng-tiúⁿ kap chóng-tok hun-hun chū-chi̍p lâi kìⁿ ông, kóng, Goān Tāi-lí-o͘ ông bān-sòe.","tghg":"對彼霎(tia̍p)，許個總長及總督紛紛聚集來見王，講：「願大利烏王萬歲！","bklhl":"Tùi hit-tia̍p，hiah-ê總長kap總督紛紛聚集來見王，講，願Tāi-lí-o͘王萬歲。"}},{"book":"但","chapter":6,"verse":7,"versions":{"unv":"國中的總長、欽差、總督、謀士，和巡撫彼此商議，要立一條堅定的禁令（或譯：求王下旨要立一條……），三十日內，不拘何人，若在王以外，或向神或向人求甚麼，就必扔在獅子坑中。","bklcl":"Kok-lāi chóng-tiúⁿ, khim-chhe, chóng-tok, bô͘-sū, kap sûn-bú lóng saⁿ-kap gī-lūn ài beh siat chi̍t tiâu ông ê lē, lâi li̍p chi̍t tiâu giâm ê kìm-lēng, tī saⁿ-cha̍p ji̍t lāi, tû-khí kiû ông í-gōa, kìⁿ-nā tùi put-lūn sím-mi̍h siōng-tè á-sī tùi lâng lâi kiû--ê, tio̍h hiat i lo̍h sai-hia̍t.","tghg":"國內總長、欽差(khim-chhe)、總督、謀士，及巡撫(sûn-bú)攏相及議論，愛欲設一條王的例來立一條嚴的禁令，佇三十日內，除去求王以外，見若對不論甚麼上帝抑是對人來求者，著㧒(hiat)伊落獅穴(hia̍t)，","bklhl":"國內總長、欽差、總督、謀士，kap 巡撫 lóng相kap議論ài beh設一條王ê例，來立一條嚴ê禁令，tī三十日內，除起求王以外，見若對不論甚麼上帝á是對人來求ê，tio̍h hiat伊落獅穴。"}},{"book":"但","chapter":6,"verse":8,"versions":{"unv":"王啊，現在求你立這禁令，加蓋玉璽，使禁令決不更改；照瑪代和波斯人的例是不可更改的。」","bklcl":"Ông ah, taⁿ kiû lí siat-li̍p hit ê kìm-lēng, chhiam-jī tī hit ê chiàu, hō͘ i bōe kóe-ōaⁿ--tit, chiàu Má-tāi kap Pho-su ê lē, bōe thang kóe--tit.","tghg":"王啊，今求你設立彼個禁令，簽字佇彼個詔(chiàu)，互伊𣍐改換得；照瑪代及波斯的例𣍐通改得。」","bklhl":"王ah，taⁿ求你設立hit ê禁令，簽字tī hit ê詔，hō͘伊bōe改換得，照馬大kap波斯ê例，bōe-thang改得。"}},{"book":"但","chapter":6,"verse":9,"versions":{"unv":"於是大利烏王立這禁令，加蓋玉璽。","bklcl":"Tùi án-ni Tāi-lī-o͘ ông chhiam-jī tī hit ê chiàu kap kìm-lēng.","tghg":"對按呢大利烏王簽字佇彼個詔，及禁令。","bklhl":"Tùi án-ni，Tāi-lī-o͘王簽字tī hit ê詔kap禁令。"}},{"book":"但","chapter":6,"verse":10,"versions":{"unv":"但以理知道這禁令蓋了玉璽，就到自己家裡（他樓上的窗戶開向耶路撒冷），一日三次，雙膝跪在他　神面前，禱告感謝，與素常一樣。","bklcl":"Tān-í-lí chai chit ê chiàu í-keng chhiam-jī, chiū kàu i ê chhù; (i pâng-lāi ê thang khui ǹg Iâ-lō͘-sat-léng); chi̍t-ji̍t saⁿ-pái kūi tī i ê Siōng-tè ê bīn-chêng kî-tó kám-siā, kap pêng-ji̍t bô koh-iūⁿ.","tghg":"但以理知此個詔已經簽字，就到伊的厝，（伊房內的窗開向耶路撒冷），一日三擺，跪佇伊的上帝的面前，祈禱感謝，及平日無各樣。","bklhl":"但以理知chit ê詔已經簽字，就到伊ê厝；(伊房內ê窗開ǹg耶路撒冷) ；一日三pái跪tī伊ê上帝ê面前祈禱感謝，kap平日無各樣。"}},{"book":"但","chapter":6,"verse":11,"versions":{"unv":"那些人就紛紛聚集，見但以理在他　神面前祈禱懇求。","bklcl":"Chiah-ê lâng chiū hun-hun chū-chi̍p, khòaⁿ-kìⁿ Tān-í-lí tī i ê Siōng-tè ê bīn-chêng kî-tó khún-kiû.","tghg":"諸個人就紛紛聚集，看見但以理佇伊的上帝的面前祈禱懇求。","bklhl":"Chiah-ê人就紛紛聚集，看見但以理tī伊ê上帝ê面前祈禱懇求。"}},{"book":"但","chapter":6,"verse":12,"versions":{"unv":"他們便進到王前，提王的禁令，說：「王啊，三十日內不拘何人，若在王以外，或向神或向人求甚麼，必被扔在獅子坑中。王不是在這禁令上蓋了玉璽麼？」王回答說：「實有這事，照瑪代和波斯人的例是不可更改的。」","bklcl":"In chiū kàu ông ê bīn-chêng, thê-khí ông ê kìm-lēng kóng, Ông ah, tī saⁿ-cha̍p ji̍t lāi tû-khí kiû ông í-gōa, kìⁿ-nā tùi put-lūn sím-mi̍h siōng-tè á-sī tùi lâng lâi kiû--ê, tio̍h hiat i lo̍h sai-hia̍t, lí kiám-m̄-sī chhiam-jī tī chit ê chiàu mah?  Ông ìn kóng, Chit ê sū si̍t-chāi ū, chiàu Má-tāi kap Pho-su ê lē, bōe thang kóe--tit.","tghg":"𪜶就到王的面前，提起王的禁令，講：「王啊，佇三十日內除去求王以外，見若對不論甚麼上帝抑是對人來求者，著㧒伊落獅穴。你豈呣是簽字佇此個詔嗎？」王應講：「此個事實在有，照瑪代及波斯的例𣍐通改得。」","bklhl":"In就到王ê面前，提起王ê禁令講，王ah，tī三十日內除起求王以外，見若對不論甚麼上帝á是對人來求ê，tio̍h hiat伊落獅穴，你kiám m̄是簽字tī chit ê詔mah？王應講，chit ê事實在有，照馬大kap波斯ê例，bōe-thang 改得。"}},{"book":"但","chapter":6,"verse":13,"versions":{"unv":"他們對王說：「王啊，那被擄之猶大人中的但以理不理你，也不遵你蓋了玉璽的禁令，他竟一日三次祈禱。」","bklcl":"In tī ông ê bīn-chêng ìn kóng, Ông ah, tī Iû-tāi cho̍k siū-lia̍h-ê ê tiong-kan hit ê Tān-í-lí bô lia̍h lí kap lí só͘ chhiam-jī ê kìm-lēng chòe iàu-kín; i kèng-jiân chi̍t-ji̍t saⁿ-pái kî-tó.","tghg":"𪜶佇王的面前應講：「王啊，佇猶大族受掠者的中間彼個但以理，無掠你及你所簽字的禁令做要緊，伊竟然一日三擺祈禱。」","bklhl":"In tī王ê面前應講，王ah，tī偤大族受掠ê ê中間，hit ê但以理無掠你kap你所簽字ê禁令做要緊；伊竟然一日三pái祈禱。"}},{"book":"但","chapter":6,"verse":14,"versions":{"unv":"王聽見這話，就甚愁煩，一心要救但以理，籌劃解救他，直到日落的時候。","bklcl":"Ông thiaⁿ-kìⁿ chiah-ê ōe, chīn-chāi hoân-ló, liû-sim beh kiù Tān-í-lí, ti̍t-ti̍t siūⁿ kiù i ê hoat-tō͘ kàu ji̍t-lo̍h.","tghg":"王聽見諸個話，盡在煩惱，留心欲救但以理，直直想救伊的法度到日落。","bklhl":"王聽見chiah ê話，盡在煩惱，留心beh救但以理，直直想救伊ê法度到日落。"}},{"book":"但","chapter":6,"verse":15,"versions":{"unv":"那些人就紛紛聚集來見王，說：「王啊，當知道瑪代人和波斯人有例，凡王所立的禁令和律例都不可更改。」","bklcl":"Chiah-ê lâng chiū hun-hun chū-chi̍p lâi kìⁿ ông, kā ông kóng, Ông ah, tio̍h chai Má-tāi lâng kap Pho-su lâng ū lē, kìⁿ-nā ông só͘ li̍p ê kìm-lēng kap lu̍t-lē lóng bōe kóe-ōaⁿ--tit.","tghg":"諸個人就紛紛聚集來見王，給王講：「王啊，著知瑪代人及波斯人有例，見若王所立的禁令及律例攏𣍐改換得。」","bklhl":"Chiah-ê人就紛紛聚集來見王，kā王講，王ah，tio̍h知瑪代人kap波斯人有例，見若王所立ê禁令kap律例lóng bōe改換得。"}},{"book":"但","chapter":6,"verse":16,"versions":{"unv":"王下令，人就把但以理帶來，扔在獅子坑中。王對但以理說：「你所常事奉的　神，他必救你。」","bklcl":"Ông chiū chhut-lēng, lâng chiū tòa Tān-í-lí lâi, hiat i tī sai-hia̍t.  Ông tùi Tān-í-lí kóng, Lí ê Siōng-tè, lí só͘ siông-siông ho̍k-sāi ê, I beh kiù lí.","tghg":"王就出令，人就帶但以理來，㧒伊佇獅穴。王對但以理講：「你的上帝你所常常服事的，伊欲救你。」","bklhl":"王就出令，人就帶但以理來，hiat伊tī 獅穴。王對但以理講，你ê上帝，你所常常服事ê，祂beh救你。"}},{"book":"但","chapter":6,"verse":17,"versions":{"unv":"有人搬石頭放在坑口，王用自己的璽和大臣的印，封閉那坑，使懲辦但以理的事毫無更改。","bklcl":"Lâng poaⁿ chio̍h-thâu lâi hē tī hia̍t-kháu; ông ēng ka-kī ê ìn kap tāi-sîn ê ìn hong-ba̍t i, hō͘ Tān-í-lí ê tāi-chì lóng bōe kóe-ōaⁿ--tit.","tghg":"人搬石頭來下佇穴口，王用家己的印及大臣的印封密(ba̍t)伊，互但以理的代誌攏𣍐改換得。","bklhl":"人搬石頭來hē tī 穴口；王用家己ê印kap大臣ê印封密伊，hō͘但以理ê tāi-chì lóng bōe改換得。"}},{"book":"但","chapter":6,"verse":18,"versions":{"unv":"王回宮，終夜禁食，無人拿樂器到他面前，並且睡不著覺。","bklcl":"Ông tò--khì kiong-lāi, thong-mî kìm-chia̍h; bô lâng chok-ga̍k tī i ê bīn-chêng, i iā bōe khùn--tit.","tghg":"王倒去宮內，通暝禁食，無人作樂(ga̍k)佇伊的面前，伊也𣍐睏得。","bklhl":"王tò去宮內，thong暝禁食；無人作樂tī伊ê面前，伊也bōe睏得。"}},{"book":"但","chapter":6,"verse":19,"versions":{"unv":"次日黎明，王就起來，急忙往獅子坑那裡去。","bklcl":"Keh chá-khí ông chá-chá khí-lâi, kín-kín khì kàu sai-hia̍t.","tghg":"隔早起，王早早起來，緊緊去到獅穴。","bklhl":"隔早起，王早早起來，緊緊去到獅穴。"}},{"book":"但","chapter":6,"verse":20,"versions":{"unv":"臨近坑邊，哀聲呼叫但以理，對但以理說：「永生　神的僕人但以理啊，你所常事奉的　神能救你脫離獅子嗎？」","bklcl":"Chiong-kūn hia̍t-piⁿ, chhut ai-siong ê siaⁿ kiò Tān-í-lí; ông tùi Tān-í-lí kóng, Éng-oa̍h Siōng-tè ê lô͘-po̍k, Tān-í-lí ah, lí ê Siōng-tè, lí só͘ siông-siông ho̍k-sāi-ê, ōe kiù lí thoat-lī hiah-ê sai mah?","tghg":"將近穴邊，出哀傷的聲叫但以理，王對但以理講：「永活上帝的奴僕但以理啊，你的上帝，你所常常服事的，會救你脫離許個獅嗎？」","bklhl":"將近穴邊，出哀傷ê聲叫但以理；王對但以理講，永活上帝ê奴僕，但以理ah，你ê上帝，你所常常服事ê，能救你脫離hiah-ê獅mah？"}},{"book":"但","chapter":6,"verse":21,"versions":{"unv":"但以理對王說：「願王萬歲！","bklcl":"Tān-í-lí tùi ông kóng, Goān ông bān-sòe.","tghg":"但以理對王講：「願王萬歲！","bklhl":"但以理對王講，願王萬歲。"}},{"book":"但","chapter":6,"verse":22,"versions":{"unv":"我的　神差遣使者，封住獅子的口，叫獅子不傷我；因我在　神面前無辜，我在王面前也沒有行過虧損的事。」","bklcl":"Góa ê Siōng-tè chhe I ê sù-chiá, ni̍h chiah-ê sai ê chhùi, hō͘ in bô siong-hāi góa; in-ūi góa tī I ê bīn-chêng bô-chōe; ông ah, góa tī lí ê bīn-chêng iā bô kiâⁿ khek-khui lí ê sū.","tghg":"我的上帝差伊的使者，勒(ni̍h)諸個獅的嘴，互𪜶無傷害我；因為我佇伊的面前無罪，王啊，我佇你的面前也無行剋虧(khek-khui)你的事。」","bklhl":"我ê上帝差祂ê使者，ni̍h chiah ê獅ê嘴，hō͘ in無傷害我；因為我tī祂ê面前無罪；王ah，我tī你ê面前也無行剋虧你ê事。"}},{"book":"但","chapter":6,"verse":23,"versions":{"unv":"王就甚喜樂，吩咐人將但以理從坑裡繫上來。於是但以理從坑裡被繫上來，身上毫無傷損，因為信靠他的　神。","bklcl":"Ông ūi-tio̍h án-ni hoaⁿ-hí kàu-ke̍k, bēng-lēng lâng chhú Tān-í-lí chhut-hia̍t.  Tùi án-ni chhú Tān-í-lí chhut-hia̍t; i ê seng-khu lóng bô siū-siong, in-ūi i óa-khò i ê Siōng-tè.","tghg":"王為著按呢歡喜到極，命令人取但以理出穴。對按呢取但以理出穴，伊的身軀攏無受傷，因為伊倚靠伊的上帝。","bklhl":"王為tio̍h án-ni歡喜到極，命令人取但以理出穴。Tùi án-ni，取但以理出穴；伊ê身軀lóng無受傷，因為伊óa靠伊ê上帝。"}},{"book":"但","chapter":6,"verse":24,"versions":{"unv":"王下令，人就把那些控告但以理的人，連他們的妻子兒女都帶來，扔在獅子坑中。他們還沒有到坑底，獅子就抓住（原文是勝了）他們，咬碎他們的骨頭。","bklcl":"Ông chiū chhut-lēng, lâng chiū chiong hiah-ê kò Tān-í-lí ê lâng, liân in ê bó͘-kiáⁿ, lóng tòa--lâi, hiat lo̍h sai-hia̍t; in iáu-bē kàu hia̍t-tóe, sai chiū sah in, kā-chhùi in ê kut-thâu.","tghg":"王就出令，人就將許個告但以理的人，連𪜶的某子攏帶來，㧒落獅穴。𪜶猶未到穴底，獅就挲(sah)𪜶，咬碎𪜶的骨頭。","bklhl":"王就出令，人就將hiah-ê告但以理ê人，連in ê bó͘-kiáⁿ，lóng帶來，hiat落獅穴；in iáu未到穴底，獅就sah in，咬碎in ê骨頭。"}},{"book":"但","chapter":6,"verse":25,"versions":{"unv":"那時，大利烏王傳旨，曉諭住在全地各方、各國、各族的人說：「願你們大享平安！","bklcl":"Hit-sî Tāi-lī-o͘ ông pan-chiàu hō͘ choân-tōe hiah-ê peh-sìⁿ hiah-ê kok, hiah-ê khiuⁿ-kháu ê lâng kóng: Goān lín tōa-tōa hióng-siū pêng-an.","tghg":"彼時大利烏王頒詔，互全地許個百姓、許個國、許個腔口的人講：「願恁大大享受平安！","bklhl":"Hit時，Tāi-lī-o͘王頒詔hō͘全地hiah-ê百姓hiah-ê國，hiah-ê腔口ê人講：願lín大大享受平安。"}},{"book":"但","chapter":6,"verse":26,"versions":{"unv":"現在我降旨曉諭我所統轄的全國人民，要在但以理的　神面前，戰兢恐懼。因為他是永遠長存的活　神，他的國永不敗壞；他的權柄永存無極！","bklcl":"Taⁿ góa chhut-lēng, hoan-hù góa só͘ koán-hat thong-kok peh-sìⁿ tio̍h tī Tān-í-lí ê Siōng-tè ê bīn-chêng kiaⁿ-hiâⁿ ngia̍uh-ngia̍uh-chhoah, in-ūi I sī oa̍h ê Siōng-tè, tn̂g-tn̂g tī--teh, I ê kok éng-oán bô bia̍t, I ê koân-pèng bû-kiông bû-chīn;","tghg":"今我出令吩咐我所管轄通國百姓，著佇但以理的上帝的面前驚惶愕愕惙(ngia̍uh-ngia̍uh-chhoah)。因為伊是活的上帝，長長佇啲，伊的國永遠無滅；伊的權柄無窮無盡！","bklhl":"Taⁿ我出令，吩咐我所管轄thong國百姓tio̍h tī但以理ê上帝ê面前驚惶ngia̍uh-ngia̍uh-chhoah，因為伊是活ê上帝，長長tī-teh，伊ê國永遠無滅，伊ê權柄無窮無盡；"}},{"book":"但","chapter":6,"verse":27,"versions":{"unv":"他護庇人，搭救人，在天上地下施行神蹟奇事，救了但以理脫離獅子的口。」","bklcl":"I kiâⁿ chín-kiù, tī thiⁿ--nih tī tōe--nih kiâⁿ sîn-jiah kî-sū; I ū kiù Tān-í-lí thoat-lī sai ê chhùi.","tghg":"伊行拯救，佇天裡佇地裡行神蹟奇事，伊有救但以理脫離獅的嘴。」","bklhl":"祂行拯救，tī天裡tī地裡行神跡奇事；祂有救但以理脫離獅ê嘴。"}},{"book":"但","chapter":6,"verse":28,"versions":{"unv":"如此，這但以理，當大利烏王在位的時候和波斯王古列在位的時候，大享亨通。","bklcl":"Án-ni chit ê Tān-í-lí tng Tāi-lī-o͘ chē-ūi ê sî kap Pho-su lâng Kó͘-lia̍t chē-ūi ê sî, lóng tit-tio̍h heng-thong.","tghg":"按呢，此個但以理，當大利烏坐位的時及波斯人古列坐位的時，攏得著亨通。","bklhl":"Án-ni chit ê但以理當Tāi-lī-o͘坐位ê時，kap波斯人Kó͘-lia̍t坐位ê時，lóng得tio̍h興通。"}}]