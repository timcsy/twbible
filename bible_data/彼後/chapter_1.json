[{"book":"彼後","chapter":1,"verse":1,"versions":{"unv":"作耶穌基督僕人和使徒的西門•彼得寫信給那因我們的　神和（有古卷沒有和字）救主耶穌基督之義、與我們同得一樣寶貴信心的人。","bklcl":"Iâ-so͘ Ki-tok ê lô͘-po̍k, iā sī I ê sù-tô͘, Se-bûn Pí-tek, phoe kià hō͘ hiah-ê kap goán saⁿ-kap tit-tio̍h tâng chi̍t-iūⁿ pó-pòe ê sìn, tī lán ê Siōng-tè kap Kiù-chú Iâ-so͘ Ki-tok ê gī ê:","tghg":"耶穌基督的奴僕，也是伊的使徒西門彼得，批寄互許個及阮相及得著同一樣寶貝的信，佇咱的上帝及救主耶穌基督的義的。","bklhl":"耶穌基督ê奴僕，也是伊ê使徒，西門彼得，phoe寄hō͘ hiah-ê kap阮saⁿ-kap得tio̍h同一樣寶貝ê信，tī咱ê上帝kap救主耶穌基督ê義ê；"}},{"book":"彼後","chapter":1,"verse":2,"versions":{"unv":"願恩惠、平安，因你們認識　神和我們主耶穌，多多地加給你們。","bklcl":"goān un-tián pêng-an , tùi lín chhim chai Siōng-tè kap lán ê Chú Iâ-so͘, ke-thiⁿ chōe-chōe hō͘ lín;","tghg":"願恩典、平安，對恁深知上帝及咱的主耶穌，加添多多互恁。","bklhl":"願恩典平安，tùi lín深知上帝kap咱ê主耶穌，加添chōe-chōe hō͘ lín；"}},{"book":"彼後","chapter":1,"verse":3,"versions":{"unv":"　神的神能已將一切關乎生命和虔敬的事賜給我們，皆因我們認識那用自己榮耀和美德召我們的主。","bklcl":"in-ūi Siōng-tè ê koân-lêng í-keng ēng it-chhè koan-hē oa̍h-miā kap kèng-khiân ê sū siúⁿ-sù lán, tùi tī chhim chai hit ê ēng ka-kī ê êng-kng kap hó-tek tiàu lán ê;","tghg":"因為上帝的權能已經用一切關係活命及敬虔的事賞賜咱，對佇深知彼個用家己的榮光及好德召咱者。","bklhl":"因為上帝ê權能已經用一切關係活命kap敬虔ê事賞賜咱，tùi tī深知hit ê用家己ê榮光kap好德召咱ê；"}},{"book":"彼後","chapter":1,"verse":4,"versions":{"unv":"因此，他已將又寶貴又極大的應許賜給我們，叫我們既脫離世上從情慾來的敗壞，就得與　神的性情有分。","bklcl":"tùi chiah-ê í-keng ū pó-pòe kap ke̍k tōa ê èng-ún siúⁿ-sù lán, beh hō͘ lín tùi chiah-ê èng-ún thoat-lī sè-kan tùi su-io̍k só͘ tì ê pāi-hoāi, tit-tio̍h ū hūn tī Siōng-tè ê sèng-chêng.","tghg":"對諸個已經有寶貝及極大的應允賞賜咱，欲互恁對諸個應允脫離世間對私慾所致的敗壞，得著有份佇上帝的性情。","bklhl":"tùi chiah ê已經有寶貝kap極大ê應允賞賜咱，beh hō͘ lín tùi chiah ê應允脫離世間tùi私慾所致ê敗壞，得tio̍h有份tī上帝ê性情。"}},{"book":"彼後","chapter":1,"verse":5,"versions":{"unv":"正因這緣故，你們要分外地殷勤；有了信心，又要加上德行；有了德行，又要加上知識；","bklcl":"Ūi-tio̍h án-ni, lín tio̍h chīn-la̍t un-khûn, tī lín ê sìn ke-thiⁿ hó-tek, tī hó-tek ke-thiⁿ tì-sek,","tghg":"為著按呢，恁著盡力殷勤；佇恁的信，加添好德；佇好德，加添智識；","bklhl":"為tio̍h án-ni，lín tio̍h盡力慇勤，tī lín ê信加添好德，tī好德加添知識，"}},{"book":"彼後","chapter":1,"verse":6,"versions":{"unv":"有了知識，又要加上節制；有了節制，又要加上忍耐；有了忍耐，又要加上虔敬；","bklcl":"tī tì-sek ke-thiⁿ chún-chat, tī chún-chat ke-thiⁿ thun-lún, tī thun-lún ke-thiⁿ kèng-khiân,","tghg":"佇智識，加添撙節；佇撙節，加添吞愞(lún)；佇吞愞，加添敬虔；","bklhl":"tī知識加添撙節，tī撙節加添吞忍，tī吞忍加添敬虔，"}},{"book":"彼後","chapter":1,"verse":7,"versions":{"unv":"有了虔敬，又要加上愛弟兄的心；有了愛弟兄的心，又要加上愛眾人的心。","bklcl":"tī kèng-khiân ke-thiⁿ thiàⁿ hiaⁿ-tī, tī thiàⁿ hiaⁿ-tī ke-thiⁿ thiàⁿ chèng-lâng.","tghg":"佇敬虔，加添疼兄弟；佇疼兄弟，加添疼眾人。","bklhl":"tī敬虔加添疼兄弟，tī疼兄弟加添疼眾人。"}},{"book":"彼後","chapter":1,"verse":8,"versions":{"unv":"你們若充充足足地有這幾樣，就必使你們在認識我們的主耶穌基督上不至於閒懶不結果子了。","bklcl":"In-ūi lín nā ū chiah-ê kàu chhiong-móa, chiū beh hō͘ lín tī chhim chai lán ê Chú Iâ-so͘ Ki-tok put-tì pîn-tōaⁿ bô kiat-si̍t,","tghg":"因為恁若有諸個到充滿，就欲互恁佇深知咱的主耶穌基督不致貧憚(pîn-tōaⁿ)無結實。","bklhl":"因為lín若有chiah ê到充滿，就beh hō͘ lín tī深知咱ê主耶穌基督不致pîn-tōaⁿ無結實，"}},{"book":"彼後","chapter":1,"verse":9,"versions":{"unv":"人若沒有這幾樣，就是眼瞎，只看見近處的，忘了他舊日的罪已經得了潔淨。","bklcl":"In-ūi bô chiah-ê ê lâng chiū chhiⁿ-mî, chí ū khòaⁿ kūn-kūn, í-keng bōe kì-tit i chêng ê chōe ū sóe-chheng.","tghg":"因為無諸個的人，就睛瞑，只有看近近，已經𣍐記得伊前的罪有洗清。","bklhl":"因為無chiah ê ê人就chhiⁿ-mî，只有看近近，已經bōe記得伊前ê罪有洗清。"}},{"book":"彼後","chapter":1,"verse":10,"versions":{"unv":"所以弟兄們，應當更加殷勤，使你們所蒙的恩召和揀選堅定不移。你們若行這幾樣，就永不失腳；","bklcl":"Hiaⁿ-tī ah, só͘-í tio̍h koh khah un-khûn, lâi kian-kò͘ lín ê siū tiàu siū kéng.  In-ūi lín kiâⁿ chiah-ê, chiū éng-oán bōe poa̍h-tó.","tghg":"兄弟啊，所以著閣卡殷勤，來堅固恁的受召、受揀。因為恁行諸個，就永遠𣍐跋倒；","bklhl":"兄弟ah，所以tio̍h koh-khah慇勤，來堅固lín ê受召受揀。因為lín行chiah ê，就永遠bōe跋倒。"}},{"book":"彼後","chapter":1,"verse":11,"versions":{"unv":"這樣，必叫你們豐豐富富地得以進入我們主─救主耶穌基督永遠的國。","bklcl":"Sī tùi án-ni beh tōa-tōa siúⁿ-sù lín ji̍p lán ê Kiù-chú Iâ-so͘ Ki-tok éng-oán tī-teh ê kok.","tghg":"是對按呢，欲大大賞賜恁入咱的救主──耶穌基督永遠佇啲的國。","bklhl":"是tùi án-ni beh大大賞賜lín入咱ê救主耶穌基督永遠tī-teh ê國。"}},{"book":"彼後","chapter":1,"verse":12,"versions":{"unv":"你們雖然曉得這些事，並且在你們已有的真道上堅固，我卻要將這些事常常提醒你們。","bklcl":"Só͘-í lín sui-jiân í-keng chai chiah-ê sū, koh kian-kò͘ tī só͘ ū ê chin-lí, góa beh siông-siông hō͘ lín kì-tit,","tghg":"所以恁雖然已經知諸個事，閣堅固佇所有的真理，我欲常常互恁記得。","bklhl":"所以lín雖然已經知chiah ê事，koh堅固tī所有ê真理，我beh常常hō͘ lín記得，"}},{"book":"彼後","chapter":1,"verse":13,"versions":{"unv":"我以為應當趁我還在這帳棚的時候提醒你們，激發你們；","bklcl":"Góa iáu tiàm tī chit ê pò͘-pîⁿ ê sî, tiám-chhíⁿ lín hō͘ lín ōe kì-tit, góa phah-sǹg sī eng-kai;","tghg":"我猶踮佇此個布棚的時，點醒恁互恁會記得，我拍算是應該；","bklhl":"我iáu tiàm tī chit ê布棚ê時，點醒lín hō͘ lín會記得，我phah算是應該；"}},{"book":"彼後","chapter":1,"verse":14,"versions":{"unv":"因為知道我脫離這帳棚的時候快到了，正如我們主耶穌基督所指示我的。","bklcl":"ka-kī chai thiah góa ê pò͘-pîⁿ ê sî kūn lah, chiàu lán ê Chú Iâ-so͘ Ki-tok só͘ chí-sī góa ê.","tghg":"家己知拆我的布棚的時近啦，照咱的主耶穌基督所指示我的。","bklhl":"家己知拆我ê布棚ê時近lah，照咱ê主耶穌基督所指示我ê。"}},{"book":"彼後","chapter":1,"verse":15,"versions":{"unv":"並且，我要盡心竭力，使你們在我去世以後時常記念這些事。","bklcl":"Góa iā beh un-khûn hō͘ lín tī góa kè-sì ê liáu-āu, put-sî ōe kì-tit chiah-ê sū.","tghg":"我也欲殷勤，互恁佇我過世的了後，不時會記得諸個事。","bklhl":"我也beh慇勤hō͘ lín tī我過世ê了後，不時會記得chiah ê事。"}},{"book":"彼後","chapter":1,"verse":16,"versions":{"unv":"我們從前將我們主耶穌基督的大能和他降臨的事告訴你們，並不是隨從乖巧捏造的虛言，乃是親眼見過他的威榮。","bklcl":"In-ūi goán pêng-sò͘ hō͘ lín chai lán ê Chú Iâ-so͘ Ki-tok ê koân-lêng kap I ê kàng-lîm, m̄ sī ēng kî-khiáu bô iáⁿ-chiah ōe, chiū-sī chhin-ba̍k khòaⁿ-kìⁿ I ê tōa ui-giâm.","tghg":"因為阮平素互恁知咱的主耶穌基督的權能及伊的降臨，呣是用奇巧無影跡話，就是親目看見伊的大威嚴。","bklhl":"因為阮平素hō͘ lín知咱ê主耶穌基督ê權能kap伊ê降臨，m̄是用奇巧無影跡話，就是親目看見伊ê大威嚴。"}},{"book":"彼後","chapter":1,"verse":17,"versions":{"unv":"他從父　神得尊貴榮耀的時候，從極大榮光之中有聲音出來，向他說：「這是我的愛子，我所喜悅的。」","bklcl":"In-ūi I tùi Pē Siōng-tè tit-tio̍h chun-kùi êng-kng, hit sî tùi ke̍k tōa ê êng-kng ū chit hō siaⁿ kàu tī I, kóng, Chit-ê sī góa thiàⁿ ê Kiáⁿ, góa só͘ hoaⁿ-hí ê.","tghg":"因為伊對父上帝得著尊貴榮光，彼時對極大的榮光有此號聲，到佇伊講：「此個是我疼的子，我所歡喜的。」","bklhl":"因為伊tùi父上帝得tio̍h尊貴榮光，hit時tùi極大ê榮光有chit號聲到tī伊，講，Chit ê是我疼ê kiáⁿ，我所歡喜ê。"}},{"book":"彼後","chapter":1,"verse":18,"versions":{"unv":"我們同他在聖山的時候，親自聽見這聲音從天上出來。","bklcl":"Chit ê siaⁿ tùi thiⁿ chhut, goán kap I tī sèng-soaⁿ ê sî thiaⁿ-kìⁿ.","tghg":"此個聲對天出，阮及伊佇聖山的時聽見。","bklhl":"Chit ê聲tùi天出，阮kap伊tī聖山ê時聽見。"}},{"book":"彼後","chapter":1,"verse":19,"versions":{"unv":"我們並有先知更確的預言，如同燈照在暗處。你們在這預言上留意，直等到天發亮，晨星在你們心裡出現的時候，才是好的。","bklcl":"Koh lán ū sian-ti ê ōe ōe koh khah kian-kò͘, lín tì-ì chiah-ê sī hó, chhin-chhiūⁿ teng chiò tī o͘-àm, kàu tī thiⁿ-kng, khé-bêng-chhiⁿ chhut-hiān tī lín ê sim ê sî.","tghg":"閣咱有先知的話會閣卡堅固，恁致意諸個是好，親像燈照佇黑暗，到佇天光，啟明星出現佇恁的心的時。","bklhl":"Koh咱有先知ê話會koh-khah堅固，lín致意chiah ê是好，親像燈照tī烏暗，到tī天光，啟明星出現tī lín ê心ê時。"}},{"book":"彼後","chapter":1,"verse":20,"versions":{"unv":"第一要緊的，該知道經上所有的預言沒有可隨私意解說的；","bklcl":"Tē it, tio̍h seng chai, kìⁿ-nā sèng-keng tiong sian-ti ê ōe, bô thang thàn su-khia ê ì-sù lâi khui-thiah.","tghg":"第一，著先知(seng chai)，見若聖經中先知(sian-ti)的話無通趁私奇(su-khia)的意思來開拆；","bklhl":"第一，tio̍h先知，見若聖經中先知ê話，無thang thàn su-khia ê意思來開拆。"}},{"book":"彼後","chapter":1,"verse":21,"versions":{"unv":"因為預言從來沒有出於人意的，乃是人被聖靈感動，說出　神的話來。","bklcl":"In-ūi bē ū sian-ti ê ōe tùi lâng ê ì-sù chhut; chiū-sī tùi Siōng-tè lâi ê lâng, hō͘ Sèng Sîn kám-tōng lâi kóng.","tghg":"因為未有先知的話對人的意思出，就是對上帝來的人，互聖神感動來講。","bklhl":"因為未有先知ê話tùi人ê意思出；就是tùi上帝來ê人，hō͘聖神感動來講。"}}]