[{"book":"彼後","chapter":2,"verse":1,"versions":{"unv":"從前在百姓中有假先知起來，將來在你們中間也必有假師傅，私自引進陷害人的異端，連買他們的主他們也不承認，自取速速地滅亡。","bklcl":"Nā-sī tī peh-sìⁿ ê tiong-kan, bat ū ké ê sian-ti, án-ni tī lín ê tiong-kan iā teh-beh ū ké ê sian-siⁿ, àm-chīⁿ ín-chìn hiah-ê hāi lâng kàu tîm-lûn ê īⁿ-toan ji̍p-lâi, chiū sio̍k-hôe in ê Chú-cháiⁿ in iā m̄ jīn, ka-kī chhú kín-kín kàu ê tîm-lûn.","tghg":"若是佇百姓的中間曾有假的先知，按呢佇恁的中間也啲欲有假的先生(sian-siⁿ)，暗靜引進許個害人到沈淪的異端入來，就贖回𪜶的主宰𪜶也呣認，家己取緊緊到的沈淪。","bklhl":"但是tī百姓ê中間，bat有假ê先知，án-ni tī lín ê中間也teh-beh有假ê先生，暗靜引進hiah-ê害人到沉淪ê異端入來，就贖回in ê主宰，in也m̄認，家己取緊緊到ê沉淪。"}},{"book":"彼後","chapter":2,"verse":2,"versions":{"unv":"將有許多人隨從他們邪淫的行為，便叫真道因他們的緣故被毀謗。","bklcl":"Beh ū chōe-chōe lâng thàn in ê siâ-îm, chin-lí ê lō͘ beh ūi-tio̍h in lâi siū húi-pòng.","tghg":"欲有多多人趁𪜶的邪淫，真理的路欲為著𪜶來受誹謗。","bklhl":"Beh有chōe-chōe人thàn in ê邪淫，真理ê路beh為tio̍h in來受譭謗。"}},{"book":"彼後","chapter":2,"verse":3,"versions":{"unv":"他們因有貪心，要用捏造的言語在你們身上取利。他們的刑罰，自古以來並不遲延；他們的滅亡也必速速來到（原文是也不打盹）。","bklcl":"In tùi tham-sim beh chō-chok ōe, lâi lut lín; tùi chá í-lâi in ê sím-phòaⁿ bô iân-chhiân, in ê tîm-lûn bô hioh-khùn.","tghg":"𪜶對貪心欲造作話來甪(lut)恁。對早以來𪜶的審判無延迁(iân-chhiân)，𪜶的沈淪無歇睏。","bklhl":"In tùi貪心beh造作話，來lut lín；tùi早以來in ê審判無延chhiân，in ê沉淪無歇睏。"}},{"book":"彼後","chapter":2,"verse":4,"versions":{"unv":"就是天使犯了罪，　神也沒有寬容，曾把他們丟在地獄，交在黑暗坑中，等候審判。","bklcl":"In-ūi Siōng-tè kì-jiân bô sioh hoān-chōe ê thiⁿ-sài, sī hiat in tī àm-hú, kau in tī o͘-àm ê khiⁿ, siu kìm teh thèng-hāu sím-phòaⁿ;","tghg":"因為上帝既然無惜犯罪的天使，是㧒(hiat)𪜶佇暗府，交𪜶佇黑暗的坑，收禁啲聽候審判。","bklhl":"因為上帝既然無惜犯罪ê天使，是hiat in tī暗府，交in tī烏暗ê坑，收禁teh thèng候審判；"}},{"book":"彼後","chapter":2,"verse":5,"versions":{"unv":"　神也沒有寬容上古的世代，曾叫洪水臨到那不敬虔的世代，卻保護了傳義道的挪亞一家八口。","bklcl":"koh bô sioh kó͘-chá ê sè-kài, hō͘ tōa chúi kàu tī hiah-ê bô kèng-khiân ê lâng ê sè-kài, to̍k-to̍k pó-hō͘ soan-thoân gī-lí ê Ná-a hit poeh lâng;","tghg":"閣無惜古早的世界，互大水到佇許個無敬虔的人的世界，獨獨保護宣傳義理的挪亞彼八人。","bklhl":"koh無惜古早ê世界，hō͘大水到tī hiah-ê無敬虔ê人ê世界，獨獨保護宣傳義理ê挪亞hit八人；"}},{"book":"彼後","chapter":2,"verse":6,"versions":{"unv":"又判定所多瑪、蛾摩拉，將二城傾覆，焚燒成灰，作為後世不敬虔人的鑑戒；","bklcl":"koh hō͘ Só͘-to-má, Ngô͘-mô͘-la̍h hiah-ê siâⁿ chòe hé-hu, gí-tiāⁿ in bia̍t-bô, hē-teh chòe āu sè-tāi bô kèng-khiân ê lâng ê kàm-kài;","tghg":"閣互所多瑪、蛾摩拉許個城，做火灰，擬定𪜶滅無，下(hē)啲做後世代無敬虔的人的鑑戒；","bklhl":"koh hō͘所多瑪、Ngô͘-mô͘-la̍h hiah-ê城做火灰，擬定in滅無，hē-teh做後世代無敬虔ê人ê鑑戒；"}},{"book":"彼後","chapter":2,"verse":7,"versions":{"unv":"只搭救了那常為惡人淫行憂傷的義人羅得。","bklcl":"to̍k-to̍k chín-kiù gī lâng Lô-tek, chiū-sī siông-siông ūi-tio̍h bû-lí ê lâng siâ-îm ê só͘-kiâⁿ lâi chhim-chhim iu-būn ê,","tghg":"獨獨拯救義人羅得，就是常常為著誣理的人邪淫的所行來深深憂悶的。","bklhl":"獨獨拯救義人羅得，就是常常為tio̍h無理ê人邪淫ê所行來深深憂悶ê，"}},{"book":"彼後","chapter":2,"verse":8,"versions":{"unv":"（因為那義人住在他們中間，看見聽見他們不法的事，他的義心就天天傷痛。）","bklcl":"in-ūi chit ê gī lâng khiā-khí tī in tiong-kan, iā khòaⁿ-kìⁿ iā thiaⁿ-kìⁿ, ji̍t-ji̍t in-ūi in put-hoat ê só͘ chòe lâi khó͘-chhó͘ i gī ê sim;","tghg":"（因為此個義人徛起佇𪜶中間，也看見也聽見日日因為𪜶不法的所做，來苦楚伊義的心。）","bklhl":"因為chit ê義人khiā起tī in中間，也看見也聽見，日日因為in不法ê所做來苦楚伊義ê心；"}},{"book":"彼後","chapter":2,"verse":9,"versions":{"unv":"主知道搭救敬虔的人脫離試探，把不義的人留在刑罰之下，等候審判的日子。","bklcl":"Chú chai thang chín-kiù kèng-khiân ê lâng thoat-lī iú-he̍k, iā chai thang siu-kìm put-gī ê lâng kàu sím-phòaⁿ ê ji̍t, siū hêng-hoa̍t;","tghg":"主知通拯救敬虔的人脫離誘惑，也知通收禁不義的人到審判的日，受刑罰。","bklhl":"主知thang拯救敬虔ê人脫離誘惑，也知thang收禁不義ê人到審判ê日，受刑罰；"}},{"book":"彼後","chapter":2,"verse":10,"versions":{"unv":"那些隨肉身、縱污穢的情慾、輕慢主治之人的，更是如此。他們膽大任性，毀謗在尊位的，也不知懼怕。","bklcl":"koh khah iàu-kín sī hiah-ê thàn jio̍k-thé kiâⁿ tī ù-òe ê su-io̍k, iā biáu-sī pān chèng-sū ê;  in tōa táⁿ, chū-sī, chiū siat-to̍k chun-kùi ê, iā bô kiaⁿ.","tghg":"閣卡要緊是許個趁肉體行佇污穢的私慾，也藐視辦政事者。𪜶大膽自恃，就褻瀆(siat-to̍k)尊貴的，也無驚。","bklhl":"koh-khah要緊是hiah-ê thàn肉體行tī污穢ê私慾，也藐視辦政事ê；in大膽、自恃，就褻瀆尊貴ê，也無驚。"}},{"book":"彼後","chapter":2,"verse":11,"versions":{"unv":"就是天使，雖然力量權能更大，還不用毀謗的話在主面前告他們。","bklcl":"Sui-jiân thiⁿ-sài khùi-la̍t koân-lêng khah tōa, iáu-kú bē bat tī Chú ê bīn-chêng ēng pòng-to̍k ê ōe chek-chōe in.","tghg":"雖然天使氣力權能卡大，猶久未曾佇主的面前用謗瀆(pòng-to̍k)的話責罪𪜶。","bklhl":"雖然天使氣力、權能khah大，iáu-kú未bat tī主ê面前用謗瀆ê話責罪in。"}},{"book":"彼後","chapter":2,"verse":12,"versions":{"unv":"但這些人好像沒有靈性，生來就是畜類，以備捉拿宰殺的。他們毀謗所不曉得的事，正在敗壞人的時候，自己必遭遇敗壞。","bklcl":"To̍k-to̍k chiah-ê lâng, chhin-chhiūⁿ bô lêng-sèng ê oa̍h mi̍h, seng-sêng tio̍h hō͘ lâng lia̍h lâi pāi-hoāi ê, siat-to̍k in só͘ m̄ chai ê, beh tī in ê pāi-hoāi lâi siū pāi-hoāi,","tghg":"獨獨諸個人親像無靈性的活物，生成著互人掠來敗壞的，褻瀆𪜶所呣知的，欲佇𪜶的敗壞來受敗壞。","bklhl":"獨獨chiah ê人，親像無靈性ê活物，生成tio̍h hō͘人掠來敗壞ê，褻瀆in所m̄知ê，beh tī in ê敗壞來受敗壞，"}},{"book":"彼後","chapter":2,"verse":13,"versions":{"unv":"行的不義，就得了不義的工價。這些人喜愛白晝宴樂，他們已被玷污，又有瑕疵，正與你們一同坐席，就以自己的詭詐為快樂。","bklcl":"tú-tio̍h kan-khó͘ chòe put-gī ê kang-chîⁿ; in lia̍h ji̍t-sî ê iàn-lo̍k chòe hoaⁿ-hí, sī lâ-sâm sī hâ-chhû, kap lín tâng iân-sia̍h, iàn-lo̍k tī in ê hô-ài-se̍k;","tghg":"抵著(tú-tio̍h)艱苦，做不義的工錢。𪜶掠日時的宴樂做歡喜，是垃墋，是瑕疵，及恁同筵席，宴樂佇𪜶的和愛席。","bklhl":"tú-tio̍h艱苦做不義ê工錢；in掠日時ê宴樂做歡喜，是lâ-sâm是瑕疵，kap lín同筵席，宴樂tī in ê和愛席；"}},{"book":"彼後","chapter":2,"verse":14,"versions":{"unv":"他們滿眼是淫色（原文是淫婦），止不住犯罪，引誘那心不堅固的人，心中習慣了貪婪，正是被咒詛的種類。","bklcl":"in ê ba̍k-chiu lóng sī îm-sek, hoān chōe bô soah, bê-he̍k sim bô kian-kò͘ ê lâng, in ê sim koàiⁿ-sì tham châi, ha̍p-kai siū chiù-chó͘;","tghg":"𪜶的目睭攏是淫色，犯罪無息(soah)，迷惑心無堅固的人，𪜶的心慣勢貪財，合該受咒詛。","bklhl":"in ê目睭lóng是淫色，犯罪無soah，迷惑心無堅固ê人，in ê心慣勢貪財，合該受咒詛；"}},{"book":"彼後","chapter":2,"verse":15,"versions":{"unv":"他們離棄正路，就走差了，隨從比珥之子巴蘭的路。巴蘭就是那貪愛不義之工價的先知，","bklcl":"lī-khui chiàⁿ lō͘ lâi sit-bê, thàn Pì-ní ê kiáⁿ Pa-lân ê lō͘, i sī it-tio̍h put-gī ê kang-chîⁿ;","tghg":"離開正路來失迷，趁比珥的子巴蘭的路。伊是憶(it)著不義的工錢，","bklhl":"離開正路來失迷，thàn Pì-ní ê kiáⁿ Pa-lân ê路，伊是憶tio̍h不義ê工錢；"}},{"book":"彼後","chapter":2,"verse":16,"versions":{"unv":"他卻為自己的過犯受了責備；那不能說話的驢以人言攔阻先知的狂妄。","bklcl":"nā-sī ūi-tio̍h ka-kī ê hoān-hoat lâi tú-tio̍h chek-pī; bōe kóng ōe ê lû kóng lâng ê ōe, lâi chó͘-chí sian-ti ê lām-sám.","tghg":"若是為著家己的犯法來抵著責備；𣍐講話的驢講人的話來阻止先知的濫糝。","bklhl":"但是為tio̍h家己ê犯法來tú-tio̍h責備；bōe講話ê驢講人ê話，來阻止先知ê lām-sám。"}},{"book":"彼後","chapter":2,"verse":17,"versions":{"unv":"這些人是無水的井，是狂風催逼的霧氣，有墨黑的幽暗為他們存留。","bklcl":"In sī bô chúi ê chôaⁿ, kông hong só͘ sàu ê hûn-bū, ū o͘-o͘ àm-àm lâu-teh thèng-hāu in.","tghg":"𪜶是無水的泉，狂風所掃的雲霧，有黑黑暗暗留啲聽候𪜶。","bklhl":"In是無水ê泉，狂風所掃ê雲霧，有烏烏暗暗留teh thèng候in。"}},{"book":"彼後","chapter":2,"verse":18,"versions":{"unv":"他們說虛妄矜誇的大話，用肉身的情慾和邪淫的事引誘那些剛才脫離妄行的人。","bklcl":"In-ūi in kóng khang-hu khoa-kháu ê ōe, tī jio̍k-thé ê su-io̍k, ēng siâ-îm lâi iú-he̍k hiah-ê tú-tú thoat-lī kiâⁿ chha-biū ê lâng ê chhiú ê;","tghg":"因為𪜶講空虛誇口的話，佇肉體的私慾用邪淫來誘惑許個抵抵(tú-tú)脫離行差謬(chha-biū)的人的手的。","bklhl":"因為in講空虛誇口ê話，tī肉體ê私慾，用邪淫來誘惑hiah-ê tú-tú脫離行差謬ê人ê手ê；"}},{"book":"彼後","chapter":2,"verse":19,"versions":{"unv":"他們應許人得以自由，自己卻作敗壞的奴僕，因為人被誰制伏就是誰的奴僕。","bklcl":"èng-ún in chū-iû, iā ka-kī chòe pāi-hoāi ê lô͘-châi, in-ūi lâng hō͘ sím-mi̍h khah-iâⁿ;   chiū chòe hit hāng ê lô͘-châi.","tghg":"應允𪜶自由，也家己做敗壞的奴才，因為人互甚麼卡贏就做彼項的奴才。","bklhl":"應允in自由，也家己做敗壞ê奴才，因為人hō͘甚麼khah贏；就做hit項ê奴才。"}},{"book":"彼後","chapter":2,"verse":20,"versions":{"unv":"倘若他們因認識主─救主耶穌基督，得以脫離世上的污穢，後來又在其中被纏住、制伏，他們末後的景況就比先前更不好了。","bklcl":"In-ūi in í-keng tùi chhim chai Kiù-chú Iâ-so͘ Ki-tok lâi tit-tio̍h thoat-lī sè-kan hiah-ê ù-òe, nā koh-chài hō͘ hiah-ê ù-òe só͘ tîⁿ só͘ ap-chè, chiū hit hō lâng lō͘-bé ê sū pí tāi-seng khah siong-tiōng.","tghg":"因為𪜶已經對深知救主──耶穌基督，來得著脫離世間許個污穢，若閣再互許個污穢所纏所壓制，就彼號人路尾的事比代先卡傷重。","bklhl":"因為in已經tùi深知救主耶穌基督來得tio̍h脫離世間hiah-ê污穢，若koh再hō͘ hiah-ê污穢所纏所壓制，就hit號人路尾ê事比事先khah傷重。"}},{"book":"彼後","chapter":2,"verse":21,"versions":{"unv":"他們曉得義路，竟背棄了傳給他們的聖命，倒不如不曉得為妙。","bklcl":"In-ūi kì-jiân chai gī ê lō͘, iā kèng-jiân pōe-biū só͘ thoân hō͘ in sèng ê bēng-lēng, m̄ ta̍t-tio̍h in lóng m̄ chai koh khah hó.","tghg":"因為既然知義的路，也竟然悖謬所傳互𪜶聖的命令，呣值著𪜶攏呣知閣卡好。","bklhl":"因為既然知義ê路，也竟然悖謬所傳hō͘ in聖ê命令，m̄達tio̍h in lóng m̄知koh-khah好。"}},{"book":"彼後","chapter":2,"verse":22,"versions":{"unv":"俗語說得真不錯：狗所吐的，牠轉過來又吃；豬洗淨了又回到泥裡去滾；這話在他們身上正合式。","bklcl":"Hit hō lâng ê kéng-hóng sī ha̍p tī chin ê sio̍k-gú só͘ kóng, Káu tò-tńg chia̍h i só͘ thò͘ ê, ti í-keng sóe koh nòa tī thô͘-bê ê tiong-ng.","tghg":"彼號人的景況是合佇真的俗語所講：狗倒轉食伊所吐的；豬已經洗閣淖(nòa)佇土糜(thô͘-bê)的中央。","bklhl":"Hit號人ê景況是合tī真ê俗語所講，狗倒tńg食伊所吐ê，豬已經洗koh nòa tī土糜ê中央。"}}]