[{"book":"耶","chapter":33,"verse":1,"versions":{"unv":"耶利米還囚在護衛兵的院內，耶和華的話第二次臨到他說：","bklcl":"Iâ-lī-bí iáu-kú koaiⁿ tī khu-liû-só͘ ê īⁿ-lāi, Iâ-hô-hoa ê ōe tē-jī-pái lîm-kàu i kóng,","tghg":"耶利米猶久關佇拘留所的院內，耶和華的話第二擺臨到伊講：","bklhl":"耶利米iáu-kú關tī拘留所ê院內，耶和華ê話第二pái臨到伊講，"}},{"book":"耶","chapter":33,"verse":2,"versions":{"unv":"「成就的是耶和華，造作、為要建立的也是耶和華；耶和華是他的名。他如此說：","bklcl":"Kiâⁿ i--ê ê Iâ-hô-hoa, kè-e̍k lâi kiàn-li̍p i--ê ê Iâ-hô-hoa sī I ê miâ, I án-ni kóng,","tghg":"「行伊者的耶和華，計劃(kè-e̍k)來建立伊者的耶和華，是伊的名。","bklhl":"行伊ê ê耶和華，計畫來建立伊ê ê耶和華是祂ê名，祂án-ni講，"}},{"book":"耶","chapter":33,"verse":3,"versions":{"unv":"你求告我，我就應允你，並將你所不知道、又大又難的事指示你。","bklcl":"Lí kiû Góa, Góa chiū ìn lí, ia̍h chiong lí só͘ m̄-chai, tōa koh oh-tit ê sū, chí-sī lí.","tghg":"伊按呢講：你求我，我就應你，亦將你所呣知，大閣僫得(oh-tit)的事指示你。","bklhl":"你求我，我就應你，亦將你所m̄知，大koh oh得ê事，指示你。"}},{"book":"耶","chapter":33,"verse":4,"versions":{"unv":"論到這城中的房屋和猶大王的宮室，就是拆毀為擋敵人高壘和刀劍的，耶和華─以色列的　神如此說：","bklcl":"Lūn-kàu chit ê siâⁿ-lāi ê chhù, kap Iû-tāi ông ê chhù, chiū-sī thiah-húi lâi tí-tng tùi-te̍k ê thô͘-tui, kap tí-tng to-kiàm--ê;","tghg":"論到此個城內的厝及猶大王的厝，就是拆毀來抵當(tí-tng)對敵的土堆及抵當刀劍的，","bklhl":"論到chit ê城內ê厝，kap偤大王ê厝，就是拆毀來抵擋對敵ê土堆，kap抵擋刀劍ê；"}},{"book":"耶","chapter":33,"verse":5,"versions":{"unv":"人要與迦勒底人爭戰，正是拿死屍充滿這房屋，就是我在怒氣和忿怒中所殺的人，因他們的一切惡，我就掩面不顧這城。","bklcl":"Í-sek-lia̍t ê Siōng-tè Iâ-hô-hoa án-ni kóng, Lâng beh lâi kap Ka-le̍k-tí lâng kau-chiàn, put-kò sī hō͘ sin-si chhiong-móa chiah-ê chhù, chiū-sī Góa tī siū-khì kap tōa siū-khì ê tiong-kan só͘ thâi-sí ê lâng, in-ūi in it-chhè ê pháiⁿ, Góa chiū ng Góa ê bīn, m̄-khòaⁿ chit ê siâⁿ.","tghg":"以色列的上帝──耶和華按呢講：人欲來及迦勒底人交戰，不過是互身屍充滿諸個厝，就是我佇受氣及大受氣的中間所刣死的人，因為𪜶一切的歹，我就掩(ng)我的面呣看此個城。","bklhl":"以色列ê上帝耶和華án-ni講，人beh來kap Ka-le̍k-tí人交戰，不過是hō͘身屍充滿chiah ê厝，就是我tī受氣kap大受氣ê中間所刣死ê人，因為in一切ê pháiⁿ，我就掩我ê面，m̄看chit ê城。"}},{"book":"耶","chapter":33,"verse":6,"versions":{"unv":"看哪，我要使這城得以痊癒安舒，使城中的人得醫治，又將豐盛的平安和誠實顯明與他們。","bklcl":"Khòaⁿ ah, Góa beh hō͘ i ê siong ho̍k-goân, koh ēng hó-io̍h i-hó--i; koh chiong hong-sēng ê pêng-an kap sêng-si̍t hián-bêng tī in.","tghg":"看啊，我欲互伊的傷復原，閣用好藥醫好伊，閣將豐盛的平安及誠實顯明佇𪜶。","bklhl":"看ah，我beh hō͘伊ê傷復原，koh用好藥醫好伊；koh將豐盛ê平安kap誠實顯明tī in。"}},{"book":"耶","chapter":33,"verse":7,"versions":{"unv":"我也要使猶大被擄的和以色列被擄的歸回，並建立他們和起初一樣。","bklcl":"Góa ia̍h beh hō͘ Iû-tāi siū-lia̍h--ê, kap Í-sek-lia̍t siū-lia̍h--ê, tò-tńg lâi; koh kiàn-li̍p in chhin-chhiūⁿ khí-thâu.","tghg":"我亦欲互猶大受掠者及以色列受掠者倒轉來，閣建立𪜶親像起頭。","bklhl":"我亦beh hō͘偤大受掠ê，kap以色列受掠ê，倒tńg來；koh建立in親像起頭。"}},{"book":"耶","chapter":33,"verse":8,"versions":{"unv":"我要除淨他們的一切罪，就是向我所犯的罪；又要赦免他們的一切罪，就是干犯我、違背我的罪。","bklcl":"Góa beh sóe-tû in it-chhè kan-hoān Góa ê chōe; Góa ia̍h beh sià-bián in it-chhè kan-hoān Góa, pōe-poān Góa chiah-ê chōe.","tghg":"我欲洗除𪜶一切干犯我的罪，我亦欲赦免𪜶一切干犯我，背叛我諸個罪。","bklhl":"我beh洗除in一切干犯我ê罪；我亦beh赦免in一切干犯我，背叛我chiah ê罪。"}},{"book":"耶","chapter":33,"verse":9,"versions":{"unv":"這城要在地上萬國人面前使我得頌讚，得榮耀，名為可喜可樂之城。萬國人因聽見我向這城所賜的福樂、所施的恩惠平安，就懼怕戰兢。」","bklcl":"Chit ê siâⁿ beh tī bān-kok kā Góa chòe hoaⁿ-hí ê miâ, chòe o-ló, chòe êng-kng; in-ūi bān-kok thiaⁿ-kìⁿ Góa só͘ siúⁿ-sù tī in it-chhè ê hok-khì, iā ūi-tio̍h Góa só͘ siúⁿ-sù it-chhè ê hok-khì kap pêng-an, beh kiaⁿ-hiâⁿ ngia̍uh-ngia̍uh-chhoah.","tghg":"此個城欲佇萬國給我做歡喜的名，做謳咾，做榮光。因為萬國聽見我所賞賜佇𪜶一切的福氣，也為著我所賞賜一切的福氣及平安，欲驚惶愕愕惙(ngia̍uh-ngia̍uh-chhoah)。」","bklhl":"Chit ê城beh tī萬國kā我做歡喜ê名，做o-ló，做榮光；因為萬國聽見我所賞賜tī in一切ê福氣，也為tio̍h我所賞賜一切ê福氣kap平安，beh驚惶ngia̍uh-ngia̍uh-chhoah。"}},{"book":"耶","chapter":33,"verse":10,"versions":{"unv":"耶和華如此說：「你們論這地方，說是荒廢無人民無牲畜之地，但在這荒涼無人民無牲畜的猶大城邑和耶路撒冷的街上，","bklcl":"Iâ-hô-hoa án-ni kóng, Lín lūn-kàu chit ê tōe-hng ū kóng, Sī pha-hng, bô lâng, bô cheng-siⁿ ê tōe-hng; chóng-sī tī chit só͘-chāi í-ki̍p pha-hng, bô lâng, bô jîn-ian, bô cheng-siⁿ ê Iû-tāi chiah-ê siâⁿ, kap Iâ-lō͘-sat-léng ê koe-chhī,","tghg":"耶和華按呢講：「恁論到此個地方有講，是拋荒，無人，無精牲的地方，總是佇此所在以及拋荒，無人，無人煙，無精牲的猶大諸個城及耶路撒冷的街市，","bklhl":"耶和華án-ni講，Lín論到chit ê地方有講，是拋荒，無人，無cheng-siⁿ ê地方；總是tī chit所在以及拋荒，無人，無人煙，無cheng-siⁿ ê偤大chiah ê城，kap耶路撒冷ê街市，"}},{"book":"耶","chapter":33,"verse":11,"versions":{"unv":"必再聽見有歡喜和快樂的聲音、新郎和新婦的聲音，並聽見有人說：要稱謝萬軍之耶和華，因耶和華本為善；他的慈愛永遠長存！又有奉感謝祭到耶和華殿中之人的聲音；因為我必使這地被擄的人歸回，和起初一樣。這是耶和華說的。」","bklcl":"beh koh thiaⁿ-kìⁿ ū hoaⁿ-hí ê siaⁿ, khoài-lo̍k ê siaⁿ, sin-kiáⁿ-sài ê siaⁿ, sin-niû ê siaⁿ; ia̍h ū lâng ê siaⁿ, chiū-sī hiah-ê tòa siā-un ê chè kàu Iâ-hô-hoa ê chhù--ê, teh kóng, Tio̍h kám-siā bān-kun ê Iâ-hô-hoa, in-ūi Iâ-hô-hoa sī hó, I ê chû-ài éng-oán tī-teh; in-ūi Góa beh hō͘ chit só͘-chāi siū-lia̍h ê lâng tò-tńg--lâi, chhin-chhiūⁿ khí-thâu chi̍t-iūⁿ; che sī Iâ-hô-hoa kóng--ê.","tghg":"欲閣聽見有歡喜的聲，快樂的聲．新子婿的聲，新娘的聲，亦有人的聲就是許個帶謝恩的祭到耶和華的厝者啲講：著感謝萬軍的耶和華，因為耶和華是好；伊的慈愛永遠佇啲！因為我欲互此所在受掠的人倒轉來，親像起頭一樣。這是耶和華講的。","bklhl":"beh koh聽見有歡喜ê聲，快樂ê聲，新kiáⁿ婿ê聲，新娘ê聲；亦有人ê聲，就是hiah-ê帶謝恩ê祭到耶和華ê厝ê，teh講，Tio̍h感謝萬軍ê耶和華，因為耶和華是好，伊ê慈愛永遠tī-teh；因為我beh hō͘ chit所在受掠ê人倒tńg來，親像起頭一樣；這是耶和華講ê。"}},{"book":"耶","chapter":33,"verse":12,"versions":{"unv":"萬軍之耶和華如此說：「在這荒廢無人民無牲畜之地，並其中所有的城邑，必再有牧人的住處；他們要使羊群躺臥在那裡。","bklcl":"Bān-kun ê Iâ-hô-hoa án-ni kóng, Tī chit ê pha-hng, bô lâng, bô cheng-siⁿ ê tōe-hng, kap kî-tiong só͘ ū ê siâⁿ, beh koh ū bo̍k-chiá khiā-khí, hō͘ in ê iûⁿ-kûn tó tī-hia.","tghg":"萬軍的耶和華按呢講：「在此個拋荒無人無精牲的地方及其中所有的城，欲閣有牧者徛起；互𪜶的羊群倒佇遐。","bklhl":"萬軍ê耶和華án-ni講，Tī chit ê拋荒，無人，無cheng-siⁿ ê地方，kap其中所有ê城，beh koh有牧者khiā起，hō͘ in ê羊群倒tī-hia。"}},{"book":"耶","chapter":33,"verse":13,"versions":{"unv":"在山地的城邑、高原的城邑、南地的城邑、便雅憫地、耶路撒冷四圍的各處，和猶大的城邑必再有羊群從數點的人手下經過。這是耶和華說的。」","bklcl":"Tī soaⁿ-tōe chiah-ê siâⁿ, pîⁿ-iûⁿ chiah-ê siâⁿ, lâm-hng chiah-ê siâⁿ, Piān-ngá-bín, Iâ-lō͘-sat-léng ê chiu-ûi, kap Iû-tāi chiah-ê siâⁿ, beh koh ū iûⁿ-kûn keng-kè sǹg ê lâng ê chhiú; che sī Iâ-hô-hoa kóng--ê.","tghg":"佇山地諸個城、平洋諸個城、南方諸個城、便雅憫、耶路撒冷的周圍，及猶大諸個城欲閣有羊群經過算的人的手。這是耶和華講的。」","bklhl":"Tī山地chiah ê城，平洋chiah ê城，南方chiah ê城，便雅憫、耶路撒冷ê周圍，kap偤大chiah ê城，beh koh有羊群經過算ê人ê手；這是耶和華講ê。"}},{"book":"耶","chapter":33,"verse":14,"versions":{"unv":"耶和華說：「日子將到，我應許以色列家和猶大家的恩言必然成就。","bklcl":"Iâ-hô-hoa kóng, Khòaⁿ ah, ji̍t-chí beh kàu, Góa èng-ún Í-sek-lia̍t-ke kap Iû-tāi-ke ê hó-ōe, Góa beh hō͘ i chiâⁿ.","tghg":"耶和華講：「看啊，日子欲到，我應允以色列家及猶大家的好話我欲互伊成。","bklhl":"耶和華講，看ah，日子beh到，我應允以色列家kap偤大家ê好話，我beh hō͘伊成。"}},{"book":"耶","chapter":33,"verse":15,"versions":{"unv":"當那日子，那時候，我必使大衛公義的苗裔長起來；他必在地上施行公平和公義。","bklcl":"Tng hit-ji̍t hit-sî Góa beh kā Tāi-pi̍t hoat-siⁿ gī ê Ki, I beh tī tōe-chiūⁿ kiâⁿ kong-pêng kap kong-gī.","tghg":"當彼日，彼時，我欲給大衛發生義的枝；伊欲佇地上行公平及公義。","bklhl":"當hit日hit時，我beh kā大衛發生義ê枝，伊beh tī地上行公平kap公義。"}},{"book":"耶","chapter":33,"verse":16,"versions":{"unv":"在那日子猶大必得救，耶路撒冷必安然居住，他的名必稱為『耶和華─我們的義』。","bklcl":"Tī hit-ji̍t Iû-tāi beh tit-tio̍h kiù, Iâ-lō͘-sat-léng beh an-jiân khiā-khí; i ê miâ beh chheng-chòe, Iâ-hô-hoa lán ê gī.","tghg":"佇彼日猶大欲得著救，耶路撒冷欲安然徛起，伊的名欲稱做『耶和華──咱的義』。","bklhl":"Tī hit日偤大beh得tio̍h救，耶路撒冷beh安然khiā起；伊ê名beh稱做，耶和華咱ê義。"}},{"book":"耶","chapter":33,"verse":17,"versions":{"unv":"「因為耶和華如此說：大衛必永不斷人坐在以色列家的寶座上；","bklcl":"In-ūi Iâ-hô-hoa án-ni kóng, Tāi-pi̍t beh éng-oán ū lâng chē Í-sek-lia̍t ê pó-chō.","tghg":"「因為耶和華按呢講：大衛欲永遠有人坐以色列的寶座；","bklhl":"因為耶和華án-ni講，大衛beh永遠有人坐以色列ê寶座。"}},{"book":"耶","chapter":33,"verse":18,"versions":{"unv":"祭司、利未人在我面前也不斷人獻燔祭、燒素祭，時常辦理獻祭的事。」","bklcl":"Chè-si, Lī-bī lâng, ia̍h éng-oán ū lâng hiàn sio-chè lé-mi̍h; siông-siông pān-lí hiàn-chè ê sū tī Góa ê bīn-chêng.","tghg":"祭司、利未人亦永遠有人獻燒祭禮物；常常辦理獻祭的事佇我的面前。」","bklhl":"祭司，利未人，亦永遠有人獻燒祭禮物；常常辦理獻祭ê事tī我ê面前。"}},{"book":"耶","chapter":33,"verse":19,"versions":{"unv":"耶和華的話臨到耶利米說：","bklcl":"Iâ-hô-hoa ê ōe lîm-kàu Iâ-lī-bí kóng,","tghg":"耶和華的話臨到耶利米講：","bklhl":"耶和華ê話臨到耶利米講，"}},{"book":"耶","chapter":33,"verse":20,"versions":{"unv":"「耶和華如此說：你們若能廢棄我所立白日黑夜的約，使白日黑夜不按時輪轉，","bklcl":"Iâ-hô-hoa án-ni kóng, Lín nā ōe hòe-bô Góa só͘ li̍p ji̍t--sî ê iok, mî--sî ê iok, hō͘ ji̍t-mî bô chiàu in ê sî;","tghg":"「耶和華按呢講：恁若會廢無我所立日時的約，暝時的約，互日暝無照𪜶的時，","bklhl":"耶和華án-ni講，Lín若會廢無我所立日時ê約，暝時ê約，hō͘日暝無照in ê時；"}},{"book":"耶","chapter":33,"verse":21,"versions":{"unv":"就能廢棄我與我僕人大衛所立的約，使他沒有兒子在他的寶座上為王，並能廢棄我與事奉我的祭司、利未人所立的約。","bklcl":"chiū ōe hòe-bô Góa kap Góa ê lô͘-po̍k Tāi-pi̍t só͘ li̍p ê iok, hō͘ i bô ū kiáⁿ tī i ê pó-chō chòe ông; ia̍h ōe hòe-bô Góa kap ho̍k-sāi Góa ê chè-si Lī-bī lâng só͘ li̍p ê iok.","tghg":"就會廢無我及我的奴僕大衛所立的約，互伊無有子佇伊的寶座做王，亦會廢無我及服事我的祭司、利未人所立的約。","bklhl":"就會廢無我kap我ê奴僕大衛所立ê約，hō͘伊無有kiáⁿ tī伊ê寶座做王；亦會廢無我kap服事我ê祭司利未人所立ê約。"}},{"book":"耶","chapter":33,"verse":22,"versions":{"unv":"天上的萬象不能數算，海邊的塵沙也不能斗量；我必照樣使我僕人大衛的後裔和事奉我的利未人多起來。」","bklcl":"Thiⁿ ê siōng bōe sǹg--tit, hái ê soa bōe niû--tit, Góa beh chiàu án-ni hō͘ Góa ê lô͘-po̍k Tāi-pi̍t ê  hō͘-è, kap ho̍k-sāi Góa ê Lī-bī lâng, ke-thiⁿ chōe-chōe.","tghg":"天的象𣍐算得，海的沙𣍐量得，我欲照按呢互我的奴僕大衛的後裔及服事我的利未人加添多多。」","bklhl":"天ê象bōe算得，海ê沙bōe量得，我beh照án-ni hō͘我ê奴僕大衛ê後裔，kap服事我ê利未人，加添chōe-chōe。"}},{"book":"耶","chapter":33,"verse":23,"versions":{"unv":"耶和華的話臨到耶利米說：","bklcl":"Iâ-hô-hoa ê ōe koh lîm-kàu Iâ-lī-bí kóng,","tghg":"耶和華的話閣臨到耶利米講：","bklhl":"耶和華ê話koh臨到耶利米講，"}},{"book":"耶","chapter":33,"verse":24,"versions":{"unv":"「你沒有揣摩這百姓的話嗎？他們說：『耶和華所揀選的二族，他已經棄絕了。』他們這樣藐視我的百姓，以為不再成國。","bklcl":"Chiah-ê peh-sìⁿ só͘ kóng ê ōe, lí bô thiaⁿ-kìⁿ mah? in kóng, Iâ-hô-hoa só͘ kéng ê nn̄g-cho̍k, I í-keng khì-choa̍t--i, in án-ni khòaⁿ-khin Góa ê peh-sìⁿ, lia̍h-chòe bōe koh chiâⁿ kok tī in ê bīn-chêng.","tghg":"「諸個百姓所講的話你無聽見嗎？𪜶講：『耶和華所揀的二族，伊已經棄絕伊。』𪜶按呢看輕我的百姓，掠做𣍐閣成國佇𪜶的面前。","bklhl":"Chiah-ê百姓所講ê話，你無聽見mah？in講，耶和華所揀ê兩族，祂已經棄絕伊，in án-ni看輕我ê百姓，掠做bōe koh成國 tī in ê面前。"}},{"book":"耶","chapter":33,"verse":25,"versions":{"unv":"耶和華如此說：若是我立白日黑夜的約不能存住，若是我未曾安排天地的定例，","bklcl":"Iâ-hô-hoa án-ni kóng, Góa só͘ li̍p ji̍t--sî mî--sî ê iok nā ōe bô--khì, Góa nā bô siat thiⁿ-tōe ê tēng-lē;","tghg":"耶和華按呢講：我所立日時暝時的約若會無去，我若無設天地的定例，","bklhl":"耶和華án-ni講，我所立日時暝時ê約若會無去，我若無設天地ê定例；"}},{"book":"耶","chapter":33,"verse":26,"versions":{"unv":"我就棄絕雅各的後裔和我僕人大衛的後裔，不使大衛的後裔治理亞伯拉罕、以撒、雅各的後裔；因為我必使他們被擄的人歸回，也必憐憫他們。」","bklcl":"Góa chiū ōe khì-sak Ngá-kok kap Góa ê lô͘-po̍k Tāi-pi̍t ê hō͘-è tì-kàu bô tùi i ê hō͘-è chhú lâng tī-lí A-pek-la̍h-hán, Í-sat, Ngá-kok ê hō͘-è.  In-ūi Góa beh hō͘ in siū-lia̍h ê lâng tò-lâi, ia̍h beh lîn-bín in.","tghg":"我就會棄拺雅各及我的奴僕大衛的後裔，致到無對伊的後裔取人治理亞伯拉罕、以撒、雅各的後裔；因為我欲互𪜶受掠的人倒來，亦欲憐憫𪜶。」","bklhl":"我就會棄sak雅各kap我ê奴僕大衛ê後裔致到無對伊ê後裔取人治理亞伯拉罕，以撒，雅各ê後裔。因為我beh hō͘ in受掠ê人tò來，亦beh憐憫in。"}}]