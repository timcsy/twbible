[{"book":"耶","chapter":4,"verse":1,"versions":{"unv":"耶和華說：以色列啊，你若回來歸向我，若從我眼前除掉你可憎的偶像，你就不被遷移。","bklcl":"Iâ-hô-hoa kóng, Í-sek-lia̍t ah, Lí nā khéng tò--lâi, chiū tò--lâi Góa chia; nā tùi Góa ê bīn-chêng tû--khì lí khó-ò͘ⁿ ê sū, ia̍h bô chhìn-chhái kiâⁿ;","tghg":"耶和華講：以色列啊，你若肯倒來，就倒來我遮，若對我的面前除去你可惡的事，亦無凊彩(chhìn-chhái)行。","bklhl":"耶和華講，以色列ah，你若肯tò來，就tò來我chia；若tùi我ê面前除去你可惡ê事，亦無chhìn-chhái行；"}},{"book":"耶","chapter":4,"verse":2,"versions":{"unv":"你必憑誠實、公平、公義，指著永生的耶和華起誓；列國必因耶和華稱自己為有福，也必因他誇耀。","bklcl":"ia̍h chiàu sêng-si̍t, kong-pêng, kong-gī, kí Iâ-hô-hoa ê éng-oa̍h lâi chiù-chōa; chiū lia̍t-kok beh tùi I lâi ka-kī kiû hok-khì; ia̍h beh in-ūi I lâi khoa-kháu.","tghg":"亦照誠實、公平、公義，指(kí)耶和華的永活來咒誓；就列國欲對伊來家己求福氣，亦欲因為伊來誇口。","bklhl":"亦照誠實、公平、公義，kí耶和華ê永活來chiù-chōa；就列國beh對祂來家己求福氣；亦beh因為祂來誇口。"}},{"book":"耶","chapter":4,"verse":3,"versions":{"unv":"耶和華對猶大和耶路撒冷人如此說：要開墾你們的荒地，不要撒種在荊棘中。","bklcl":"Iâ-hô-hoa tùi Iû-tāi lâng kap Iâ-lō͘-sat-léng án-ni kóng, Tio̍h khai-khún lín ê thó͘-tōe, bo̍h-tit iā-chéng tī chhì-phè-lāi.","tghg":"耶和華對猶大人及耶路撒冷按呢講：著開墾恁的土地，莫得撒種佇莿帕(chhì-phè)內。","bklhl":"耶和華對偤大人kap耶路撒冷án-ni講，Tio̍h開墾lín ê土地，莫得掖種tī刺phè內。"}},{"book":"耶","chapter":4,"verse":4,"versions":{"unv":"猶大人和耶路撒冷的居民哪，你們當自行割禮，歸耶和華，將心裡的污穢除掉；恐怕我的忿怒因你們的惡行發作，如火著起，甚至無人能以熄滅！","bklcl":"Iû-tāi lâng kap Iâ-lō͘-sat-léng khiā-khí ê peh-sìⁿ ah, lín tio̍h kā pún-sin kiâⁿ kat-lé, kui tī Iâ-hô-hoa; tû--khì sim-lāi ê su-io̍k; kiaⁿ-liáu Góa ê siū-khì, in-ūi lín só͘-kiâⁿ ê pháiⁿ, lâi hoat-choh; chhin-chhiūⁿ hé to̍h--khí-lâi, sīm-chì bô lâng ōe phah-hoa.","tghg":"猶大人及耶路撒冷徛起的百姓啊，恁著給本身行割禮，歸佇耶和華，除去心內的私慾；驚了我的受氣因為恁所行的歹來發作，親像火𤏸(to̍h)起來，甚至無人會拍熄(hoa)！","bklhl":"偤大人kap耶路撒冷khiā起ê百姓ah，lín tio̍h kā本身行割禮，歸tī耶和華；除去心內ê私慾；驚了我ê受氣，因為lín所行ê pháiⁿ，來發作；親像火to̍h起來，甚至無人能phah-hoa。"}},{"book":"耶","chapter":4,"verse":5,"versions":{"unv":"你們當傳揚在猶大，宣告在耶路撒冷說：你們當在國中吹角，高聲呼叫說：你們當聚集！我們好進入堅固城！","bklcl":"Lín tio̍h thoân tī Iû-tāi, pò tī Iâ-lō͘-sat-léng, kóng, Lín tio̍h tī kok-lāi pûn sàu-kak, tōa-siaⁿ kiò kóng, Lín tio̍h chū-chi̍p, lán thang chìn-ji̍p kian-kò͘ ê siâⁿ.","tghg":"恁著傳佇猶大，報佇耶路撒冷講：恁著佇國內歕(pûn)哨角，大聲叫講：恁著聚集！咱通進入堅固的城！","bklhl":"Lín tio̍h傳tī偤大，報tī耶路撒冷，講，Lín tio̍h tī國內pûn哨角，大聲叫講，Lín tio̍h聚集，咱thang進入堅固ê城。"}},{"book":"耶","chapter":4,"verse":6,"versions":{"unv":"應當向錫安豎立大旗。要逃避，不要遲延，因我必使災禍與大毀滅從北方來到。","bklcl":"Eng-kai ǹg Sek-an khiā tōa-kî; tio̍h tô-cháu, m̄-thang thêng-kha; in-ūi Góa beh hō͘ chai-ē kap tōa ê húi-hoāi tùi pak-hng lâi.","tghg":"應該向錫安竪(khiā)大旗。著逃走，呣通停腳，因為我欲互災禍及大的毀壞對北方來。","bklhl":"應該ǹg錫安khiā大旗；tio̍h逃走，m̄-thang停腳；因為我beh hō͘災厄kap大ê毀壞tùi北方來。"}},{"book":"耶","chapter":4,"verse":7,"versions":{"unv":"有獅子從密林中上來，是毀壞列國的。牠已經動身出離本處，要使你的地荒涼，使你的城邑變為荒場無人居住。","bklcl":"Ū sai tùi ām ê chhiū-nâ-tiong chiūⁿ--lâi, húi-hoāi lia̍t-kok--ê, i í-keng khí-sin, chhut i ê pún só͘-chāi; beh hō͘ lí ê tōe pha-hng, hō͘ lí ê siâⁿ hong-hòe, bô lâng khiā-khí.","tghg":"有獅對艷(ām)的樹林中上來，毀壞列國的。伊已經起身出伊的本所在，欲互你的地拋荒，互你的城荒廢無人徛起。","bklhl":"有獅tùi ām ê樹林中上來，毀壞列國ê，伊已經起身，出伊ê本所在；beh hō͘你ê地拋荒，hō͘你ê城荒廢，無人khiā起。"}},{"book":"耶","chapter":4,"verse":8,"versions":{"unv":"因此，你們當腰束麻布，大聲哀號，因為耶和華的烈怒沒有向我們轉消。","bklcl":"Ūi-tio̍h án-ni, lín ê io tio̍h hâ môa-pò͘, tōa-siaⁿ thî-khàu; in-ūi Iâ-hô-hoa ê tōa siū-khì bô tùi lán oa̍t-tò-tńg.","tghg":"為著按呢，恁的腰著縖(hâ)麻布，大聲啼哭，因為耶和華的大受氣無對咱越倒轉(oa̍t-tò-tńg)。","bklhl":"為tio̍h án-ni，lín ê腰tio̍h hâ麻布，大聲啼哭；因為耶和華ê大受氣無對咱oa̍t倒tńg。"}},{"book":"耶","chapter":4,"verse":9,"versions":{"unv":"耶和華說：「到那時，君王和首領的心都要消滅；祭司都要驚奇，先知都要詫異。」","bklcl":"Iâ-hô-hoa kóng, kàu hit-ji̍t kun-ông ê sim, kùi-cho̍k ê sim, lóng beh siau-bia̍t; chè-si lóng beh chhiⁿ-kiaⁿ, sian-ti lóng beh gông-ngia̍h.","tghg":"耶和華講：「到彼日，君王的心，貴族的心，攏欲消滅；祭司攏欲生驚(chhiⁿ-kiaⁿ)，先知攏欲卬愕(gông-ngia̍h)。」","bklhl":"耶和華講，到hit日君王ê心，貴族ê心，lóng beh消滅；祭司lóng beh生驚，先知lóng beh gông-ngia̍h。"}},{"book":"耶","chapter":4,"verse":10,"versions":{"unv":"我說：「哀哉！主耶和華啊，你真是大大地欺哄這百姓和耶路撒冷，說：『你們必得平安』。其實刀劍害及性命了。」","bklcl":"Góa kóng, Ai--ah, Chú Iâ-hô-hoa ah, Lí chin-chiàⁿ sī tōa-tōa khi-phiàn chit ê peh-sìⁿ kap Iâ-lō͘-sat-léng; kā in kóng, Lín beh tit-tio̍h pêng-an, kî-si̍t to-kiàm hāi-tio̍h in ê sìⁿ-miā.","tghg":"我講：「唉啊！主耶和華啊，你真正是大大欺騙此個百姓及耶路撒冷，給𪜶講：『恁欲得著平安。』其實刀劍害著𪜶的生命。」","bklhl":"我講，Ai-ah，主耶和華ah，你真正是大大欺騙chit ê百姓kap耶路撒冷；kā in講，Lín beh得tio̍h平安，其實刀劍害tio̍h in ê性命。"}},{"book":"耶","chapter":4,"verse":11,"versions":{"unv":"那時，必有話對這百姓和耶路撒冷說：「有一陣熱風從曠野淨光的高處向我的眾民（原文是民女）颳來，不是為簸揚，也不是為揚淨。","bklcl":"Hit-sî beh ū ōe tùi chit ê peh-sìⁿ kap Iâ-lō͘-sat-léng kóng, Beh ū jia̍t-jia̍t ê hong, tùi khòng-iá kng-khō-khō koâiⁿ ê só͘-chāi, ǹg Góa ê chèng peh-sìⁿ chhe--lâi; m̄-sī beh pòa--i, ia̍h m̄-sī beh hō͘ i chheng-khì.","tghg":"彼時，欲有話對此個百姓及耶路撒冷講：「欲有熱熱(jia̍t-jia̍t) 的風對曠野光裸裸(kng-khō-khō)高的所在向我的眾百姓吹來，呣是欲簸(pòa)伊，亦呣是欲互伊清氣。","bklhl":"Hit時beh有話對chit ê百姓kap耶路撒冷講，Beh有熱熱ê風，tùi曠野光khō-khō高ê所在，ǹg我ê眾百姓吹來；m̄是beh簸伊，亦m̄是beh hō͘伊清氣。"}},{"book":"耶","chapter":4,"verse":12,"versions":{"unv":"必有一陣更大的風從這些地方為我颳來；現在我又必發出判語，攻擊他們。」","bklcl":"Beh ū koh-khah tōa ê hong, ūi-tio̍h Góa chhe--lâi; taⁿ Góa koh beh hoat-chhut phòaⁿ-sû lâi kong-kek in.","tghg":"欲有閣卡大的風為著我吹來；今我閣欲發出判詞，來攻擊𪜶。」","bklhl":"Beh有koh-khah大ê風，為tio̍h我吹來；taⁿ我koh beh發出判詞來攻擊in。"}},{"book":"耶","chapter":4,"verse":13,"versions":{"unv":"看哪，仇敵必如雲上來；他的戰車如旋風，他的馬匹比鷹更快。我們有禍了！我們敗落了！","bklcl":"Khòaⁿ ah, i beh chhin-chhiūⁿ hûn khí-lâi; i ê chiàn-chhia chhin-chhiūⁿ kńg-lê-hong, i ê bé pí eng-chiáu khah kín; ū chai-ē ah, in-ūi lán pāi-bô lah.","tghg":"看啊，伊欲親像雲起來；伊的戰車親像捲螺風(kńg-lê-hong)，伊的馬比鷹鳥卡緊。有災禍啊！因為咱敗無啦！","bklhl":"看ah，伊beh親像雲起來；伊ê戰車親像捲螺風，伊ê馬比鷹鳥khah緊；有災厄ah，因為咱敗無lah。"}},{"book":"耶","chapter":4,"verse":14,"versions":{"unv":"耶路撒冷啊，你當洗去心中的惡，使你可以得救。惡念存在你心裡要到幾時呢？","bklcl":"Iâ-lō͘-sat-léng ah, lí tio̍h sóe-chheng lí ê sim, lâi tû--khì pháiⁿ, hō͘ lí thang tit-tio̍h kiù; pháiⁿ liām-thâu chûn tī lí ê sim-lāi, beh kàu tī-sî ah?","tghg":"耶路撒冷啊，你著洗清你的心來除去歹，互你通得著救。歹念頭存佇你的心內欲到底時啊？","bklhl":"耶路撒冷ah，你tio̍h洗清你ê心，來除去pháiⁿ，hō͘你thang得tio̍h救；pháiⁿ念頭存tī你ê心內，beh到tī時ah？"}},{"book":"耶","chapter":4,"verse":15,"versions":{"unv":"有聲音從但傳揚，從以法蓮山報禍患。","bklcl":"Ū siaⁿ tùi Tàn thoân-pò, tùi Í-hoat-liân soaⁿ pò chai-ē.","tghg":"有聲對但傳報，對以法蓮山報災禍。","bklhl":"有聲tùi Tàn傳報，tùi Í-hoat-liân山報災厄。"}},{"book":"耶","chapter":4,"verse":16,"versions":{"unv":"你們當傳給列國，報告攻擊耶路撒冷的事說：有探望的人從遠方來到，向猶大的城邑大聲吶喊。","bklcl":"Lín tio̍h thoân hō͘ lia̍t-kok, pò-kò kong-kek Iâ-lō͘-sat-léng ê tāi-chì, kóng, Ū ûi-khùn siâⁿ--ê, tùi hn̄g-hn̄g ê só͘-chāi lâi; chhut in ê siaⁿ, kong-kek Iû-tāi chiah-ê siâⁿ.","tghg":"恁著傳互列國，報告攻擊耶路撒冷的代誌講：有圍困城者對遠遠的所在來，出𪜶的聲攻擊猶大諸個城。","bklhl":"Lín tio̍h傳hō͘列國，報告攻擊耶路撒冷ê tāi-chì，講，有圍困城ê，tùi遠遠ê所在來；出in ê聲，攻擊偤大chiah ê城。"}},{"book":"耶","chapter":4,"verse":17,"versions":{"unv":"他們周圍攻擊耶路撒冷，好像看守田園的，因為她背叛了我。這是耶和華說的。","bklcl":"In chiu-ûi kong-kek i chhin-chhiūⁿ kò͘-hn̂g ê lâng; in-ūi i pōe-poān Góa; che sī Iâ-hô-hoa kóng--ê.","tghg":"𪜶周圍攻擊伊，親像顧園的人，因為伊背叛我。這是耶和華講的。","bklhl":"In周圍攻擊伊親像顧園ê人；因為伊背叛我；這是耶和華講ê。"}},{"book":"耶","chapter":4,"verse":18,"versions":{"unv":"你的行動，你的作為，招惹這事；這是你罪惡的結果，實在是苦，是害及你心了！","bklcl":"Lí ê só͘-kiâⁿ, lí ê só͘-chòe, tì-kàu lí ū chiah-ê sū; che sī lí ê chōe-ok, si̍t-chāi sī khó͘, sī hāi kàu lí ê sim.","tghg":"你的所行，你的所做，致到你有諸個事；這是你的罪惡，實在是苦，是害到你的心！","bklhl":"你ê所行，你ê所做，致到你有chiah ê事；這是你ê罪惡，實在是苦，是害到你ê心。"}},{"book":"耶","chapter":4,"verse":19,"versions":{"unv":"我的肺腑啊，我的肺腑啊，我心疼痛！我心在我裡面煩躁不安。我不能靜默不言，因為我已經聽見角聲和打仗的喊聲。","bklcl":"Góa ê chōng-hú ah, góa ê chōng-hú ah, góa ê sim thàng-thiàⁿ, góa ê sim tī góa ê lāi-bīn peh-pak, góa bōe-ōe chēng-chēng bô kóng-ōe; in-ūi góa í-keng thiaⁿ-kìⁿ sàu-kak ê siaⁿ, kau-chiàn ê hoah-hiàm.","tghg":"我的臟腑啊，我的臟腑啊，我的心痛疼！我的心佇我的內面迫腹(peh-pak)。我𣍐會靜靜無講話，因為我已經聽見哨角的聲，交戰的喝喊(hoah-hiàm)。","bklhl":"我ê臟腑ah，我ê臟腑ah，我ê心痛疼，我ê心tī我ê內面擘腹，我bōe會/能靜靜無講話；因為我已經聽見哨角ê聲，交戰ê hoah-hiàm。"}},{"book":"耶","chapter":4,"verse":20,"versions":{"unv":"毀壞的信息連絡不絕，因為全地荒廢。我的帳棚忽然毀壞；我的幔子頃刻破裂。","bklcl":"Lâng teh pò húi-hoāi, koh húi-hoāi; in-ūi choân-tōe pāi-hoāi, góa ê pò͘-pîⁿ hut-jiân pāi-hoāi, góa ê tiùⁿ-ûi tiap-á-kú phòa-li̍h.","tghg":"人啲報毀壞，閣毀壞，因為全地敗壞。我的布棚忽然敗壞；我的帳帷(tiùⁿ-ûi)霎(tia̍p)仔久破裂(phòa-li̍h)。","bklhl":"人teh報毀壞，koh毀壞；因為全地敗壞，我ê布棚忽然敗壞，我ê帳帷tiap-á久破裂。"}},{"book":"耶","chapter":4,"verse":21,"versions":{"unv":"我看見大旗，聽見角聲，要到幾時呢？","bklcl":"Góa khòaⁿ-kìⁿ tōa-kî, thiaⁿ-kìⁿ sàu-kak ê siaⁿ; beh kàu jōa-kú ah?","tghg":"我看見大旗，聽見哨角的聲，欲到偌久啊？","bklhl":"我看見大旗，聽見哨角ê聲；beh到jōa久ah？"}},{"book":"耶","chapter":4,"verse":22,"versions":{"unv":"耶和華說：我的百姓愚頑，不認識我；他們是愚昧無知的兒女，有智慧行惡，沒有知識行善。","bklcl":"Góa ê peh-sìⁿ gû-gōng, m̄-bat Góa; in sī gû-gōng bô chhang-miâ ê kiáⁿ; kiâⁿ-pháiⁿ chiū gâu, kiâⁿ-hó chiū ham-bān.","tghg":"我的百姓愚戇，呣識我；𪜶是愚戇無聰明(chhang-miâ)的子；行歹就𠢕(gâu)，行好就頇顢(ham-bān)。","bklhl":"我ê百姓愚戇，m̄-bat我；in是愚戇無聰明ê kiáⁿ；行pháiⁿ就gâu，行好就頇顢。"}},{"book":"耶","chapter":4,"verse":23,"versions":{"unv":"先知說：我觀看地，不料，地是空虛混沌；我觀看天，天也無光。","bklcl":"Sian-ti kóng, Góa khòaⁿ tōe, khòaⁿ ah, tōe sī khang-khang hūn-tūn; góa khòaⁿ thiⁿ, thiⁿ ia̍h bô kng.","tghg":"先知講：我看地，看啊，地是空空混沌；我看天，天亦無光。","bklhl":"先知講，我看地，看ah，地是空空渾沌；我看天，天亦無光。"}},{"book":"耶","chapter":4,"verse":24,"versions":{"unv":"我觀看大山，不料，盡都震動，小山也都搖來搖去。","bklcl":"Góa khòaⁿ hiah-ê tōa-soaⁿ, khòaⁿ ah, in lóng tín-tāng; sió-soaⁿ ia̍h lóng iô-lâi iô-khì.","tghg":"我看許個大山，看啊，𪜶攏振動，小山亦攏搖來搖去。","bklhl":"我看hiah-ê大山，看ah，in lóng振動；小山亦lóng搖來搖去。"}},{"book":"耶","chapter":4,"verse":25,"versions":{"unv":"我觀看，不料，無人；空中的飛鳥也都躲避。","bklcl":"Góa koh khòaⁿ, khòaⁿ ah, lóng bô lâng; khong-tiong ê pe-chiáu, ia̍h lóng pe-cháu.","tghg":"我閣看，看啊，攏無人；空中的飛鳥亦攏飛走。","bklhl":"我koh看，看ah，lóng無人；空中ê飛鳥，亦lóng飛走。"}},{"book":"耶","chapter":4,"verse":26,"versions":{"unv":"我觀看，不料，肥田變為荒地；一切城邑在耶和華面前，因他的烈怒都被拆毀。","bklcl":"Góa koh khòaⁿ--i, khòaⁿ ah, pûi ê chhân pìⁿ-chòe pha-hng ê tōe; it-chhè ê siâⁿ tī Iâ-hô-hoa ê bīn-chêng, in-ūi I ê tōa siū-khì, lóng-chóng tó-hoāi.","tghg":"我閣看伊，看啊，肥的田變做拋荒(pha-hng)的地；一切的城佇耶和華的面前，因為伊的大受氣攏總倒壞。","bklhl":"我koh看伊，看ah，肥ê田變做拋荒ê地；一切ê城tī耶和華ê面前，因為祂ê大受氣，lóng總倒壞。"}},{"book":"耶","chapter":4,"verse":27,"versions":{"unv":"耶和華如此說：全地必然荒涼，我卻不毀滅淨盡。","bklcl":"In-ūi Iâ-hô-hoa án-ni kóng, Choân-tōe tek-khak pha-hng; chóng-sī Góa bô beh húi-bia̍t kàu-chīn.","tghg":"因為耶和華按呢講：全地的確拋荒，總是我無欲毀滅到盡。","bklhl":"因為耶和華án-ni講，全地的確拋荒；總是我無beh毀滅到盡。"}},{"book":"耶","chapter":4,"verse":28,"versions":{"unv":"因此，地要悲哀，在上的天也必黑暗；因為我言已出，我意已定，必不後悔，也不轉意不做。","bklcl":"In-ūi án-ni tōe beh iu-būn, thiⁿ-téng iā beh o͘-àm; Góa í-keng kóng--i, í-keng tiāⁿ-tio̍h--i, tek-khak bô thè-hóe, iā bô oa̍t-tńg ì-sù, m̄ chòe--i.","tghg":"因為按呢，地欲憂悶，天頂也欲黑暗；我已經講伊，已經定著伊，的確無退悔，也無越轉意思呣做伊。","bklhl":"因為án-ni地beh憂悶，天頂也beh烏暗；我已經講伊，已經定tio̍h伊，的確無退悔，也無oa̍t-tńg意思，m̄做伊。"}},{"book":"耶","chapter":4,"verse":29,"versions":{"unv":"各城的人因馬兵和弓箭手的響聲就都逃跑，進入密林，爬上磐石；各城被撇下，無人住在其中。","bklcl":"Ta̍k ê siâⁿ ê lâng in-ūi bé-peng kap siā-chìⁿ ê lâng ê hōa-hōa-háu, chiū lóng tô-cháu, chìn-ji̍p chhiū-nâ, pê-chiūⁿ chio̍h-pôaⁿ-téng; ta̍k ê siâⁿ tú-tio̍h khì-sak, bô lâng khiā-khí.","tghg":"逐個城的人因為馬兵及射箭的人的嘩嘩哮(hōa-hōa-háu)，就攏逃走，進入樹林，爬(pê)上石磐頂；逐個城抵著(tú-tio̍h)棄拺，無人徛起。","bklhl":"Ta̍k ê城ê人因為馬兵kap射箭ê人ê hōa-hōa哮，就lóng逃走，進入樹林，爬(pê)上石磐頂；ta̍k ê城tú-tio̍h棄sak，無人khiā起。"}},{"book":"耶","chapter":4,"verse":30,"versions":{"unv":"你淒涼的時候要怎樣行呢？你雖穿上朱紅衣服，佩戴黃金裝飾，用顏料修飾眼目，這樣標緻是枉然的！戀愛你的藐視你，並且尋索你的性命。","bklcl":"Lí soe-pāi ê sî beh cháiⁿ-iūⁿ chòe? Sui-jiân chhēng chu-âng ê saⁿ, ēng kim-khì chng-thāⁿ, ēng sek-liāu ūi lí ê ba̍k-chiu, án-ni tián hó-khòaⁿ, sī khang-khang; loân-ài lí--ê khòaⁿ-khin lí, sòa siàu-siūⁿ lí ê sìⁿ-miā.","tghg":"你衰敗的時欲怎樣做？雖然穿朱紅的衫，用金器妝飾(chng-thāⁿ)，用色料畫你的目睭，按呢展好看是空空！戀愛你者看輕你，續數想(siàu-siūⁿ)你的生命。","bklhl":"你衰敗ê時beh怎樣做？雖然穿朱紅ê衫，用金器裝飾，用色料畫你ê目睭，án-ni tián好看，是空空；戀愛你ê看輕你，續siàu想你ê性命。"}},{"book":"耶","chapter":4,"verse":31,"versions":{"unv":"我聽見有聲音，彷彿婦人產難的聲音，好像生頭胎疼痛的聲音，是錫安女子（就是指民的意思）的聲音；她喘著氣、挓挲手，說：我有禍了！在殺人的跟前，我的心發昏了。","bklcl":"In-ūi góa thiaⁿ-kìⁿ siaⁿ chhin-chhiūⁿ siⁿ-kiáⁿ ê hū-jîn-lâng, chhin-chhiūⁿ siⁿ thâu-chiūⁿ-kiáⁿ ê kan-khó͘, chiū-sī Sek-an cha-bó͘-kiáⁿ ê siaⁿ, i chhoán tōa-khùi, thí-khui chhiú kóng, Góa ū chai-ē ah, in-ūi góa ê sîn-hûn ūi-tio̍h thâi-lâng-ê lâi hūn-khì.","tghg":"因為我聽見聲，親像生子的婦仁人，親像生頭上子的艱苦，就是錫安查某子的聲；伊喘大氣，展開手，講：我有災禍啊！因為我的神魂為著刣人的來昏去。","bklhl":"因為我聽見聲親像生kiáⁿ ê婦人人，親像生頭chiūⁿ-kiáⁿ ê艱苦，就是錫安cha-bó͘-kiáⁿ ê聲，伊喘大氣，thí開手講，我有災厄ah，因為我ê神魂為tio̍h 刣人ê來暈去。"}}]