[{"book":"耶","chapter":10,"verse":1,"versions":{"unv":"以色列家啊，要聽耶和華對你們所說的話。","bklcl":"Í-sek-lia̍t ke ah, tio̍h thiaⁿ Iâ-hô-hoa tùi lín só͘ kóng ê ōe.","tghg":"以色列家啊，著聽耶和華對恁所講的話。","bklhl":"以色列家ah，tio̍h聽耶和華對lín所講ê話。"}},{"book":"耶","chapter":10,"verse":2,"versions":{"unv":"耶和華如此說：你們不要效法列國的行為，也不要為天象驚惶，因列國為此事驚惶。","bklcl":"Iâ-hô-hoa án-ni kóng, Lín m̄-thang o̍h lia̍t-kok ê só͘-kiâⁿ; ia̍h m̄-thang ūi-tio̍h thiⁿ ê tiāu-thâu lâi kiaⁿ-hiâⁿ; in-ūi lia̍t-kok ūi-tio̍h che lâi kiaⁿ-hiâⁿ.","tghg":"耶和華按呢講：恁呣通學列國的所行，亦呣通為著天的兆頭(tiāu-thâu)來驚惶，因為列國為著這來驚惶。","bklhl":"耶和華án-ni講，Lín m̄-thang學列國ê所行；亦m̄-thang為tio̍h天ê兆頭來驚惶；因為列國為tio̍h這來驚惶。"}},{"book":"耶","chapter":10,"verse":3,"versions":{"unv":"眾民的風俗是虛空的；他們在樹林中用斧子砍伐一棵樹，匠人用手工造成偶像。","bklcl":"Chèng peh-sìⁿ ê hong-sio̍k sī khang-hu; in tī chhiū-nâ-lāi chhò chi̍t châng chhiū, sai-hū ê chhiú ēng pó͘-thâu chō-chiâⁿ--ê.","tghg":"眾百姓的風俗是空虛；𪜶佇樹林內剉(chhò)一欉樹，師傅的手用斧頭造成的。","bklhl":"眾百姓ê風俗是空虛；in tī樹林內剉一叢樹，師傅ê手用斧頭造成ê。"}},{"book":"耶","chapter":10,"verse":4,"versions":{"unv":"他們用金銀妝飾它，用釘子和錘子釘穩，使它不動搖。","bklcl":"In ēng kim ēng gûn siuⁿ--i, ēng teng kap thûi-á tèng-tiâu, hō͘ i bô iô-tāng.","tghg":"𪜶用金用銀鑲(siuⁿ)伊，用釘及鎚仔釘住(tiâu)，互伊無搖動。","bklhl":"In用金用銀鑲伊，用釘kap槌á釘tiâu，hō͘伊無搖動。"}},{"book":"耶","chapter":10,"verse":5,"versions":{"unv":"它好像棕樹，是鏇成的，不能說話，不能行走，必須有人抬著。你們不要怕它；它不能降禍，也無力降福。","bklcl":"I chhin-chhiūⁿ chhia-îⁿ ê thiāu, bōe kóng-ōe; tio̍h lâng kng, in-ūi i bōe kiâⁿ; lín bo̍h-tit kiaⁿ--i; in-ūi in bōe kàng chai-ē, ia̍h bô koân thang kàng hok-khì.","tghg":"伊親像車楹(chhia-îⁿ)的柱，𣍐講話，著人扛(kng)，因為伊𣍐行。恁莫得驚伊；因為𪜶𣍐降災禍，亦無權通降福氣。","bklhl":"伊親像chhia圓ê柱，bōe講話；tio̍h人扛，因為伊bōe行；lín莫得驚伊；因為in bōe降災厄，亦無權thang降福氣。"}},{"book":"耶","chapter":10,"verse":6,"versions":{"unv":"耶和華啊，沒有能比你的！你本為大，有大能大力的名。","bklcl":"Iâ-hô-hoa ah, bô sím-mi̍h ōe pí-phēng-tit Lí; to̍k-to̍k Lí chòe tōa; Lí ê miâ tōa koh ū lêng-le̍k.","tghg":"耶和華啊，無甚麼會比並(pí-phēng)得你！獨獨你做大，你的名大閣有能力。","bklhl":"耶和華ah，無甚麼能比並得你；獨獨你做大；你ê名大koh有能力。"}},{"book":"耶","chapter":10,"verse":7,"versions":{"unv":"萬國的王啊，誰不敬畏你？敬畏你本是合宜的；因為在列國的智慧人中，雖有政權的尊榮，也不能比你。","bklcl":"Bān peh-sìⁿ ê Ông ah, chī-chūi m̄-tio̍h kiaⁿ-ùi Lí, che sī ha̍p tī Lí; in-ūi tī lia̍t-kok tì-hūi ê lâng ê tiong-kan, sui-jiân ū koân-ūi--ê, ia̍h bōe pí-tit Lí.","tghg":"萬百姓的王啊，是誰呣著驚畏你？這是合佇你；因為佇列國智慧的人中間，雖然有權威者，亦𣍐比得你。","bklhl":"萬百姓ê王ah，是誰 m̄-tio̍h驚畏你，這是合tī你；因為tī列國智慧ê人ê中間，雖然有高位ê，亦bōe比得你。"}},{"book":"耶","chapter":10,"verse":8,"versions":{"unv":"他們盡都是畜類，是愚昧的。偶像的訓誨算甚麼呢？偶像不過是木頭。","bklcl":"In lóng sī gû-chhún bû-ti; ngó͘-siōng ê kà-sī, put-kò sī chhâ nā-tiāⁿ.","tghg":"𪜶攏是愚蠢(gû-chhún)無知。偶像的教示，不過是柴若定。","bklhl":"In lóng是愚蠢無知；偶像ê教示，不過是柴nā-tiāⁿ。"}},{"book":"耶","chapter":10,"verse":9,"versions":{"unv":"有銀子打成片，是從他施帶來的，並有從烏法來的金子，都是匠人和銀匠的手工，又有藍色紫色料的衣服，都是巧匠的工作。","bklcl":"Ū gûn phah kui phìⁿ, tùi Tha-si tòa-lâi-ê; ia̍h ū tùi O͘-hoat lâi ê kim; lóng sī sai-hū kap gûn-chhiūⁿ ê chhiú chòe--ê; koh ū lâm-sek chí-sek ê liāu chòe-saⁿ, lóng sī kî-khiáu ê sai-hū chòe--ê.","tghg":"有銀拍歸片，對他施帶來的，亦有對烏法來的金，攏是師傅及銀匠(chhiūⁿ)的手做的，閣有藍色紫色的料做衫，攏是奇巧的師傅做的。","bklhl":"有銀phah kui片，tùi Tha-si帶來ê；亦有tùi O͘-hoat來ê金；lóng是師傅kap銀匠ê手做ê；koh有藍色紫色ê料做衫，lóng是奇巧ê師傅做ê。"}},{"book":"耶","chapter":10,"verse":10,"versions":{"unv":"惟耶和華是真　神，是活　神，是永遠的王。他一發怒，大地震動；他一惱恨，列國都擔當不起。","bklcl":"To̍k-to̍k Iâ-hô-hoa sī chin ê Siōng-tè, I sī oa̍h ê Siōng-tè, sī éng-oán ê Ông; I chi̍t-ē siū-khì, tōe chiū tín-tāng; I chi̍t-ē thòng-hūn, lia̍t-kok lóng tòng-bōe-tiâu.","tghg":"獨獨耶和華是真的上帝，伊是活的上帝，是永遠的王。伊一下受氣，地就振動；伊一下痛恨，列國攏擋𣍐住。","bklhl":"獨獨耶和華是真ê上帝，伊是活ê上帝，是永遠ê王；伊一下受氣，地就振動；伊一下痛恨，列國lóng擋bōe-tiâu。"}},{"book":"耶","chapter":10,"verse":11,"versions":{"unv":"（你們要對他們如此說：不是那創造天地的神，必從地上從天下被除滅！）","bklcl":"Lín tio̍h kā in án-ni kóng, Hiah-ê m̄-sī chhòng-chō thiⁿ-tōe ê siōng-tè lóng beh tùi tōe-chiūⁿ kap thiⁿ-ē bia̍t-bô--khì.","tghg":"（恁著給𪜶按呢講：許個呣是創造天地的上帝，攏欲對地上及天下滅無去！）","bklhl":"Lín tio̍h kā in án-ni講，Hiah-ê m̄是創造天地ê上帝 lóng beh tùi地上kap天下滅無去。"}},{"book":"耶","chapter":10,"verse":12,"versions":{"unv":"耶和華用能力創造大地，用智慧建立世界，用聰明鋪張穹蒼。","bklcl":"Iâ-hô-hoa ēng lêng-le̍k chhòng-chō tōe; ēng tì-hūi kiàn-li̍p sè-kài; ēng chhang-miâ tián-khui chiah-ê thiⁿ.","tghg":"耶和華用能力創造地，用智慧建立世界，用聰明展開諸個天。","bklhl":"耶和華用能力創造地；用智慧建立世界；用聰明展開chiah ê天。"}},{"book":"耶","chapter":10,"verse":13,"versions":{"unv":"他一發聲，空中便有多水激動；他使雲霧從地極上騰；他造電隨雨而閃，從他府庫中帶出風來。","bklcl":"I chi̍t-ē chhut siaⁿ, khong-tiong chiū ū chōe-chōe chúi kek-tōng; I hō͘ hûn-bū tùi tōe-ke̍k chhèng--khí-lâi; I ūi-tio̍h hō͘ chhòng-chō sih-nà; I hō͘ hong tùi I ê hú-khò͘ chhut--lâi.","tghg":"伊一下出聲，空中就有多多水激動；伊互雲霧對地極淐起來；伊為著雨創造閃爁(sih-nà)，伊互風對伊的府庫出來。","bklhl":"伊一下出聲，空中就有chōe-chōe水激動；伊hō͘雲霧tùi地極chhèng起來；伊為tio̍h雨創造sih-nà；伊hō͘風tùi伊ê府庫出來。"}},{"book":"耶","chapter":10,"verse":14,"versions":{"unv":"各人都成了畜類，毫無知識；各銀匠都因他雕刻的偶像羞愧。他所鑄的偶像本是虛假的，其中並無氣息，","bklcl":"Ta̍k-lâng lóng gû-chhún bô tì-sek; ta̍k ê gûn-chhiūⁿ lóng ūi-tio̍h i tiau-khek ê ngó͘-siōng lâi kiàn-siàu; in-ūi i só͘ chù ê ngó͘-siōng sī ké--ê, ia̍h bô oa̍h-khì tī i ê lāi-bīn.","tghg":"逐人攏愚蠢，無智識；逐個銀匠攏為著伊雕刻的偶像來見誚。因為伊所鑄(chù)的偶像是假的，亦無活氣佇伊的內面，","bklhl":"Ta̍k人lóng愚蠢無智識；ta̍k ê銀匠lóng為tio̍h伊雕刻ê偶像來見笑；因為伊所鑄ê偶像是假ê，亦無活氣tī伊ê內面。"}},{"book":"耶","chapter":10,"verse":15,"versions":{"unv":"都是虛無的，是迷惑人的工作；到追討的時候必被除滅。","bklcl":"Lóng sī khang-khang--ê; sī bê-he̍k lâng ê só͘ chòe; kàu pān-lí in ê sî, tek-khak siū tû-bia̍t.","tghg":"攏是空空的，是迷惑人的所做；到辦理𪜶的時的確受除滅。","bklhl":"lóng是空空ê；是迷惑人ê所做；到辨理in ê時，的確受除滅。"}},{"book":"耶","chapter":10,"verse":16,"versions":{"unv":"雅各的分不像這些，因他是造作萬有的主。以色列也是他產業的支派，萬軍之耶和華是他的名。","bklcl":"Ngá-kok ê hūn-gia̍h bô chhin-chhiūⁿ chiah-ê; in-ūi I sī chhòng-chō bān-mi̍h ê Chú; Í-sek-lia̍t ia̍h sī I sán-gia̍p ê chi-phài; bān-kun ê Iâ-hô-hoa sī I ê miâ.","tghg":"雅各的份額無親像諸個，因為伊是創造萬物的主。以色列亦是伊產業的支派，萬軍的耶和華是伊的名。","bklhl":"雅各ê份額無親像chiah ê；因為伊是創造萬物ê主；以色列亦是伊產業ê支派；萬軍ê耶和華是伊ê名。"}},{"book":"耶","chapter":10,"verse":17,"versions":{"unv":"受圍困的人哪，當收拾你的財物，從國中帶出去。","bklcl":"Lí khiā-khí siū-ûi ê siâⁿ--ê, tio̍h tùi tōe--nih siu-si̍p lí ê mi̍h-kiāⁿ.","tghg":"你徛起受圍的城者，著對地裡收拾(siu-si̍p)你的物件(mi̍h-kiāⁿ)。","bklhl":"你khiā起受圍ê城ê，tio̍h tùi地裡收拾你ê物件。"}},{"book":"耶","chapter":10,"verse":18,"versions":{"unv":"因為耶和華如此說：這時候，我必將此地的居民，好像用機弦甩出去，又必加害在他們身上，使他們覺悟。","bklcl":"In-ūi Iâ-hô-hoa án-ni kóng, Khòaⁿ ah, Góa chit-sî beh chiong chit só͘-chāi khiā-khí ê peh-sìⁿ hìⁿ--chhut-khì; koh beh khùn-khó͘ in, hō͘ in hiáu-ngō͘.","tghg":"因為耶和華按呢講：看啊，我此時欲將此所在徛起的百姓甩(hìⁿ)出去，閣欲困苦𪜶，互𪜶曉悟。","bklhl":"因為耶和華án-ni講，看ah，我chit時beh將chit所在khiā起ê百姓hìⁿ出去；koh beh困苦in，hō͘ in曉悟。"}},{"book":"耶","chapter":10,"verse":19,"versions":{"unv":"民說：禍哉！我受損傷；我的傷痕極其重大。我卻說：這真是我的痛苦，必須忍受。","bklcl":"Góa ū chai-ē ah, in-ūi góa siū húi-siong, góa ê siong chin siong-tiōng; chóng-sī góa kóng, Che sī góa ê thòng-khó͘, tek-khak tio̍h jím-siū.","tghg":"我有災禍啊！因為我受毀傷；我的傷真傷重。總是我講：這是我的痛苦，的確著忍受。","bklhl":"我有災厄ah，因為我受毀傷，我ê傷真傷重；總是我講，這是我ê痛苦，的確tio̍h忍受。"}},{"book":"耶","chapter":10,"verse":20,"versions":{"unv":"我的帳棚毀壞；我的繩索折斷。我的兒女離我出去，沒有了。無人再支搭我的帳棚，掛起我的幔子。","bklcl":"Góa ê pò͘-pîⁿ húi-hoāi, góa ê soh lóng tn̄g; góa ê kiáⁿ-jî lī-khui góa chhut-khì, taⁿ lóng bô--lah; bô lâng koh tah góa ê pò͘-pîⁿ, kòa góa ê tiùⁿ-pak.","tghg":"我的布棚毀壞；我的索攏斷。我的子兒離開我出去，今攏無啦。無人閣搭(tah)我的布棚，掛我的帳幅(tiùⁿ-pak)。","bklhl":"我ê布棚毀壞，我ê索lóng斷；我ê kiáⁿ兒離開我出去，taⁿ lóng無lah；無人koh搭我ê布棚，掛我ê帳幅。"}},{"book":"耶","chapter":10,"verse":21,"versions":{"unv":"因為牧人都成為畜類，沒有求問耶和華，所以不得順利；他們的羊群也都分散。","bklcl":"In-ūi bo̍k-chiá lóng gû-chhún, bô chhē-kiû Iâ-hô-hoa; só͘-í bōe tit-tio̍h heng-thong, in ê iûⁿ-kûn ia̍h lóng sì-sòaⁿ.","tghg":"因為牧者攏愚蠢，無尋求耶和華，所以𣍐得著亨通；𪜶的羊群亦攏四散。","bklhl":"因為牧者lóng愚蠢，無chhē求耶和華；所以bōe得tio̍h興通，in ê羊群亦lóng四散。"}},{"book":"耶","chapter":10,"verse":22,"versions":{"unv":"有風聲！看哪，敵人來了！有大擾亂從北方出來，要使猶大城邑變為荒涼，成為野狗的住處。","bklcl":"Ū hong-siaⁿ, khòaⁿ ah, lâi--lah; ū tōa jiáu-loān tùi pak-hng chhut-lâi, beh hō͘ Iû-tāi chiah-ê siâⁿ pha-hng, chòe iá-káu khiā-khí ê só͘-chāi.","tghg":"有風聲！看啊，來啦！有大擾亂對北方出來，欲互猶大諸個城拋荒，做野狗徛起的所在。","bklhl":"有風聲，看ah，來lah；有大擾亂tùi北方出來，beh hō͘偤大chiah ê城拋荒，做野狗 khiā起ê所在。"}},{"book":"耶","chapter":10,"verse":23,"versions":{"unv":"耶和華啊，我曉得人的道路不由自己，行路的人也不能定自己的腳步。","bklcl":"Iâ-hô-hoa ah, góa chai lâng ê lō͘, m̄-sī tùi ka-kī; kiâⁿ-lō͘ ê lâng ia̍h bōe chú-ì ka-kī ê kha-pō͘.","tghg":"耶和華啊，我知人的路呣是對家己，行路的人亦𣍐注意家己的腳步。","bklhl":"耶和華ah，我知人ê路，m̄是tùi家己；行路ê人亦bōe主意家己ê腳步。"}},{"book":"耶","chapter":10,"verse":24,"versions":{"unv":"耶和華啊，求你從寬懲治我，不要在你的怒中懲治我，恐怕使我歸於無有。","bklcl":"Iâ-hô-hoa ah, Lí chek-pī góa, tio̍h chiông-khoan; m̄-thang tī Lí ê siū-khì-tiong chek-pī góa; kiaⁿ-liáu hō͘ góa kui tī bô--khì.","tghg":"耶和華啊，你責備我著從寬，呣通佇你的受氣中責備我，驚了互我歸佇無去。","bklhl":"耶和華ah，你責備我，tio̍h從寬；m̄-thang tī你ê受氣中責備我；驚了hō͘我歸tī無去。"}},{"book":"耶","chapter":10,"verse":25,"versions":{"unv":"願你將忿怒傾在不認識你的列國中，和不求告你名的各族上；因為他們吞了雅各，不但吞了，而且滅絕，把他的住處變為荒場。","bklcl":"Goān Lí piàⁿ-chhut Lí ê siū-khì tī m̄-bat Lí ê lia̍t-kok ê téng-bīn, í-ki̍p bô kiû-kiò Lí ê miâ ê ta̍k-cho̍k; in-ūi in thun-chia̍h Ngá-kok, thun--i, bia̍t--i, hō͘ i khiā-khí ê só͘-chāi pha-hng.","tghg":"願你傾(piàⁿ)出你的受氣佇呣識你的列國的頂面，以及無求叫你的名的逐族；因為𪜶吞食雅各，吞伊，滅伊，互伊徛起的所在拋荒。","bklhl":"願你piàⁿ出你ê受氣tī m̄-bat你ê列國ê頂面，以及無求叫你ê名ê ta̍k族；因為in吞食雅各，吞伊，滅伊，hō͘伊khiā起ê所在拋荒。"}}]