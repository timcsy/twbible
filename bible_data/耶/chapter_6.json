[{"book":"耶","chapter":6,"verse":1,"versions":{"unv":"便雅憫人哪，你們要逃出耶路撒冷，在提哥亞吹角，在伯‧哈基琳立號旗；因為有災禍與大毀滅從北方張望。","bklcl":"Piān-ngá-bín lâng ah, lín tio̍h cháu-chhut Iâ-lō͘-sat-léng; tī Thê-ko-a pûn sàu-kak; tī Pek-hap-ki-lîm pàng ian-tun; in-ūi ū chai-ē kap tōa ê húi-bia̍t tùi pak-hng lo̍h--lâi.","tghg":"便雅憫人啊，恁著走出耶路撒冷，佇提哥亞歕(pûn)哨角，佇伯哈基琳放煙燉(ian-tun)；因為有災禍及大的毀滅對北方落來。","bklhl":"便雅憫人ah，lín tio̍h走出耶路撒冷；tī Thê-ko-a pûn哨角；tī Pek-hap-ki-lîm放ian-tun；因為有災厄kap大ê毀滅tùi北方落來。"}},{"book":"耶","chapter":6,"verse":2,"versions":{"unv":"那秀美嬌嫩的錫安女子（就是指民的意思），我必剪除。","bklcl":"Góa beh châu-bia̍t Sek-an ê cha-bó͘-gín-ná, chiū-sī hit ê súi koh iù-siù--ê.","tghg":"我欲剿滅(châu-bia̍t)錫安的查某囝仔，就是彼個媠閣幼秀者。","bklhl":"我beh剿滅錫安ê cha-bó͘-gín-ná，就是hit ê súi koh幼秀ê。"}},{"book":"耶","chapter":6,"verse":3,"versions":{"unv":"牧人必引他們的羊群到她那裡，在她周圍支搭帳棚，各在自己所佔之地使羊吃草。","bklcl":"Bo̍k-chiá kap i ê iûⁿ-kûn beh kàu i hia, tī i ê chiu-ûi tah pò͘-pîⁿ; ta̍k-ê tī i só͘ chiàm ê tōe, hō͘ iûⁿ chia̍h-chháu.","tghg":"牧者及伊的羊群欲到伊遐，佇伊的周圍搭布棚，逐個佇伊所佔的地互羊食草。","bklhl":"牧者kap伊ê羊群beh到伊hia，tī伊ê周圍搭布棚；ta̍k-ê tī伊所佔ê地，hō͘羊食草。"}},{"book":"耶","chapter":6,"verse":4,"versions":{"unv":"你們要準備攻擊她。起來吧，我們可以趁午時上去。哀哉！日已漸斜，晚影拖長了。","bklcl":"Lín tio̍h pī-pān kau-chiàn kong-kek i; khí-lâi ah, lán tio̍h thàn tiong-tàu ê sî chiūⁿ-khì; chhám--ah, ji̍t í-keng chhiâ-sai, beh àm ê iáⁿ í-keng thoa-tn̂g.","tghg":"恁著備辦交戰攻擊伊。起來啊，咱著趁中晝(tiong-tàu)的時上去。慘啊！日已經斜西(chhiâ-sai)，欲暗的影已經拖長。","bklhl":"Lín tio̍h備辦交戰攻擊伊；起來ah，咱tio̍h thàn中晝ê時上去；慘ah，日已經斜西，beh暗ê影已經拖長。"}},{"book":"耶","chapter":6,"verse":5,"versions":{"unv":"起來吧，我們夜間上去，毀壞她的宮殿。","bklcl":"Khí-lâi ah, lán tio̍h thàu-mî chiūⁿ-khì, húi-hoāi i ê kiong-tiān.","tghg":"起來啊，咱著透暝上去，毀壞伊的宮殿。","bklhl":"起來ah，咱tio̍h透暝上去，毀壞伊ê宮殿。"}},{"book":"耶","chapter":6,"verse":6,"versions":{"unv":"因為萬軍之耶和華如此說：你們要砍伐樹木，築壘攻打耶路撒冷。這就是那該罰的城，其中盡是欺壓。","bklcl":"In-ūi bān-kun ê Iâ-hô-hoa án-ni kóng, Lín tio̍h chhò chhiū-ba̍k, khí thô͘-tui, kong-kek Iâ-lō͘-sat-léng; che sī hit-ê eng-kai siū hêng-hoa̍t ê siâⁿ; in tiong-kan it-chīn sī pō-gio̍k.","tghg":"因為萬軍的耶和華按呢講：恁著剉(chhò)樹木，起土堆攻擊耶路撒冷。這是彼個應該受刑罰的城，𪜶中間一盡是暴虐(pō-gio̍k)。","bklhl":"因為萬軍ê耶和華án-ni講，Lín tio̍h剉樹木，起土堆，攻擊耶路撒冷；這是hit ê應該受刑罰ê城；in中間一盡是暴虐。"}},{"book":"耶","chapter":6,"verse":7,"versions":{"unv":"井怎樣湧出水來，這城也照樣湧出惡來；在其間常聽見有強暴毀滅的事，病患損傷也常在我面前。","bklcl":"Chíⁿ cháiⁿ-iūⁿ chhèng-chhut chúi, chit ê siâⁿ ia̍h án-ni chhèng-chhut pháiⁿ; tī in tiong-kan siông-siông thiaⁿ-kìⁿ ū kiông-pō húi-bia̍t ê sū; pīⁿ-thiàⁿ sún-siong ia̍h siông-siông tī Góa ê bīn-chêng.","tghg":"井怎樣淐(chhèng)出水，此個城亦按呢淐出歹；佇𪜶中間常常聽見有強暴毀滅的事，病痛損傷亦常常佇我的面前。","bklhl":"井怎樣chhèng出水，chit ê城亦án-ni chhèng出pháiⁿ；tī in中間常常聽見有強暴毀滅ê事；病痛損傷亦常常tī我ê面前。"}},{"book":"耶","chapter":6,"verse":8,"versions":{"unv":"耶路撒冷啊，你當受教，免得我心與你生疏，免得我使你荒涼，成為無人居住之地。","bklcl":"Iâ-lō͘-sat-léng ah, lí tio̍h siū kà-sī; bián-tit Góa ê sim kap lí chhiⁿ-so͘; bián-tit Góa hō͘ lí pha-hng, chiâⁿ-chòe bô lâng khiā-khí ê tōe.","tghg":"耶路撒冷啊，你著受教示，免得我的心及你生疏，免得我互你拋荒，成做無人徛起的地。","bklhl":"耶路撒冷ah，你tio̍h受教示；免得我ê心kap你生疏；免得我hō͘你拋荒，成做無人khiā起ê地。"}},{"book":"耶","chapter":6,"verse":9,"versions":{"unv":"萬軍之耶和華曾如此說：敵人必擄盡以色列剩下的民，如同摘淨葡萄一樣。你要像摘葡萄的人摘了又摘，回手放在筐子裡。","bklcl":"Bān-kun ê Iâ-hô-hoa án-ni kóng, In beh it-chīn lia̍h Í-sek-lia̍t chhun ê peh-sìⁿ, chhin-chhiūⁿ tiah phû-tô chi̍t-iūⁿ; lí tio̍h chhin-chhiūⁿ tiah phû-tô-ê, chhiú koh tńg-ji̍p chhiū-ki.","tghg":"萬軍的耶和華按呢講：𪜶欲一盡掠以色列剩的百姓，親像摘(tiah)葡萄一樣。你著親像摘葡萄的，手閣轉入樹枝。","bklhl":"萬軍ê耶和華án-ni講，In beh一盡掠以色列chhun ê百姓，親像摘葡萄一樣；你tio̍h親像摘葡萄ê，手koh tńg入樹枝。"}},{"book":"耶","chapter":6,"verse":10,"versions":{"unv":"現在我可以向誰說話作見證，使他們聽呢？他們的耳朵未受割禮，不能聽見。看哪，耶和華的話他們以為羞辱，不以為喜悅。","bklcl":"Taⁿ góa beh tùi chī-chūi kóng-ōe chòe kan-chèng, hō͘ in thiaⁿ ah? khòaⁿ ah, in ê hī-á bē siū kat-lé, bōe-ōe thiaⁿ; khòaⁿ ah, Iâ-hô-hoa ê ōe, in lia̍h-chòe kiàn-siàu, bô hoaⁿ-hí--i.","tghg":"今我欲對是誰講話做干證，互𪜶聽啊？看啊，𪜶的耳仔未受割禮，𣍐會聽。看啊，耶和華的話𪜶掠做見誚，無歡喜伊。","bklhl":"Taⁿ我beh對是誰講話做干證，hō͘ in聽ah？看ah，in ê耳á未受割禮，bōe能聽；看ah，耶和華ê話，in掠做見笑，無歡喜伊。"}},{"book":"耶","chapter":6,"verse":11,"versions":{"unv":"因此我被耶和華的忿怒充滿，難以含忍。我要傾在街中的孩童和聚會的少年人身上，連夫帶妻，並年老的與日子滿足的都必被擒拿。","bklcl":"In-ūi án-ni, góa hō͘ Iâ-hô-hoa ê siū-khì chhiong-móa, lún-bōe-tiâu; góa beh chòe-chi̍t-ē piàⁿ tī ke-lō͘ ê gín-ná, kap chū-hōe ê siàu-liân lâng; liân tiōng-hu kap i ê bó͘, lāu-lâng kap ji̍t-chí móa-chiok--ê, lóng beh siū-lia̍h.","tghg":"因為按呢，我互耶和華的受氣充滿，愞(lún)𣍐住。我欲做一下傾(piàⁿ)佇街路的囝仔及聚會的少年人，連丈夫及伊的某，老人及日子滿足者，攏欲受掠。","bklhl":"因為án-ni，我hō͘耶和華ê受氣充滿，忍bōe-tiâu；我beh做一下piàⁿ tī街路ê gín-ná，kap聚會ê少年人；連丈夫kap伊ê bó͘，老人kap日子滿足ê，lóng beh受掠。"}},{"book":"耶","chapter":6,"verse":12,"versions":{"unv":"他們的房屋、田地，和妻子都必轉歸別人；我要伸手攻擊這地的居民。這是耶和華說的。","bklcl":"In ê chhù-the̍h, chhân-hn̂g, kap bó͘, lóng beh piàn-chòe pa̍t-lâng-ê; in-ūi Góa beh chhun-chhiú kong-kek chit só͘-chāi khiā-khí ê peh-sìⁿ; che sī Iâ-hô-hoa kóng--ê.","tghg":"𪜶的厝宅、田園，及某攏欲變做別人的；因為我欲伸手攻擊此所在徛起的百姓。這是耶和華講的。","bklhl":"In ê厝宅、田園，kap bó͘，lóng beh變做別人ê；因為我beh伸手攻擊chit所在khiā起ê百姓；這是耶和華講ê。"}},{"book":"耶","chapter":6,"verse":13,"versions":{"unv":"因為他們從最小的到至大的都一味地貪婪，從先知到祭司都行事虛謊。","bklcl":"In-ūi in tùi tē-it sòe kàu tē-it tōa--ê, lóng it-bī tham-sim; tùi sian-ti kàu chè-si, lóng kiâⁿ kan-chà.","tghg":"因為𪜶對第一細到第一大者攏一味貪心，對先知到祭司攏行奸詐。","bklhl":"因為in tùi第一細到第一大ê，lóng一味貪心；tùi先知到祭司，lóng行奸詐。"}},{"book":"耶","chapter":6,"verse":14,"versions":{"unv":"他們輕輕忽忽地醫治我百姓的損傷，說：平安了！平安了！其實沒有平安。","bklcl":"In chhìn-chhìn chhái-chhái i-tī Góa ê peh-sìⁿ ê siong, kóng, Pêng-an lah, pêng-an lah; kî-si̍t bô pêng-an.","tghg":"𪜶凊凊彩彩(chhìn-chhìn chhái-chhái)醫治我的百姓的傷，講：平安啦！平安啦！其實無平安。","bklhl":"In chhìn-chhìn chhái-chhái醫治我ê百姓ê傷，講，平安lah，平安lah；其實無平安。"}},{"book":"耶","chapter":6,"verse":15,"versions":{"unv":"他們行可憎的事知道慚愧嗎？不然，他們毫不慚愧，也不知羞恥。因此，他們必在仆倒的人中仆倒；我向他們討罪的時候，他們必致跌倒。這是耶和華說的。","bklcl":"In kiâⁿ khó-ò͘ⁿ ê sū, chai kiàn-siàu mah? bô, in lóng bô kiàn-siàu, ia̍h bōe âng-bīn; in-ūi án-ni, in beh poa̍h-tó tī poa̍h-tó ê lâng ê tiong-kan; Góa pān in ê sî, in beh tian-tó; che sī Iâ-hô-hoa kóng ê.","tghg":"𪜶行可惡的事，知見誚嗎？無，𪜶攏無見誚，亦𣍐紅面。因為按呢，𪜶欲跋倒佇跋倒的人的中間；我辦𪜶的時，𪜶欲顛倒。這是耶和華講的。","bklhl":"In行可惡ê事，知見笑mah？無，in lóng無見笑，亦bōe 紅面；因為án-ni，in beh跋倒tī跋倒ê人ê中間；我辦in ê時，in beh顛倒；這是耶和華講ê。"}},{"book":"耶","chapter":6,"verse":16,"versions":{"unv":"耶和華如此說：你們當站在路上察看，訪問古道，哪是善道，便行在其間；這樣，你們心裡必得安息。他們卻說：我們不行在其間。","bklcl":"Iâ-hô-hoa án-ni kóng, Lín tio̍h khiā tī lō͘--nih khòaⁿ; chhâ-mn̄g kū ê lō͘, hit tiâu hó-lō͘ tī toh-lo̍h, chiū tio̍h kiâⁿ--i; án-ni lín ê sim beh tit-tio̍h an-hioh; chóng-sī in kóng, Goán m̄ kiâⁿ--i.","tghg":"耶和華按呢講：恁著徛佇路裡看，查問舊的路，彼條好路佇叨落，就著行伊；按呢，恁的心欲得著安息。總是𪜶講：阮呣行伊。","bklhl":"耶和華án-ni講，Lín tio̍h khiā tī路裡看；查問舊ê路，hit條好路tī toh-lo̍h，就tio̍h行伊；án-ni lín ê心beh得tio̍h安歇；總是in講，阮m̄行伊。"}},{"book":"耶","chapter":6,"verse":17,"versions":{"unv":"我設立守望的人照管你們，說：要聽角聲。他們卻說：我們不聽。","bklcl":"Góa kā lín siat siú-bāng--ê, kóng, Tio̍h thiaⁿ sàu-kak ê siaⁿ; chóng-sī in kóng, Goán m̄ thiaⁿ.","tghg":"我給恁設守望者，講：著聽哨角的聲。總是𪜶講：阮呣聽。","bklhl":"我kā lín設守望ê，講，Tio̍h聽哨角ê聲；總是in講，阮m̄聽。"}},{"book":"耶","chapter":6,"verse":18,"versions":{"unv":"列國啊，因此你們當聽！會眾啊，要知道他們必遭遇的事。","bklcl":"Lia̍t-kok ah, in-ūi án-ni lín tio̍h thiaⁿ; hōe-chiòng ah, lín tio̍h chai in tiong-kan ū sím-mi̍h sū.","tghg":"列國啊，因為按呢恁著聽！會眾啊，恁著知𪜶中間有甚麼事。","bklhl":"列國ah，因為án-ni lín tio̍h聽；會眾ah，lín tio̍h知in中間有甚麼事。"}},{"book":"耶","chapter":6,"verse":19,"versions":{"unv":"地啊，當聽！我必使災禍臨到這百姓，就是他們意念所結的果子；因為他們不聽從我的言語，至於我的訓誨（或譯：律法），他們也厭棄了。","bklcl":"Tōe ah, tio̍h thiaⁿ; khòaⁿ ah, Góa beh hō͘ chai-ē kàu chit ê peh-sìⁿ, chiū-sī in ê tô͘-bô͘ ê kiat-kó; in-ūi in m̄ thiaⁿ-thàn Góa ê ōe; Góa ê lu̍t-hoat, in ia̍h khì-choa̍t.","tghg":"地啊，著聽！看啊，我欲互災禍到此個百姓，就是𪜶的圖謀的結果；因為𪜶呣聽趁我的話，我的律法，𪜶亦棄絕。","bklhl":"地ah，tio̍h聽；看ah，我beh hō͘災厄到chit ê百姓，就是in ê圖謀ê結果；因為in m̄聽thàn我ê話；我ê律法，in亦棄絕。"}},{"book":"耶","chapter":6,"verse":20,"versions":{"unv":"從示巴出的乳香，從遠方出的菖蒲（或譯：甘蔗）奉來給我有何益呢？你們的燔祭不蒙悅納；你們的平安祭，我也不喜悅。","bklcl":"Tùi Sī-pa chhut ê jú-hiuⁿ, tùi hn̄g-hn̄g ê só͘-chāi chhut ê chhiong-pô͘, tòa lâi hō͘ Góa, beh siáⁿ-tāi? lín ê sio-chè bô tit-tio̍h chiap-la̍p; lín ê lé-mi̍h, Góa ia̍h bô hoaⁿ-hí.","tghg":"對示巴出的乳香，對遠遠的所在出的菖蒲(chhiong-pô͘)，帶來互我欲啥代？恁的燒祭無得著接納；恁的禮物，我亦無歡喜。","bklhl":"Tùi Sī-pa出ê乳香，tùi遠遠ê所在出ê菖蒲，帶來hō͘我，beh啥tāi？lín ê燒祭無得tio̍h接納；lín ê禮物，我亦無歡喜。"}},{"book":"耶","chapter":6,"verse":21,"versions":{"unv":"所以耶和華如此說：我要將絆腳石放在這百姓前面。父親和兒子要一同跌在其上；鄰舍與朋友也都滅亡。","bklcl":"Só͘-í Iâ-hô-hoa án-ni kóng, Khòaⁿ ah, Góa beh hē that-gāi ê chio̍h tī chit ê peh-sìⁿ ê bīn-chêng; pē kap kiáⁿ beh chòe-chi̍t-ē poa̍h tī hit téng-bīn; chhù-piⁿ kap pêng-iú ia̍h lóng beh bia̍t-bô.","tghg":"所以耶和華按呢講：看啊，我欲下(hē)塞礙的石佇此個百姓的面前。父及子欲做一下跋佇彼頂面；厝邊及朋友亦攏欲滅無。","bklhl":"所以耶和華án-ni講，看ah，我beh hē窒礙ê石tī chit ê百姓ê面前；父kap kiáⁿ beh做一下跋tī hit頂面；厝邊kap朋友亦lóng beh滅無。"}},{"book":"耶","chapter":6,"verse":22,"versions":{"unv":"耶和華如此說：看哪，有一種民從北方而來，並有一大國被激動，從地極來到。","bklcl":"Iâ-hô-hoa án-ni kóng, Khòaⁿ ah, ū chi̍t chióng ê peh-sìⁿ tùi pak-hng lâi; ia̍h ū chi̍t ê tōa-kok heng-khí, tùi tōe-ke̍k lâi.","tghg":"耶和華按呢講：看啊，有一種的百姓對北方來，亦有一個大國興起，對地極來。","bklhl":"耶和華án-ni講，看ah，有一種ê百姓tùi北方來；亦有一个大國興起，tùi地極來。"}},{"book":"耶","chapter":6,"verse":23,"versions":{"unv":"他們拿弓和槍，性情殘忍，不施憐憫；他們的聲音像海浪匉訇。錫安城（原文是女子）啊，他們騎馬都擺隊伍，如上戰場的人要攻擊你。","bklcl":"In kia̍h keng kap chhiuⁿ; in chân-jím bô lîn-bín; in ê siaⁿ chhin-chhiūⁿ hái hōa-hōa-háu; Sek-an ê cha-bó͘-gín-ná ah, in lóng khiâ-bé lia̍t-tīn, chhin-chhiūⁿ chiàn-sū beh kong-kek lí.","tghg":"𪜶攑弓及槍(chhiuⁿ)，𪜶殘忍，無憐憫；𪜶的聲親像海嘩嘩哮(hōa-hōa-háu)。錫安的查某囝仔啊，𪜶攏騎馬列陣，親像戰士欲攻擊你。","bklhl":"In kia̍h弓kap鎗；in殘忍無憐憫；in ê聲親像海hōa-hōa哮；錫安ê cha-bó͘-gín-ná ah，in lóng騎馬列陣，親像戰士beh攻擊你。"}},{"book":"耶","chapter":6,"verse":24,"versions":{"unv":"我們聽見他們的風聲，手就發軟；痛苦將我們抓住，疼痛彷彿產難的婦人。","bklcl":"Goán thiaⁿ-kìⁿ in ê hong-siaⁿ, chhiú chiū nńg--lo̍h-khì; thòng-khó͘ khîⁿ-tio̍h goán, thàng-thiàⁿ chhin-chhiūⁿ siⁿ-kiáⁿ ê hū-jîn-lâng chi̍t-iūⁿ.","tghg":"阮聽見𪜶的風聲，手就軟落去；痛苦擒(khîⁿ)著阮，痛疼親像生子的婦仁人一樣。","bklhl":"阮聽見in ê風聲，手就軟落去；痛苦擒tio̍h阮，痛疼親像生kiáⁿ ê婦人人一樣。"}},{"book":"耶","chapter":6,"verse":25,"versions":{"unv":"你們不要往田野去，也不要行在路上，因四圍有仇敵的刀劍和驚嚇。","bklcl":"Lín m̄-thang chhut-khì chhân--nih, ia̍h m̄-thang kiâⁿ tī lō͘-nih; in-ūi tī-hia ū tùi-te̍k ê to-kiàm, sì-ûi ū kiaⁿ-hiâⁿ.","tghg":"恁呣通出去田裡，亦呣通行佇路裡，因為佇遐有對敵的刀劍，四圍有驚惶。","bklhl":"Lín m̄-thang出去田裡，亦m̄-thang行tī路裡；因為tī-hia有對敵ê刀劍，四圍有驚惶。"}},{"book":"耶","chapter":6,"verse":26,"versions":{"unv":"我民（原文是民女）哪，應當腰束麻布，滾在灰中。你要悲傷，如喪獨生子痛痛哭號，因為滅命的要忽然臨到我們。","bklcl":"Góa ê peh-sìⁿ ah, tio̍h hâ môa-pò͘, kō tī hé-hu-tiong; tio̍h pi-siong, chhin-chhiūⁿ sòng-sit to̍k-siⁿ kiáⁿ, thòng-sim thî-khàu; in-ūi chân-hāi--ê beh hut-jiân kàu tī lán.","tghg":"我的百姓啊，著縖(hâ)麻布，翱(kō)佇火灰中。著悲傷，親像喪失獨生子，痛心啼哭，因為殘害者欲忽然到佇咱。","bklhl":"我ê百姓ah，tio̍h hâ麻布，kō tī火灰中；tio̍h悲傷，親像喪失獨生kiáⁿ，痛心啼哭；因為殘害ê beh忽然到tī咱。"}},{"book":"耶","chapter":6,"verse":27,"versions":{"unv":"我使你在我民中為高臺（或譯：試驗人的），為保障，使你知道試驗他們的行動。","bklcl":"Góa siat-li̍p lí tī Góa ê peh-sìⁿ-tiong, chòe chhì-giām--ê kap ōe-só͘; hō͘ lí chai lâi chhì-giām in ê kiâⁿ-chòe.","tghg":"我設立你佇我的百姓中，做試驗者及衛所，互你知來試驗𪜶的行做。","bklhl":"我設立你tī我ê百姓中，做試驗ê kap衛所；hō͘你知來試驗in ê行做。"}},{"book":"耶","chapter":6,"verse":28,"versions":{"unv":"他們都是極悖逆的，往來讒謗人。他們是銅是鐵，都行壞事。","bklcl":"In lóng sī tōa pōe-ge̍k ê lâng; sì-kòe kiâⁿ húi-pòng; in sī tâng, sī thih; lóng sī kiâⁿ húi-hoāi--ê.","tghg":"𪜶攏是大悖逆的人，四界行誹謗。𪜶是銅，是鐵，攏是行毀壞者。","bklhl":"In lóng是大悖逆ê人；四界行譭謗；in是銅，是鐵；lóng是行毀壞ê。"}},{"book":"耶","chapter":6,"verse":29,"versions":{"unv":"風箱吹火，鉛被燒毀；他們煉而又煉，終是徒然；因為惡劣的還未除掉。","bklcl":"Hong-kūi sio--tio̍h, iân í-keng iûⁿ tī hé-lāi; in ti̍t-ti̍t thoàn-liān, kàu-bé sī khang-khang; in-ūi pháiⁿ--ê iáu-bē tû-khì.","tghg":"風櫃燒著，鉛(iân)已經鎔佇火內；𪜶直直鍛煉，到尾是空空；因為歹者猶未除去。","bklhl":"風櫃燒tio̍h，鉛已經熔tī火內；in直直鍛鍊，到尾是空空；因為pháiⁿ-ê iáu未除去。"}},{"book":"耶","chapter":6,"verse":30,"versions":{"unv":"人必稱他們為被棄的銀渣，因為耶和華已經棄掉他們。","bklcl":"Lâng beh chheng in chòe siū khì-sak ê gûn, in-ūi Iâ-hô-hoa í-keng khì-sak in.","tghg":"人欲稱𪜶做受棄拺的銀，因為耶和華已經棄拺𪜶。","bklhl":"人beh稱 in做受棄sak ê銀，因為耶和華已經棄sak in。"}}]