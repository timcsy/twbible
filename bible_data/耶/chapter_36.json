[{"book":"耶","chapter":36,"verse":1,"versions":{"unv":"猶大王約西亞的兒子約雅敬第四年，耶和華的話臨到耶利米說：","bklcl":"Iû-tāi ông Iok-se-a ê kiáⁿ Iok-ngá-kèng tē sì--nî, ū ōe tùi Iâ-hô-hoa lîm-kàu Iâ-lī-bí kóng,","tghg":"猶大王約西亞的子約雅敬第四年，有話對耶和華臨到耶利米講：","bklhl":"偤大王約西亞ê kiáⁿ Iok-ngá-kèng第四年，有話tùi耶和華臨到耶利米講，"}},{"book":"耶","chapter":36,"verse":2,"versions":{"unv":"「你取一書卷，將我對你說攻擊以色列和猶大，並各國的一切話，從我對你說話的那日，就是從約西亞的日子起直到今日，都寫在其上。","bklcl":"Lí tio̍h the̍h chi̍t pún chheh, chiong Góa só͘ tùi lí kóng beh kong-kek Í-sek-lia̍t kap Iû-tāi, kap ta̍k-kok, it-chhè ê ōe; tùi Góa kā lí kóng-ōe ê hit-ji̍t, chiū-sī tùi Iok-se-a hiah-ê ji̍t khí, kàu tī kin-á-ji̍t; lóng siá tī hí(**hit) lāi-bīn.","tghg":"「你著提一本冊，將我所對你講欲攻擊以色列及猶大，及逐國一切的話，對我給你講話的彼日，就是對約西亞許個日起到佇今仔日，攏寫佇彼內面。","bklhl":"你tio̍h the̍h一本冊，將我所對你講beh攻擊以色列kap偤大，kap ta̍k國，一切ê話；tùi我kā你講話ê hit日，就是tùi約西亞hiah-ê日起，到tī今á日；lóng寫tī hit內面。"}},{"book":"耶","chapter":36,"verse":3,"versions":{"unv":"或者猶大家聽見我想要降與他們的一切災禍，各人就回頭，離開惡道，我好赦免他們的罪孽和罪惡。」","bklcl":"Kiám-chhái Iû-tāi ke beh thiaⁿ Góa só͘ àn-sǹg beh kàng hō͘ in it-chhè ê chai-ē; tì-kàu in beh oa̍t-thâu, ta̍k-lâng lī-khui i ê pháiⁿ-lō͘; Góa chiū thang sià-bián in ê chōe-kòa kap chōe-ok.","tghg":"豈採猶大家欲聽我所按算欲降互𪜶一切的災禍，致到𪜶欲越頭，逐人離開伊的歹路，我就通赦免𪜶的罪過及罪惡。」","bklhl":"Kiám-chhái偤大家beh聽我所按算beh降hō͘ in一切ê災厄；致到in beh oa̍t頭，ta̍k人離開伊ê pháiⁿ路；我就thang赦免in ê罪過kap罪惡。"}},{"book":"耶","chapter":36,"verse":4,"versions":{"unv":"所以，耶利米召了尼利亞的兒子巴錄來；巴錄就從耶利米口中，將耶和華對耶利米所說的一切話寫在書卷上。","bklcl":"Iâ-lī-bí chiū kiò Nî-lī-a ê kiáⁿ Pa-lio̍k lâi; Pa-lio̍k chiū chiong Iâ-lī-bí só͘ thoân Iâ-hô-hoa tùi i kóng it-chhè ê ōe, lóng kì tī chheh.","tghg":"耶利米就叫尼利亞的子巴錄來；巴錄就將耶利米所傳，耶和華對伊講一切的話攏記佇冊。","bklhl":"耶利米就叫Nî-lī-a ê kiáⁿ Pa-lio̍k來；Pa-lio̍k就將耶利米所傳耶和華對伊講一切ê話，lóng記tī冊。"}},{"book":"耶","chapter":36,"verse":5,"versions":{"unv":"耶利米吩咐巴錄說：「我被拘管，不能進耶和華的殿。","bklcl":"Iâ-lī-bí hoan-hù Pa-lio̍k kóng, Góa siū chó͘-gāi, bōe-ōe ji̍p Iâ-hô-hoa ê chhù.","tghg":"耶利米吩咐巴錄講：「我受阻礙，𣍐會入耶和華的厝。","bklhl":"耶利米吩咐Pa-lio̍k講，我受阻礙，bōe能入耶和華ê厝。"}},{"book":"耶","chapter":36,"verse":6,"versions":{"unv":"所以你要去趁禁食的日子，在耶和華殿中將耶和華的話，就是你從我口中所寫在書卷上的話，念給百姓和一切從猶大城邑出來的人聽。","bklcl":"Lí tio̍h khì, chiong góa só͘ thoân, lí só͘ siá tī chheh--nih Iâ-hô-hoa ê ōe, tī Iâ-hô-hoa ê chhù, tī kìm-chia̍h ê ji̍t tha̍k hō͘ peh-sìⁿ thiaⁿ; ia̍h tha̍k hō͘ tùi chiah-ê siâⁿ lâi ê Iû-tāi lâng thiaⁿ.","tghg":"你著去，將我所傳，你所寫佇冊裡耶和華的話，佇耶和華的厝，佇禁食的日讀互百姓聽，亦讀互對諸個城來的猶大人聽。","bklhl":"你tio̍h去，將我所傳，你所寫tī冊裡耶和華ê話，tī耶和華ê厝，tī禁食ê日讀hō͘百姓聽；亦讀hō͘ tùi chiah ê城來ê偤大人聽。"}},{"book":"耶","chapter":36,"verse":7,"versions":{"unv":"或者他們在耶和華面前懇求各人回頭，離開惡道，因為耶和華向這百姓所說要發的怒氣和忿怒是大的。」","bklcl":"Kiám-chhái in beh tī Iâ-hô-hoa ê bīn-chêng khiam-pi kî-tó; in beh hôe-thâu, ta̍k-lâng lī-khui i ê pháiⁿ-lō͘; in-ūi Iâ-hô-hoa tùi chit ê peh-sìⁿ só͘ kóng beh hoat-chhut ê siū-khì, hit ê siū-khì chin tōa.","tghg":"豈採𪜶欲佇耶和華的面前謙卑祈禱，𪜶欲回頭，逐人離開伊的歹路，因為耶和華對此個百姓所講欲發出的受氣，彼個受氣真大。」","bklhl":"Kiám-chhái in beh tī耶和華ê面前謙卑祈禱；in beh回頭，ta̍k人離開伊ê pháiⁿ路；因為耶和華對chit ê百姓所講beh發出ê受氣，hit ê受氣真大。"}},{"book":"耶","chapter":36,"verse":8,"versions":{"unv":"尼利亞的兒子巴錄就照先知耶利米一切所吩咐的去行，在耶和華的殿中從書上念耶和華的話。","bklcl":"Nî-lī-a ê kiáⁿ Pa-lio̍k chiū chiàu sian-ti Iâ-lī-bí it-chhè só͘ hoan-hù--ê khì kiâⁿ; tī Iâ-hô-hoa ê chhù, tha̍k chheh-lāi só͘ kì Iâ-hô-hoa ê ōe.","tghg":"尼利亞的子巴錄就照先知耶利米一切所吩咐的去行，佇耶和華的厝讀冊內所記耶和華的話。","bklhl":"Nî-lī-a ê kiáⁿ Pa-lio̍k就照先知耶利米一切所吩咐ê去行；tī耶和華ê厝，讀冊內所記耶和華ê話。"}},{"book":"耶","chapter":36,"verse":9,"versions":{"unv":"猶大王約西亞的兒子約雅敬第五年九月，耶路撒冷的眾民和那從猶大城邑來到耶路撒冷的眾民，在耶和華面前宣告禁食的日子，","bklcl":"Iû-tāi ông Iok-se-a  ê kiáⁿ Iok-ngá-kèng gō͘--nî, káu ge̍h, Iâ-lō͘-sat-léng ê chèng peh-sìⁿ, kap hiah-ê tùi Iû-tāi siâⁿ lâi kàu Iâ-lō͘-sat-léng ê chèng peh-sìⁿ; soan-pò͘ kìm-chia̍h tī Iâ-hô-hoa ê bīn-chêng.","tghg":"猶大王約西亞的子約雅敬五年九月，耶路撒冷的眾百姓及許個對猶大城來到耶路撒冷的眾百姓，宣佈禁食佇耶和華的面前，","bklhl":"偤大王約西亞ê kiáⁿ Iok-ngá-kèng五年，九月，耶路撒冷ê眾百姓，kap hiah-ê tùi偤大城來到耶路撒冷ê眾百姓；宣佈禁食tī耶和華ê面前。"}},{"book":"耶","chapter":36,"verse":10,"versions":{"unv":"巴錄就在耶和華殿的上院，耶和華殿的新門口，沙番的兒子文士基瑪利雅的屋內，念書上耶利米的話給眾民聽。","bklcl":"Hit-sî tī Iâ-hô-hoa ê chhù, su-kì Sa-hoan ê kiáⁿ Ki-má-lī-ngá ê pâng, tī téng-īⁿ, kūn Iâ-hô-hoa ê chhù, sin-mn̂g ê mn̂g-kháu, Pa-lio̍k tùi hit pún chheh tha̍k Iâ-lī-bí ê ōe, hō͘ chèng peh-sìⁿ chhin-hī thiaⁿ.","tghg":"彼時佇耶和華的厝，書記沙番的子基瑪利雅的房佇頂院，近耶和華的厝新門的門口，巴錄對彼本冊讀耶利米的話互眾百姓親耳聽。","bklhl":"Hit時tī耶和華ê厝，書記Sa-hoan ê kiáⁿ Ki-má-lī-ngá ê房，tī頂院，近耶和華ê厝，新門ê門口，Pa-lio̍k tùi hit本冊讀耶利米ê話，hō͘眾百姓親耳聽。"}},{"book":"耶","chapter":36,"verse":11,"versions":{"unv":"沙番的孫子、基瑪利雅的兒子米該亞聽見書上耶和華的一切話，","bklcl":"Sa-hoan ê sun, Ki-má-lī-ngá ê kiáⁿ, Bí-kai-a thiaⁿ-kìⁿ chheh-lāi Iâ-hô-hoa it-chhè ê ōe,","tghg":"沙番的孫、基瑪利雅的子米該亞聽見冊內耶和華一切的話，","bklhl":"Sa-hoan ê孫，Ki-má-lī-ngá ê kiáⁿ，Bí-kai-a聽見冊內耶和華一切ê話，"}},{"book":"耶","chapter":36,"verse":12,"versions":{"unv":"他就下到王宮，進入文士的屋子。眾首領，就是文士以利沙瑪、示瑪雅的兒子第萊雅、亞革波的兒子以利拿單、沙番的兒子基瑪利雅、哈拿尼雅的兒子西底家，和其餘的首領都坐在那裡。","bklcl":"i chiū lo̍h-khì ông-kiong, ji̍p su-kì ê pâng; khòaⁿ ah, chèng kùi-cho̍k lóng chē tī-hia, chiū-sī su-kì Í-lī-sa-má, Sī-má-ngá ê kiáⁿ Tē-lâi-ngá, A-kek-pho ê kiáⁿ Í-lī-ná-tan, Sa-hoan ê kiáⁿ Ki-má-lī-ngá, Hap-ná-nî-ngá ê kiáⁿ Se-tí-ka, kap lóng-chóng ê kùi-cho̍k.","tghg":"伊就落去王宮，入書記的房。看啊，眾貴族攏坐佇遐，就是書記以利沙瑪、示瑪雅的子第萊雅、亞革波的子以利拿單、沙番的子基瑪利雅、哈拿尼雅的子西底家，及攏總的貴族。","bklhl":"伊就落去王宮，入書記ê房；看ah，眾貴族lóng坐tī-hia，就是書記Í-lī-sa-má，Sī-má-ngá ê kiáⁿ Tē-lâi-ngá，A-kek-pho ê kiáⁿ Í-lī-ná-tan，Sa-hoan ê kiáⁿ Ki-má-lī-ngá，Hap-ná-nî-ngá ê kiáⁿ Se-tí-ka，kap lóng總ê貴族。"}},{"book":"耶","chapter":36,"verse":13,"versions":{"unv":"於是米該亞對他們述說他所聽見的一切話，就是巴錄向百姓念那書的時候所聽見的。","bklcl":"Tùi án-ni Bí-kai-a tùi in kóng-khí i só͘ thiaⁿ-kìⁿ it-chhè ê ōe, chiū-sī Pa-lio̍k tùi peh-sìⁿ tha̍k hit pún chheh ê sî i só͘ thiaⁿ-kìⁿ ê.","tghg":"對按呢米該亞對𪜶講起伊所聽見一切的話，就是巴錄對百姓讀彼本冊的時伊所聽見的。","bklhl":"Tùi án-ni，Bí-kai-a對in講起伊所聽見一切ê話，就是Pa-lio̍k tùi百姓讀hit本冊ê時伊所聽見ê。"}},{"book":"耶","chapter":36,"verse":14,"versions":{"unv":"眾首領就打發古示的曾孫、示利米雅的孫子、尼探雅的兒子猶底到巴錄那裡，對他說：「你將所念給百姓聽的書卷拿在手中到我們這裡來。」尼利亞的兒子巴錄就手拿書卷來到他們那裡。","bklcl":"In-ūi án-ni chiah-ê kùi-cho̍k chiū chhe Kó͘-sī ê cheng-sun, Sī-lī-bí-ngá ê sun, Nî-thàm-ngá ê kiáⁿ Iû-tí kàu Pa-lio̍k hia, tùi i kóng, Lí chiong só͘ tha̍k hō͘ peh-sìⁿ thiaⁿ ê chheh chhin-chhiú the̍h--lâi.  Nî-lī-a ê kiáⁿ Pa-lio̍k chiū chhin-chhiú the̍h hit pún chheh lâi in hia.","tghg":"因為按呢諸個貴族就差古示的曾孫、示利米雅的孫、尼探雅的子猶底到巴錄遐，對伊講：「你將所讀互百姓聽的冊親手提來。」尼利亞的子巴錄就親手提彼本冊來𪜶遐。","bklhl":"因為án-ni chiah ê貴族就差Kó͘-sī ê曾孫，Sī-lī-bí-ngá ê孫，Nî-thàm-ngá ê kiáⁿ Iû-tí到Pa-lio̍k hia，對伊講，你將所讀hō͘百姓聽ê冊親手the̍h來。Nî-lī-a ê kiáⁿ Pa-lio̍k就親手the̍h hit本冊來in hia。"}},{"book":"耶","chapter":36,"verse":15,"versions":{"unv":"他們對他說：「請你坐下，念給我們聽。」巴錄就念給他們聽。","bklcl":"In tùi i kóng, Chhiáⁿ chē, tha̍k hō͘ goán thiaⁿ; Pa-lio̍k chiū tha̍k hō͘ in thiaⁿ.","tghg":"𪜶對伊講：「請坐，讀互阮聽。」巴錄就讀互𪜶聽。","bklhl":"In對伊講，請坐，讀hō͘阮聽；Pa-lio̍k就讀hō͘ in聽。"}},{"book":"耶","chapter":36,"verse":16,"versions":{"unv":"他們聽見這一切話就害怕，面面相觀，對巴錄說：「我們必須將這一切話告訴王。」","bklcl":"In thiaⁿ che it-chhè ê ōe, chiū tāi-ke kiaⁿ-hiâⁿ saⁿ-khòaⁿ; kā Pa-lio̍k kóng, Goán koat-toàn beh chiong chiah-ê ōe lóng kā ông kóng.","tghg":"𪜶聽這一切的話，就大家驚惶相(saⁿ)看，給巴錄講：「阮決斷欲將諸個話攏給王講。」","bklhl":"In聽這一切ê話，就大家驚惶相看；kā Pa-lio̍k講，阮決斷beh將chiah ê話lóng kā王講。"}},{"book":"耶","chapter":36,"verse":17,"versions":{"unv":"他們問巴錄說：「請你告訴我們，你怎樣從他口中寫這一切話呢？」","bklcl":"In koh mn̄g Pa-lio̍k kóng, Chhiáⁿ lí kā goán kóng, lí ēng siáⁿ khoán lâi siá i só͘ thoân it-chhè ê ōe?","tghg":"𪜶閣問巴錄講：「請你給阮講，你用啥款來寫伊所傳一切的話？」","bklhl":"In koh問Pa-lio̍k講，請你kā阮講，你用啥款來寫伊所傳一切ê話？"}},{"book":"耶","chapter":36,"verse":18,"versions":{"unv":"巴錄回答說：「他用口向我說這一切話，我就用筆墨寫在書上。」","bklcl":"Pa-lio̍k ìn kóng, I chhin-chhùi tùi góa kóng chiah-ê ōe, góa chiū ēng pit-ba̍k siá tī chheh--nih.","tghg":"巴錄應講：「伊親嘴對我講諸個話，我就用筆墨寫佇冊裡。」","bklhl":"Pa-lio̍k應講，伊親嘴對我講chiah ê話，我就用筆墨寫tī冊裡。"}},{"book":"耶","chapter":36,"verse":19,"versions":{"unv":"眾首領對巴錄說：「你和耶利米要去藏起來，不可叫人知道你們在哪裡。」","bklcl":"Hiah ê kùi-cho̍k tùi Pa-lio̍k kóng, Lí kap Iâ-lī-bí tio̍h khì bih--teh, m̄-thang hō͘ lâng chai lín tī toh-lo̍h.","tghg":"許個貴族對巴錄講：「你及耶利米著去匿(bih)啲，呣通互人知恁佇叨落。」","bklhl":"Hiah-ê貴族tùi Pa-lio̍k講，你kap耶利米tio̍h去bih-teh，m̄-thang hō͘人知lín tī toh-lo̍h。"}},{"book":"耶","chapter":36,"verse":20,"versions":{"unv":"眾首領進院見王，卻先把書卷存在文士以利沙瑪的屋內，以後將這一切話說給王聽。","bklcl":"Hiah ê kùi-cho̍k chiong hit pún hē tī su-kì Í-lī-sa-má ê pâng, chiah ji̍p īⁿ kìⁿ ông, chiong chiah-ê ōe lóng kóng-khí hō͘ ông thiaⁿ.","tghg":"許個貴族將彼本下(hē)佇書記以利沙瑪的房，才入院見王，將諸個話攏講起互王聽。","bklhl":"Hiah-ê貴族將hit本hē tī書記Í-lī-sa-má ê房，chiah入院見王，將chiah ê話lóng講起hō͘王聽。"}},{"book":"耶","chapter":36,"verse":21,"versions":{"unv":"王就打發猶底去拿這書卷來，他便從文士以利沙瑪的屋內取來，念給王和王左右侍立的眾首領聽。","bklcl":"Ông chhe Iû-tí khì the̍h hit-pún lâi, i chiū tùi su-kì Í-lī-sa-má ê pâng the̍h--lâi.  Iû-tí tha̍k hō͘ ông thiaⁿ, ia̍h hō͘ khiā tī ông chó-iū chiah-ê kùi-cho̍k thiaⁿ.","tghg":"王差猶底去提彼本來，伊就對書記以利沙瑪的房提來，猶底讀互王聽亦互徛佇王左右諸個貴族聽。","bklhl":"王差Iû-tí去the̍h hit本來，伊就tùi書記Í-lī-sa-má ê房the̍h來。Iû-tí讀hō͘王聽，亦hō͘ khiā tī王左右chiah ê貴族聽。"}},{"book":"耶","chapter":36,"verse":22,"versions":{"unv":"那時正是九月，王坐在過冬的房屋裡，王的前面火盆中有燒著的火。","bklcl":"Hit-sî sī káu--ge̍h, ông chē tī kè tang-thiⁿ ê chhù, bīn-thâu-chêng ū hé-lô͘ teh to̍h.","tghg":"彼時是九月，王坐佇過冬天的厝，面頭前有火爐啲𤏸(to̍h)。","bklhl":"Hit時是九月，王坐tī過冬天ê厝，面頭前有火爐teh to̍h。"}},{"book":"耶","chapter":36,"verse":23,"versions":{"unv":"猶底念了三四篇（或譯：行），王就用文士的刀將書卷割破，扔在火盆中，直到全卷在火中燒盡了。","bklcl":"Iû-tí kiàn tha̍k saⁿ-phiⁿ á sì-phiⁿ, ông chiū ēng su-kì ê to kā i koah-khí--lâi, hiat tī hé-lô͘, kàu choân-pún lóng sio tī lô͘-tiong ê hé.","tghg":"猶底見讀三篇抑四篇，王就用書記的刀給伊割起來，㧒(hiat)佇火爐，到全本攏燒佇爐中的火。","bklhl":"Iû-tí 見讀三篇á四篇，王就用書記ê刀kā伊割起來，hiat tī火爐，到全本lóng燒tī爐中ê火。"}},{"book":"耶","chapter":36,"verse":24,"versions":{"unv":"王和聽見這一切話的臣僕都不懼怕，也不撕裂衣服。","bklcl":"Ông kap thiaⁿ-kìⁿ chiah-ê ōe ê jîn-sîn, in lóng bô kiaⁿ ia̍h bô thiah-li̍h in ê saⁿ.","tghg":"王及聽見諸個話的人臣，𪜶攏無驚，亦無拆裂𪜶的衫。","bklhl":"王kap聽見chiah ê話ê人臣，in lóng無驚亦無拆裂in ê衫。"}},{"book":"耶","chapter":36,"verse":25,"versions":{"unv":"以利拿單和第萊雅，並基瑪利雅懇求王不要燒這書卷，他卻不聽。","bklcl":"Í-lī-ná-tan kap Tē-lâi-ngá, Ki-má-lī-ngá, kiû ông bo̍h-tit sio hit-pún; chóng-sī i m̄ thiaⁿ.","tghg":"以利拿單及第萊雅、基瑪利雅求王莫得燒彼本，總是伊呣聽。","bklhl":"Í-lī-ná-tan kap Tē-lâi-ngá，Ki-má-lī-ngá，求王莫得燒hit本；總是伊m̄聽。"}},{"book":"耶","chapter":36,"verse":26,"versions":{"unv":"王就吩咐哈米勒的兒子（或譯：王的兒子）耶拉篾和亞斯列的兒子西萊雅，並亞伯疊的兒子示利米雅，去捉拿文士巴錄和先知耶利米。耶和華卻將他們隱藏。","bklcl":"Ông chiū bēng-lēng Hap-bí-le̍k ê kiáⁿ Iâ-la̍h-bia̍t, kap A-su-lia̍t ê kiáⁿ Se-lâi-ngá, kap A-pek-tia̍p ê kiáⁿ Sī-lī-bí-ngá; khì lia̍h su-kì Pa-lio̍k kap sian-ti Iâ-lī-bí; chóng-sī Iâ-hô-hoa kā in khǹg-ba̍t.","tghg":"王就命令哈米勒的子耶拉篾及亞斯列的子西萊雅，及亞伯牒的子示利米雅，去掠書記巴錄及先知耶利米。總是耶和華給𪜶囥密(khǹg-ba̍t)。","bklhl":"王就命令Hap-bí-le̍k ê kiáⁿ Iâ-la̍h-bia̍t，kap A-su-lia̍t ê kiáⁿ Se-lâi-ngá，kap A-pek-tia̍p ê kiáⁿ Sī-lī-bí-ngá；去掠書記Pa-lio̍k kap先知耶利米；總是耶和華kā in khǹg密。"}},{"book":"耶","chapter":36,"verse":27,"versions":{"unv":"王燒了書卷（其上有巴錄從耶利米口中所寫的話）以後，耶和華的話臨到耶利米說：","bklcl":"Ông chiong hit-pún, chiū-sī Pa-lio̍k só͘ siá Iâ-lī-bí só͘ thoân ê ōe, sio--khì liáu-āu, Iâ-hô-hoa ê ōe lîm-kàu Iâ-lī-bí kóng,","tghg":"王將彼本（就是巴錄所寫耶利米所傳的話），燒去了後，耶和華的話臨到耶利米講：","bklhl":"王將hit本，就是Pa-lio̍k所寫耶利米所傳ê話，燒去了後，耶和華ê話臨到耶利米講，"}},{"book":"耶","chapter":36,"verse":28,"versions":{"unv":"「你再取一卷，將猶大王約雅敬所燒第一卷上的一切話寫在其上。","bklcl":"Lí koh the̍h chi̍t-pún, chiong Iû-tāi ông Iok-ngá-kèng só͘ sio chiông-chêng hit-pún hiah-ê ōe lóng siá tī hit lāi-bīn.","tghg":"「你閣提一本，將猶大王約雅敬所燒從前(chiông-chêng)彼本許個話攏寫佇彼內面。","bklhl":"你koh the̍h一本，將偤大王Iok-ngá-kèng所燒從前hit本hiah-ê話lóng寫tī hit內面。"}},{"book":"耶","chapter":36,"verse":29,"versions":{"unv":"論到猶大王約雅敬你要說，耶和華如此說：你燒了書卷，說：『你為甚麼在其上寫著，說巴比倫王必要來毀滅這地，使這地上絕了人民牲畜呢？』","bklcl":"Lūn-kàu Iû-tāi ông Iok-ngá-kèng, lí tio̍h kóng, Iâ-hô-hoa án-ni kóng, Lí sio hit pún, kóng, Lí siáⁿ-sū tī hit lāi-bīn siá kóng, Pa-pí-lûn ông koat-toàn beh lâi húi-bia̍t chit ê thó͘-tōe, hō͘ chit só͘-chāi ê lâng kap cheng-siⁿ lóng bô--khì ah?","tghg":"論到猶大王約雅敬你著講，耶和華按呢講：你燒彼本，講：『你啥事佇彼內面寫講，巴比倫王決斷欲來毀滅此個土地，互此所在的人及精牲攏無去啊？』","bklhl":"論到偤大王Iok-ngá-kèng，你tio̍h講，耶和華án-ni講，你燒hit本，講，你啥事tī hit內面寫講，巴比倫王決斷beh來毀滅chit ê土地，hō͘ chit所在ê人kap cheng-siⁿ lóng無去ah？"}},{"book":"耶","chapter":36,"verse":30,"versions":{"unv":"所以耶和華論到猶大王約雅敬說：他後裔中必沒有人坐在大衛的寶座上；他的屍首必被拋棄，白日受炎熱，黑夜受寒霜。","bklcl":"Só͘-í Iâ-hô-hoa lūn Iû-tāi ông Iok-ngá-kèng kóng, I beh bô lâng thang chē Tāi-pi̍t ê pó-chō, i ê sin-si beh hiat-ka̍k tī gōa-bīn, ji̍t--sî hō͘ ji̍t pha̍k, mî--sî hō͘ sng tàng.","tghg":"所以耶和華論猶大王約雅敬講：伊欲無人通坐大衛的寶座；伊的身屍欲㧒擲(hiat-ka̍k)佇外面，日時互日曝(pha̍k)，暝時互霜凍(tàng)。","bklhl":"所以耶和華論偤大王Iok-ngá-kèng講，伊beh無人thang坐大衛ê寶座，伊ê身屍beh hiat-ka̍k tī外面，日時hō͘日曝，暝時hō͘霜凍。"}},{"book":"耶","chapter":36,"verse":31,"versions":{"unv":"我必因他和他後裔，並他臣僕的罪孽刑罰他們。我要使我所說的一切災禍臨到他們和耶路撒冷的居民，並猶大人；只是他們不聽。」","bklcl":"Góa beh in-ūi i kap i ê hō͘-è, kap i ê jîn-sîn ê chē-kòa, hêng-hoa̍t in; Góa bēh hō͘ Góa só͘ kóng it-chhè ê chai-ē lîm-kàu in, í-ki̍p Iâ-lō͘-sat-léng ê peh-sìⁿ, kap Iû-tāi lâng; chóng-sī in m̄ thiaⁿ.","tghg":"我欲因為伊及伊的後裔，及伊的人臣的罪過刑罰𪜶。我欲互我所講一切的災禍臨到𪜶以及耶路撒冷的百姓，及猶大人；總是𪜶呣聽。」","bklhl":"我beh因為伊kap伊ê後裔，kap伊ê人臣ê罪過，刑罰in；我bēh hō͘我所講一切ê災厄臨到in，以及耶路撒冷ê百姓，kap偤大人；總是in m̄聽。"}},{"book":"耶","chapter":36,"verse":32,"versions":{"unv":"於是，耶利米又取一書卷交給尼利亞的兒子文士巴錄，他就從耶利米的口中寫了猶大王約雅敬所燒前卷上的一切話，另外又添了許多相彷的話。","bklcl":"Tùi án-ni Iâ-lī-bí koh the̍h chi̍t-pún, kau hō͘ Nî-lī-a ê kiáⁿ su-kì Pa-lio̍k; i chiū chiong Iâ-lī-bí só͘ thoân ê ōe siá tī hit lāi-bīn; chiū-sī Iû-tāi ông Iok-ngá-kèng só͘ sio--khì hit-pún it-chhè ê ōe; lēng-gōa koh thiⁿ chōe-chōe saⁿ-chhin-chhiūⁿ ê ōe.","tghg":"對按呢，耶利米閣提一本交互尼利亞的子書記巴錄，伊就將耶利米所傳的話寫佇彼內面，就是猶大王約雅敬所燒去彼本一切的話，另外閣添多多相親像的話。","bklhl":"Tùi án-ni，耶利米koh the̍h一本，交hō͘ Nî-lī-a ê kiáⁿ書記Pa-lio̍k；伊就將耶利米所傳ê話寫tī hit內面；就是偤大王Iok-ngá-kèng所燒去hit本一切ê話；另外koh添chōe-chōe相親像ê話。"}}]