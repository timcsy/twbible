[{"book":"耶","chapter":26,"verse":1,"versions":{"unv":"猶大王約西亞的兒子約雅敬登基的時候，有這話從耶和華臨到耶利米說：","bklcl":"Iû-tāi ông Iok-se-a ê kiáⁿ Iok-ngá-kèng khí-thâu chē-ūi ê sî, ū chit ê ōe tùi Iâ-hô-hoa lâi, kóng,  Iâ-hô-hoa án-ni kóng,","tghg":"猶大王約西亞的子約雅敬起頭坐位的時，有此個話對耶和華來，講：","bklhl":"偤大王約西亞ê kiáⁿ Iok-ngá-kèng起頭坐位ê時，有chit ê話tùi耶和華來，講，耶和華án-ni講，"}},{"book":"耶","chapter":26,"verse":2,"versions":{"unv":"「耶和華如此說：你站在耶和華殿的院內，對猶大眾城邑的人，就是到耶和華殿來禮拜的，說我所吩咐你的一切話，一字不可刪減。","bklcl":"Lí tio̍h khiā tī Iâ-hô-hoa ê chhù ê īⁿ-lāi; ū Iû-tāi chiah-ê siâⁿ lâi Iâ-hô-hoa ê chhù kèng-pài--ê; lí tio̍h ēng Góa lóng-chóng bēng-lēng lí tùi in kóng ê ōe, kā in kóng; m̄-thang chió chi̍t-kù.","tghg":"「耶和華按呢講：你著徛佇耶和華的厝的院內，有猶大諸個城來耶和華的厝敬拜者，你著用我攏總命令你對𪜶講的話，給𪜶講，呣通少(chió)一句。","bklhl":"你tio̍h khiā tī耶和華ê厝ê院內；有偤大chiah ê城來耶和華ê厝敬拜ê；你tio̍h用我lóng總命令你對in講ê話，kā in講；m̄-thang少一句。"}},{"book":"耶","chapter":26,"verse":3,"versions":{"unv":"或者他們肯聽從，各人回頭離開惡道，使我後悔不將我因他們所行的惡，想要施行的災禍降與他們。","bklcl":"Kiám-chhái in khéng thiaⁿ-thàn, ta̍k-lâng hôe-thâu lī-khui in ê pháiⁿ-lō͘; chiū Góa ūi-tio̍h in só͘ kiâⁿ ê pháiⁿ, siūⁿ beh kàng hō͘ in ê chai-ē, thang thè-hóe.","tghg":"豈採𪜶肯聽趁，逐人回頭離開𪜶的歹路，就我為著𪜶所行的歹，想欲降互𪜶的災禍通退悔。","bklhl":"Kiám-chhái in肯聽thàn，ta̍k人回頭離開in ê pháiⁿ路；就我為tio̍h in所行ê pháiⁿ，想beh降hō͘ in ê災厄，thang退悔。"}},{"book":"耶","chapter":26,"verse":4,"versions":{"unv":"你要對他們說，耶和華如此說：『你們若不聽從我，不遵行我設立在你們面前的律法，","bklcl":"Lí tio̍h kā in kóng, Iâ-hô-hoa án-ni kóng, Lín nā m̄-khéng thiaⁿ Góa, lâi kiâⁿ Góa só͘ siat tī lín bīn-chêng ê lu̍t-hoat;","tghg":"你著給𪜶講，耶和華按呢講：『恁若呣肯聽我，來行我所設佇恁面前的律法，","bklhl":"你tio̍h kā in講，耶和華án-ni講，Lín若m̄肯聽我，來行我所設tī lín面前ê律法；"}},{"book":"耶","chapter":26,"verse":5,"versions":{"unv":"不聽我從早起來差遣到你們那裡去我僕人眾先知的話（你們還是沒有聽從），","bklcl":"lâi thiaⁿ-thàn Góa só͘ chhe kàu lín hia Góa chiah-ê lô͘-po̍k, chèng sian-ti ê ōe; chiū-sī Góa chá-chá khí--lâi só͘ chhe--ê, (chóng-sī lín bô thiaⁿ);","tghg":"來聽趁我所差到恁遐我諸個奴僕眾先知的話，就是我早早起來所差者（總是恁無聽），","bklhl":"來聽thàn我所差到lín hia我chiah ê奴僕，眾先知ê話；就是我早早起來所差ê，(總是lín無聽) ；"}},{"book":"耶","chapter":26,"verse":6,"versions":{"unv":"我就必使這殿如示羅，使這城為地上萬國所咒詛的。』」","bklcl":"chiū Góa beh hō͘ chit keng chhù chhin-chhiūⁿ Sī-lô; hō͘ chit ê siâⁿ chòe tōe-chiūⁿ bān-kok chiù-chó͘ ê ōe-pìⁿ.","tghg":"就我欲互此間厝親像示羅，互此個城做地上萬國咒詛的話柄。』」","bklhl":"就我beh hō͘ chit間厝親像Sī-lô；hō͘ chit ê城做地上萬國咒詛ê話柄。"}},{"book":"耶","chapter":26,"verse":7,"versions":{"unv":"耶利米在耶和華殿中說的這些話，祭司、先知與眾民都聽見了。","bklcl":"Iâ-lī-bí tī Iâ-hô-hoa ê chhù-lāi kóng chiah-ê ōe; chè-si, sian-ti, kap chèng peh-sìⁿ lóng ū thiaⁿ-kìⁿ.","tghg":"耶利米佇耶和華的厝內講諸個話，祭司、先知，及眾百姓攏有聽見。","bklhl":"耶利米tī耶和華ê厝內講chiah ê話；祭司、先知，kap眾百姓lóng有聽見。"}},{"book":"耶","chapter":26,"verse":8,"versions":{"unv":"耶利米說完了耶和華所吩咐他對眾人說的一切話，祭司、先知與眾民都來抓住他，說：「你必要死！","bklcl":"Iâ-lī-bí chiong Iâ-hô-hoa hoan-hù i tùi chèng peh-sìⁿ kóng ê ōe, it-chīn kóng-liáu; chè-si, sian-ti, kap chèng peh-sìⁿ lóng lâi lia̍h--i, kóng, Lí tek-khak tio̍h sí.","tghg":"耶利米將耶和華吩咐伊對眾百姓講的話一盡講了(liáu)，祭司、先知，及眾百姓攏來掠伊，講：「你的確著死！","bklhl":"耶利米將耶和華吩咐伊對眾百姓講ê話，一盡講了；祭司，先知，kap眾百姓lóng來掠伊，講，你的確tio̍h死。"}},{"book":"耶","chapter":26,"verse":9,"versions":{"unv":"你為何託耶和華的名預言，說這殿必如示羅，這城必變為荒場無人居住呢？」於是眾民都在耶和華的殿中聚集到耶利米那裡。","bklcl":"Lí siáⁿ-sū thok Iâ-hô-hoa ê miâ lâi chhàm-gú, kóng, Chit keng chhù beh chhin-chhiūⁿ Sī-lô, chit ê siâⁿ beh pha-hng, bô lâng khiā-khí ah?  Tùi án-ni chèng peh-sìⁿ lóng tī Iâ-hô-hoa ê chhù chū-chi̍p kàu Iâ-lī-bí hia.","tghg":"你啥事託耶和華的名來讖語(chhàm-gú)，講此間厝欲親像示羅，此個城欲拋荒無人徛起啊？」對按呢眾百姓攏佇耶和華的厝聚集到耶利米遐。","bklhl":"你啥事託耶和華ê名來讖語，講，chit間厝beh親像Sī-lô，chit ê城beh拋荒，無人khiā起ah？Tùi án-ni，眾百姓lóng tī耶和華ê厝聚集到耶利米hia。"}},{"book":"耶","chapter":26,"verse":10,"versions":{"unv":"猶大的首領聽見這事，就從王宮上到耶和華的殿，坐在耶和華殿的新門口。","bklcl":"Iû-tāi ê kùi-cho̍k thiaⁿ-kìⁿ chiah-ê tāi-chì, chiū tùi ông-kiong chiūⁿ-kàu Iâ-hô-hoa ê chhù; chē tī Iâ-hô-hoa ê chhù sin-mn̂g ê mn̂g-kháu.","tghg":"猶大的貴族聽見諸個代誌，就對王宮上到耶和華的厝，坐佇耶和華的厝新門的門口。","bklhl":"偤大ê貴族聽見chiah ê tāi-chì，就tùi王宮上到耶和華ê厝；坐tī耶和華ê厝新門ê門口。"}},{"book":"耶","chapter":26,"verse":11,"versions":{"unv":"祭司、先知對首領和眾民說：「這人是該死的；因為他說預言攻擊這城，正如你們親耳所聽見的。」","bklcl":"Chè-si, sian-ti, tùi kùi-cho̍k kap chèng peh-sìⁿ kóng, Chit lâng tio̍h gí i sí-chōe; in-ūi i ū chhàm-gú kong-kek chit ê siâⁿ; tú-tú chhin-chhiūⁿ lín chhin-hī só͘ thiaⁿ--ê.","tghg":"祭司、先知對貴族及眾百姓講：「此人著擬(gí)伊死罪；因為伊有讖語攻擊此個城，抵抵(tú-tú)親像恁親耳所聽的。」","bklhl":"祭司、先知，對貴族kap眾百姓講，Chit人tio̍h擬伊死罪；因為伊有讖語攻擊chit ê城；tú-tú親像lín親耳所聽ê。"}},{"book":"耶","chapter":26,"verse":12,"versions":{"unv":"耶利米就對眾首領和眾民說：「耶和華差遣我預言，攻擊這殿和這城，說你們所聽見的這一切話。","bklcl":"Iâ-lī-bí chiū tùi chiah-ê kùi-cho̍k kap chèng peh-sìⁿ kóng, Iâ-hô-hoa chhe góa chhàm-gú, kong-kek chit keng chhù, kap chit ê siâⁿ; kóng-khí lín só͘ ū thiaⁿ-kìⁿ chiah-ê it-chhè ê ōe.","tghg":"耶利米就對諸個貴族及眾百姓講：「耶和華差我讖語，攻擊此間厝，及此個城，講起恁所有聽見諸個一切的話。","bklhl":"耶利米就對chiah ê貴族kap眾百姓講，耶和華差我讖語，攻擊chit間厝，kap chit ê城；講起lín所有聽見chiah ê一切ê話。"}},{"book":"耶","chapter":26,"verse":13,"versions":{"unv":"現在要改正你們的行動作為，聽從耶和華─你們　神的話，他就必後悔，不將所說的災禍降與你們。","bklcl":"Só͘-í lín taⁿ tio̍h kóe lín ê lō͘, kap lín ê só͘ chòe; thiaⁿ-thàn lín ê Siōng-tè Iâ-hô-hoa ê siaⁿ; Iâ-hô-hoa chiū beh thè-hóe I só͘ beh kàng hō͘ lín ê chai-ē.","tghg":"所以恁今著改恁的路及恁的所做，聽趁恁的上帝──耶和華的聲，耶和華就欲退悔伊所欲降互恁的災禍。","bklhl":"所以lín taⁿ tio̍h改lín ê路，kap lín ê所做；聽thàn lín ê上帝耶和華ê聲；耶和華就beh退悔祂所beh降hō͘ lín ê災厄。"}},{"book":"耶","chapter":26,"verse":14,"versions":{"unv":"至於我，我在你們手中，你們眼看何為善，何為正，就那樣待我吧！","bklcl":"Lūn-kàu góa, khòaⁿ ah, góa tī lín ê chhiú-thâu; lín khòaⁿ chòe hó, khòaⁿ chòe eng-kai--ê, chiū chiàu án-ni khoán-thāi góa.","tghg":"論到我，看啊，我佇恁的手頭，恁看做好，看做應該的，就照按呢款待我！","bklhl":"論到我，看ah，我tī lín ê手頭；lín看做好，看做應該ê，就照án-ni款待我。"}},{"book":"耶","chapter":26,"verse":15,"versions":{"unv":"但你們要確實地知道，若把我治死，就使無辜人的血歸到你們和這城，並其中的居民了；因為耶和華實在差遣我到你們這裡來，將這一切話傳與你們耳中。」","bklcl":"Chóng-sī lín tio̍h khak-si̍t chai; nā hāi-sí góa, chiū beh hō͘ bô-chōe ê huih kui tī lín, kap chit ê siâⁿ, kap kî-tiong khiā-khí ê peh-sìⁿ; in-ūi Iâ-hô-hoa si̍t-chāi ū chhe góa kàu lín chia, chiong chiah-ê it-chhè ê ōe, thoân kàu lín ê hī-khang.","tghg":"總是恁著確實知，若害死我，就欲互無罪的血歸佇恁及此個城，及其中徛起的百姓；因為耶和華實在有差我到恁遮將諸個一切的話傳到恁的耳孔。」","bklhl":"總是lín tio̍h確實知；若害死我，就beh hō͘無罪ê血歸tī lín，kap chit ê城，kap其中khiā起ê百姓；因為耶和華實在有差我到lín chia，將chiah ê一切ê話，傳到lín ê耳孔。"}},{"book":"耶","chapter":26,"verse":16,"versions":{"unv":"首領和眾民就對祭司、先知說：「這人是不該死的，因為他是奉耶和華─我們　神的名向我們說話。」","bklcl":"Kùi-cho̍k kap chèng peh-sìⁿ chiū kā chè-si sian-ti kóng, Chit-lâng m̄ eng-kai gí i sí-chōe; in-ūi i sī thok Iâ-hô-hoa, lán ê Siōng-tè ê miâ, lâi tùi lán kóng.","tghg":"貴族及眾百姓就給祭司、先知講：「此人呣應該擬伊死罪，因為伊是託耶和華──咱的上帝的名來對咱講。」","bklhl":"貴族kap眾百姓就kā祭司先知講，Chit人m̄應該gí伊死罪；因為伊是託耶和華，咱ê上帝ê名，來對咱講。"}},{"book":"耶","chapter":26,"verse":17,"versions":{"unv":"國中的長老就有幾個人起來，對聚會的眾民說：","bklcl":"Kok-lāi ê lāu-tōa chiū ū kúi-nā lâng khí--lâi, tùi chū-hōe ê chèng peh-sìⁿ kóng,","tghg":"國內的老大就有幾若人起來，對聚會的眾百姓講：","bklhl":"國內ê老大就有kúi-nā人起來，對聚會ê眾百姓講，"}},{"book":"耶","chapter":26,"verse":18,"versions":{"unv":"「當猶大王希西家的日子，有摩利沙人彌迦對猶大眾人預言說：萬軍之耶和華如此說：錫安必被耕種像一塊田；耶路撒冷必變為亂堆；這殿的山必像叢林的高處。","bklcl":"Tng Iû-tāi ông Hi-se-ka ê ji̍t, ū Mô͘-lī-sa lâng, Bí-ka, tùi Iû-tāi ê chèng-lâng chhàm-gú, kóng, Bān-kun ê Iâ-hô-hoa án-ni kóng, Sek-an beh hō͘ lâng lôe chhin-chhiūⁿ chhân-hn̂g; Iâ-lō͘-sat-léng beh pìⁿ-chòe thô͘-tui; chit keng tiān ê soaⁿ beh chhin-chhiūⁿ chhiū-nâ koâiⁿ ê só͘-chāi.","tghg":"「當猶大王希西家的日，有摩利沙人彌迦對猶大的眾人讖語講：萬軍的耶和華按呢講：錫安欲互人犁(lôe)親像田園；耶路撒冷欲變做土堆；此間殿的山欲親像樹林高的所在。","bklhl":"當偤大王Hi-se-ka ê日，有Mô͘-lī-sa人，Bí-ka，對偤大ê眾人讖語，講，萬軍ê耶和華án-ni講，錫安beh hō͘人lôe親像田園；耶路撒冷beh變做土堆；chit間殿ê山beh親像樹林高ê所在。"}},{"book":"耶","chapter":26,"verse":19,"versions":{"unv":"猶大王希西家和猶大眾人豈是把他治死呢？希西家豈不是敬畏耶和華、懇求他的恩嗎？耶和華就後悔，不把自己所說的災禍降與他們。若治死這人，我們就作了大惡，自害己命。」","bklcl":"Iû-tāi ông Hi-se-ka kap chèng Iû-tāi lâng, kiám ū hō͘ i sí mah?  Hi-se-ka kiám m̄-sī kèng-ùi Iâ-hô-hoa, khún-kiû Iâ-hô-hoa ê un; Iâ-hô-hoa chiū thè-hóe I só͘ kóng beh kàng hō͘ in ê chai-ē mah?  Taⁿ nā hāi-sí chit-lâng, lán chiū-sī chòe tōa pháiⁿ, hāi ka-kī ê sìⁿ-miā.","tghg":"猶大王希西家及眾猶大人豈有互伊死嗎？希西家豈呣是敬畏耶和華、懇求耶和華的恩？耶和華就退悔伊所講欲降互𪜶的災禍嗎？今若害死此人，咱就是做大歹，害家己的生命。」","bklhl":"偤大王Hi-se-ka kap眾偤大人，kiám有hō͘伊死mah？Hi-se-ka kiám m̄是敬畏耶和華，懇求耶和華ê恩；耶和華就退悔伊所講beh降hō͘ in ê災厄mah？Taⁿ若害死chit人，咱就是做大pháiⁿ，害家己ê性命。"}},{"book":"耶","chapter":26,"verse":20,"versions":{"unv":"（又有一個人奉耶和華的名說預言，是基列‧耶琳人示瑪雅的兒子烏利亞，他照耶利米的一切話說預言，攻擊這城和這地。","bklcl":"Koh ū chi̍t-lâng thok Iâ-hô-hoa ê miâ lâi soan-thoân; sī Ki-lia̍t-iâ-lîm lâng Sī-má-ngá ê kiáⁿ O͘-lī-a; i chiàu Iâ-lī-bí it-chhè ê ōe lâi soan-thoân, kong-kek chit ê siâⁿ kap chit ê tōe.","tghg":"（閣有一人託耶和華的名來宣傳，是基列耶琳人示瑪雅的子烏利亞，伊照耶利米一切的話來宣傳，攻擊此個城及此個地。","bklhl":"Koh有一人託耶和華ê名來宣傳；是Ki-lia̍t-iâ-lîm人Sī-má-ngá ê kiáⁿ O͘-lī-a；伊照耶利米一切ê話來宣傳，攻擊chit ê城kap chit ê地。"}},{"book":"耶","chapter":26,"verse":21,"versions":{"unv":"約雅敬王和他眾勇士、眾首領聽見了烏利亞的話，王就想要把他治死。烏利亞聽見就懼怕，逃往埃及去了。","bklcl":"Iok-ngá-kèng ông kap i ê chèng ióng-sū kùi-cho̍k thiaⁿ-kìⁿ i ê ōe, ông chiū siūⁿ beh hō͘ i sí; O͘-lī-a thiaⁿ-kìⁿ chiū kiaⁿ, cháu-khì Ai-ki̍p.","tghg":"約雅敬王及伊的眾勇士、貴族聽見伊的話，王就想欲互伊死。烏利亞聽見就驚，走去埃及。","bklhl":"Iok-ngá-kèng王kap伊ê眾勇士貴族聽見伊ê話，王就想beh hō͘伊死；O͘-lī-a聽見就驚，走去埃及。"}},{"book":"耶","chapter":26,"verse":22,"versions":{"unv":"約雅敬王便打發亞革波的兒子以利拿單，帶領幾個人往埃及去。","bklcl":"Iok-ngá-kèng ông chhe lâng khì Ai-ki̍p, chiū-sī A-kek-pho ê kiáⁿ Í-lī-ná-tan kap kúi-nā lâng kàu Ai-ki̍p.","tghg":"約雅敬王差人去埃及，就是亞革波的子以利拿單及幾若人到埃及。","bklhl":"Iok-ngá-kèng王差人去埃及，就是A-kek-pho ê kiáⁿ Í-lī-ná-tan kap kúi-nā人到埃及。"}},{"book":"耶","chapter":26,"verse":23,"versions":{"unv":"他們就從埃及將烏利亞帶出來，送到約雅敬王那裡；王用刀殺了他，把他的屍首拋在平民的墳地中。）","bklcl":"In chiū tùi Ai-ki̍p lia̍h O͘-lī-a chhut--lâi, sàng kàu Iok-ngá-kèng ông hia; ông ēng to thâi i, hiat i ê sin-si tī pêng-siông lâng ê bōng.","tghg":"𪜶就對埃及掠烏利亞出來，送到約雅敬王遐；王用刀刣伊，㧒(hiat)伊的身屍佇平常人的墓。）","bklhl":"In就tùi埃及掠O͘-lī-a出來，送到Iok-ngá-kèng王hia；王用刀刣伊，hiat伊ê身屍tī平常人ê墓。"}},{"book":"耶","chapter":26,"verse":24,"versions":{"unv":"然而，沙番的兒子亞希甘保護耶利米，不交在百姓的手中治死他。","bklcl":"Chóng-sī Sa-hoan ê kiáⁿ A-hi-kam pó-hō͘ Iâ-lī-bí, chiah bô kau tī peh-sìⁿ ê chhiú, hō͘ i sí.","tghg":"總是，沙番的子亞希甘保護耶利米，才無交佇百姓的手互伊死。","bklhl":"總是Sa-hoan ê kiáⁿ A-hi-kam保護耶利米，chiah無交tī百姓ê手，hō͘伊死。"}}]