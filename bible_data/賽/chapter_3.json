[{"book":"賽","chapter":3,"verse":1,"versions":{"unv":"主─萬軍之耶和華從耶路撒冷和猶大，除掉眾人所倚靠的，所仗賴的，就是所倚靠的糧，所仗賴的水；","bklcl":"Khòaⁿ ah, in-ūi Chú, bān-kun ê Iâ-hô-hoa, tùi Iâ-lō͘-sat-léng kap Iû-tāi tû--khì in só͘ óa-khò ê, só͘ i-óa ê, chiū-sī só͘ óa-khò ê bí-niû, só͘ óa-khò ê chúi;","tghg":"看啊，因為主──萬軍的耶和華對耶路撒冷及猶大，除去𪜶所倚靠的，所依倚的，就是所倚靠的米糧，所倚靠的水；","bklhl":"看ah，因為主，萬軍ê耶和華，tùi耶路撒冷kap偤大除去in所óa靠ê，所依óa ê，就是所óa靠ê米糧，所óa靠ê水；"}},{"book":"賽","chapter":3,"verse":2,"versions":{"unv":"除掉勇士和戰士，審判官和先知，占卜的和長老，","bklcl":"tû--khì ióng-sū, kap chiàn-sū, sím-phòaⁿ-koaⁿ kap sian-ti,  chiam-pok--ê kap tiúⁿ-ló;","tghg":"除去勇士及戰士，審判官及先知，占卜者及長老，","bklhl":"除去勇士，kap戰士，審判官kap先知，占卜ê kap長老；"}},{"book":"賽","chapter":3,"verse":3,"versions":{"unv":"五十夫長和尊貴人，謀士和有巧藝的，以及妙行法術的。","bklcl":"ngó͘-si̍p-hu-tióng kap chun-kùi ê lâng, bô͘-sū kap khiáu ê sai-hū, í-ki̍p gâu kiâⁿ hoat-su̍t ê.","tghg":"五十夫長及尊貴的人，謀士及巧的師傅，以及𠢕行法術的。","bklhl":"五十夫長kap尊貴ê人，謀士kap khiáu ê師傅，以及gâu行法術ê。"}},{"book":"賽","chapter":3,"verse":4,"versions":{"unv":"主說：我必使孩童作他們的首領，使嬰孩轄管他們。","bklcl":"Góa beh hō͘ gín-ná chòe in ê léng-siù, hō͘ eⁿ-á koán-hat in.","tghg":"我欲互囝仔做𪜶的領袖，互嬰仔管轄𪜶。","bklhl":"我beh hō͘ gín-ná做in ê領袖，hō͘嬰á管轄in。"}},{"book":"賽","chapter":3,"verse":5,"versions":{"unv":"百姓要彼此欺壓；各人受鄰舍的欺壓。少年人必侮慢老年人；卑賤人必侮慢尊貴人。","bklcl":"Peh-sìⁿ beh tāi-ke saⁿ ap-chè, ta̍k-lâng siū chhù-piⁿ ê ap-chè; siàu-liân lâng beh bú-bān lāu-lâng, pi-chiān ê lâng beh bú-bān chun-kùi ê lâng.","tghg":"百姓欲大家相壓制；逐人受厝邊的壓制。少年人欲侮慢老人；卑賤的人欲侮慢尊貴的人。","bklhl":"百姓beh大家相壓制，ta̍k人受厝邊ê壓制；少年人beh侮慢老人，卑賤ê人beh侮慢尊貴ê人。"}},{"book":"賽","chapter":3,"verse":6,"versions":{"unv":"人在父家拉住弟兄，說：你有衣服，可以作我們的官長。這敗落的事歸在你手下吧！","bklcl":"Lâng beh tī i ê lāu-pē ê ke, khiú i ê hiaⁿ-tī, kóng, Lí ū i-ho̍k, tio̍h chòe goán ê koaⁿ-tiúⁿ; chit-ê tó-hoāi ê kéng-hóng, thang kui lí ê chhiú liāu-lí.","tghg":"人欲佇伊的老父的家搝(khiú)伊的兄弟，講：你有衣服，著做阮的官長。此個倒壞的景況通歸你的手料理！","bklhl":"人beh tī伊ê老父ê家，khiú伊ê兄弟，講，你有衣服，tio̍h做阮ê官長；chit ê倒壞ê景況，thang歸你ê手料理。"}},{"book":"賽","chapter":3,"verse":7,"versions":{"unv":"那時，他必揚聲說：我不作醫治你們的人；因我家中沒有糧食，也沒有衣服，你們不可立我作百姓的官長。","bklcl":"Hit-sî i beh tōa-siaⁿ kóng, Góa bô beh chòe i-tī lín ê; in-ūi góa ê ke bô bí-niû, iā bô i-ho̍k; lín m̄-thang siat-li̍p góa chòe peh-sìⁿ ê koaⁿ-tiúⁿ.","tghg":"彼時，伊欲大聲講：我無欲做醫治恁的；因為我的家無米糧，也無衣服，恁呣通設立我做百姓的官長。","bklhl":"Hit時伊beh大聲講，我無beh做醫治lín ê；因為我ê家無米糧，也無衣服；lín m̄-thang設立我做百姓ê官長。"}},{"book":"賽","chapter":3,"verse":8,"versions":{"unv":"耶路撒冷敗落，猶大傾倒；因為他們的舌頭和行為與耶和華反對，惹了他榮光的眼目。","bklcl":"Iâ-lō͘-sat-léng soe-pāi, Iû-tāi tó-hoāi; in-ūi in ê chhùi-chi̍h í-ki̍p kiâⁿ-chòe kap Iâ-hô-hoa hoán-tùi, jiá--tio̍h I êng-kng ê ba̍k-chiu.","tghg":"耶路撒冷衰敗，猶大倒壞；因為𪜶的嘴舌以及行做及耶和華反對，惹著伊榮光的目睭。","bklhl":"耶路撒冷衰敗，偤大倒壞；因為in ê嘴舌以及行做kap耶和華反對，惹tio̍h伊榮光ê目睭。"}},{"book":"賽","chapter":3,"verse":9,"versions":{"unv":"他們的面色證明自己的不正；他們述說自己的罪惡，並不隱瞞，好像所多瑪一樣。他們有禍了！因為作惡自害。","bklcl":"In ê bīn-sek kan-chèng ka-kī ê bô chèng-ti̍t; in kóng-khí ka-kī ê chōe-ok, pēng-bô ún-môa, chhin-chhiūⁿ Só͘-to-má chi̍t-iūⁿ.  In ū chai-ē ah, in-ūi in ka-kī chhú chai-hāi.","tghg":"𪜶的面色干證家己的無正直；𪜶講起家己的罪惡，並無隱瞞，親像所多瑪一樣。𪜶有災禍啊！因為𪜶家己取災害。","bklhl":"In ê面色干證家己ê無正直；in講起家己ê罪惡，並無隱瞞，親像所多瑪一樣。In有災厄ah，因為in家己取災害。"}},{"book":"賽","chapter":3,"verse":10,"versions":{"unv":"你們要論義人說：他必享福樂，因為要吃自己行為所結的果子。","bklcl":"Lūn gī-lâng lín tio̍h kóng, I ū hok-khì, in-ūi beh chia̍h ka-kī kiâⁿ-chòe só͘ kiat ê ké-chí.","tghg":"論義人恁著講：伊有福氣，因為欲食家己行做所結的果子。","bklhl":"論義人lín tio̍h講，伊有福氣，因為beh食家己行做所結ê果子。"}},{"book":"賽","chapter":3,"verse":11,"versions":{"unv":"惡人有禍了！他必遭災難！因為要照自己手所行的受報應。","bklcl":"Pháiⁿ-lâng ū chai-ē ah, i beh tú-tio̍h chai-lān; in-ūi beh chiàu i só͘-kiâⁿ-ê siū pò-èng.","tghg":"歹人有災禍啊！伊欲抵著(tú-tio̍h)災難！因為欲照伊所行的受報應。","bklhl":"pháiⁿ人有災厄ah，伊beh tú-tio̍h災難；因為beh照伊所行ê受報應。"}},{"book":"賽","chapter":3,"verse":12,"versions":{"unv":"至於我的百姓，孩童欺壓他們，婦女轄管他們。我的百姓啊，引導你的使你走錯，並毀壞你所行的道路。","bklcl":"Lūn-kàu Góa ê peh-sìⁿ, gín-ná ap-chè in, hū-jîn-lâng koán-hat in.  Góa ê peh-sìⁿ ah, ín-chhōa lí--ê hō͘ lí kiâⁿ chha-chhok, koh húi-hoāi lí só͘-kiâⁿ ê tō-lō͘.","tghg":"論到我的百姓，囝仔壓制𪜶，婦仁人管轄𪜶。我的百姓啊，引導你的互你行差錯，閣毀壞你所行的道路。","bklhl":"論到我ê百姓，gín-ná壓制in，婦人人管轄in。我ê百姓ah，引chhōa你ê hō͘你行差錯，koh毀壞你所行ê道路。"}},{"book":"賽","chapter":3,"verse":13,"versions":{"unv":"耶和華起來辯論，站著審判眾民。","bklcl":"Iâ-hô-hoa khí-lâi cheng-piān, khiā-teh sím-phòaⁿ hiah-ê peh-sìⁿ.","tghg":"耶和華起來爭辯，徛啲審判許個百姓。","bklhl":"耶和華起來爭辯，khiā-teh審判hiah-ê百姓。"}},{"book":"賽","chapter":3,"verse":14,"versions":{"unv":"耶和華必審問他民中的長老和首領，說：吃盡葡萄園果子的就是你們；向貧窮人所奪的都在你們家中。","bklcl":"Iâ-hô-hoa beh sím-mn̄g I peh-sìⁿ-tiong ê tiúⁿ-ló, kap in ê léng-siù, kóng, chia̍h-liáu phû-tô-hn̂g ê ké-chí-ê chiū-sī lín; tùi sòng-hiong lâng só͘-chhiúⁿ-ê lóng tī lín ê ke.","tghg":"耶和華欲審問伊百姓中的長老及𪜶的領袖，講：食了葡萄園的果子的就是恁；對喪鄉人所搶的攏佇恁的家。","bklhl":"耶和華beh審問伊百姓中ê長老，kap in ê領袖，講，食了葡萄園ê果子ê就是lín；tùi sòng-hiong人所搶ê lóng tī lín ê家。"}},{"book":"賽","chapter":3,"verse":15,"versions":{"unv":"主─萬軍之耶和華說：你們為何壓制我的百姓，搓磨貧窮人的臉呢？","bklcl":"Lín siáⁿ-sū ap-chè Góa ê peh-sìⁿ, sàu sòng-hiong lâng ê bīn-phê? che sī Chú, bān-kun ê Iâ-hô-hoa, kóng ê.","tghg":"恁啥事壓制我的百姓，掃喪鄉人的面皮？這是主──萬軍的耶和華講的。","bklhl":"Lín啥事壓制我ê百姓，掃sòng-hiong人ê面皮？這是主，萬軍ê耶和華，講ê。"}},{"book":"賽","chapter":3,"verse":16,"versions":{"unv":"耶和華又說：因為錫安的女子狂傲，行走挺項，賣弄眼目，俏步徐行，腳下玎璫，","bklcl":"Iâ-hô-hoa koh kóng, In-ūi Sek-an hiah-ê cha-bó͘-kiáⁿ kiau-ngō͘, kiâⁿ-lō͘ ām-kún chhun tn̂g-tn̂g, khòaⁿ lâng sái ba̍k-bé, liam-kha kiâⁿ, kha-khoân khin-khiang háu;","tghg":"耶和華閣講：因為錫安許個查某子驕傲，行路頷頸(ām-kún)伸長長，看人使(sái)目尾，跕腳行，腳環鏗鏘哮(khin-khiang háu)，","bklhl":"耶和華koh講，因為錫安hiah-ê cha-bó͘-kiáⁿ驕傲，行路頷頸伸長長，看人使目尾，liam腳行，腳環khin-khiang哮；"}},{"book":"賽","chapter":3,"verse":17,"versions":{"unv":"所以，主必使錫安的女子頭長禿瘡；耶和華又使她們赤露下體。","bklcl":"só͘-í Chú beh hō͘ Sek-an hiah-ê cha-bó͘-kiáⁿ chhàu-thâu kian-phí; Iâ-hô-hoa koh hō͘ in chhiah-sin lō͘-thé.","tghg":"所以，主欲互錫安許個查某子臭頭堅疕(kian-phí)；耶和華閣互𪜶赤身露體。","bklhl":"所以主beh hō͘錫安hiah-ê cha-bó͘-kiáⁿ臭頭堅疕；耶和華koh hō͘ in赤身露體。"}},{"book":"賽","chapter":3,"verse":18,"versions":{"unv":"到那日，主必除掉她們華美的腳釧、髮網、月牙圈、","bklcl":"Kàu hit-ji̍t, Chú beh tû--khì in súi ê kha-khoân, thâu-mn̂g bāng, ge̍h-chiam;","tghg":"到彼日，主欲除去𪜶媠的腳環、頭毛網、月簪(chiam)、","bklhl":"到hit日，主beh除去in súi ê腳環、頭毛網、月簪；"}},{"book":"賽","chapter":3,"verse":19,"versions":{"unv":"耳環、手鐲、蒙臉的帕子、","bklcl":"hī-khoân, chhiú-so̍h, tà-bīn ê phè;","tghg":"耳環、手鐲、罩面的帕(phè)、","bklhl":"耳環、手so̍h、罩面ê phè；"}},{"book":"賽","chapter":3,"verse":20,"versions":{"unv":"華冠、足鍊、華帶、香盒、符囊、","bklcl":"hoe-bō, kha-liān, hoe-tòa, hiuⁿ-a̍h, hû-tē;","tghg":"花帽、腳鍊、花帶、香盒(hiuⁿ-a̍h)、符袋、","bklhl":"花帽、腳鏈、花帶、香盒、符袋；"}},{"book":"賽","chapter":3,"verse":21,"versions":{"unv":"戒指、鼻環、","bklcl":"chhiú-chí, phīⁿ-khoân;","tghg":"手指、鼻環、","bklhl":"手指、鼻環；"}},{"book":"賽","chapter":3,"verse":22,"versions":{"unv":"吉服、外套、雲肩、荷包、","bklcl":"lé-ho̍k, gōa-thò, phi-kian, hô-pau;","tghg":"禮服，外套、披肩、荷包、","bklhl":"禮服、外套、披肩、荷包；"}},{"book":"賽","chapter":3,"verse":23,"versions":{"unv":"手鏡、細麻衣、裹頭巾、蒙身的帕子。","bklcl":"chhiú-kiàⁿ, iù-tōe saⁿ, pau-thâu ê kun, jia seng-khu ê phè.","tghg":"手鏡，幼苧衫、包頭的巾、遮身軀的帕。","bklhl":"手鏡、幼苧衫、包頭ê巾，遮身軀ê phè。"}},{"book":"賽","chapter":3,"verse":24,"versions":{"unv":"必有臭爛代替馨香，繩子代替腰帶，光禿代替美髮，麻衣繫腰代替華服，烙傷代替美容。","bklcl":"Beh ū chhàu-khì lâi thòe phang-bī; soh-á lâi thòe io-tòa; thâu-khak kng-khō-khō lâi thòe súi ê thâu-mn̂g; môa-pò͘ hâ-io lâi thòe súi ê i-ho̍k; ēng hé ê kù-siong lâi thòe i súi ê bīn-māu.","tghg":"欲有臭氣來替芳味(phang-bī)，索仔來替腰帶，頭殼光裸裸(kng-khō-khō)來替媠的頭毛，麻布縖(hâ)腰來替媠的衣服，用火的灸傷(kù-siong)來替伊媠的面貌。","bklhl":"Beh有臭氣來替芳味；索á來替腰帶；頭殼光khō-khō來替súi ê頭毛；麻布縖腰來替súi ê衣服；用火ê灸(kù)傷來替伊súi ê面貌。"}},{"book":"賽","chapter":3,"verse":25,"versions":{"unv":"你的男丁必倒在刀下；你的勇士必死在陣上。","bklcl":"Lí ê ta-po͘-teng beh tó tī to-ē; lí ê ióng-sū beh sí tī chiàn-tīn.","tghg":"你的查甫丁欲倒佇刀下；你的勇士欲死佇戰陣。","bklhl":"你ê ta-po͘丁beh倒tī刀下；你ê勇士beh死tī戰陣。"}},{"book":"賽","chapter":3,"verse":26,"versions":{"unv":"錫安（原文是她）的城門必悲傷、哀號；她必荒涼坐在地上。","bklcl":"I ê siâⁿ-mn̂g beh pi-siong ai-kiò; i beh léng-chēng chē tī thô͘-kha.","tghg":"伊的城門欲悲傷、哀叫；伊欲冷靜坐佇土腳。","bklhl":"伊ê城門beh悲傷哀叫；伊beh冷靜坐tī土腳。"}}]