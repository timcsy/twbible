[{"book":"賽","chapter":40,"verse":1,"versions":{"unv":"你們的　神說：你們要安慰，安慰我的百姓。","bklcl":"Lín ê Siōng-tè kóng, Lín tio̍h an-ùi, an-ùi Góa ê peh-sìⁿ.","tghg":"恁的上帝講：恁著安慰，安慰我的百姓。","bklhl":"Lín ê上帝講，Lín tio̍h安慰，安慰我ê百姓。"}},{"book":"賽","chapter":40,"verse":2,"versions":{"unv":"要對耶路撒冷說安慰的話，又向她宣告說，她爭戰的日子已滿了；她的罪孽赦免了；她為自己的一切罪，從耶和華手中加倍受罰。","bklcl":"Tio̍h tùi Iâ-lō͘-sat-léng kóng hó-ōe, koh pò i chai, i ê kau-chiàn í-keng chīn, i ê chōe-kòa í-keng sià; i ūi-tio̍h i it-chhè ê chōe, tùi Iâ-hô-hoa ê chhiú ka-pē siū hêng-hoa̍t.","tghg":"著對耶路撒冷講好話，閣報伊知，伊的交戰已經盡；伊的罪過已經赦；伊為著伊一切的罪，對耶和華的手加倍受刑罰。","bklhl":"Tio̍h對耶路撒冷講好話，koh報伊知，伊ê交戰已經盡，伊ê罪過已經赦；伊為tio̍h伊一切ê罪，tùi耶和華ê手加倍受刑罰。"}},{"book":"賽","chapter":40,"verse":3,"versions":{"unv":"有人聲喊著說：在曠野預備耶和華的路（或譯：在曠野，有人聲喊著說：當預備耶和華的路），在沙漠地修平我們　神的道。","bklcl":"Ū siaⁿ kiò kóng, Tī khòng-iá pī-pān Iâ-hô-hoa ê lō͘, tī soa-bô͘ ê tōe, siu-pîⁿ lán ê Siōng-tè ê tōa-lō͘.","tghg":"有聲叫講：佇曠野備辦耶和華的路，佇沙漠的地，修平咱的上帝的大路。","bklhl":"有聲叫講，Tī曠野備辦耶和華ê路，tī沙漠ê地，修平咱ê上帝ê大路。"}},{"book":"賽","chapter":40,"verse":4,"versions":{"unv":"一切山窪都要填滿，大小山岡都要削平；高高低低的要改為平坦，崎崎嶇嶇的必成為平原。","bklcl":"Chiah-ê soaⁿ-kok lóng beh thūn hō͘ i tīⁿ, tōa-sòe ê soaⁿ-thâu lóng beh ku̍t hō͘ i kē; oan-oat--ê, beh kóe hō͘ i ti̍t, khâm-khia̍t--ê, beh siu hō͘ i pîⁿ.","tghg":"諸個山谷攏欲填(thūn)互伊淀(tīⁿ)，大細的山頭攏欲掘互伊低；彎越的欲改互伊直，嵁硈(khâm-khia̍t)的欲修互伊平。","bklhl":"Chiah-ê山谷lóng beh thūn hō͘伊tīⁿ，大細ê山頭lóng beh掘hō͘伊低；彎oat-ê，beh改hō͘伊直，坎坷ê，beh修hō͘伊平。"}},{"book":"賽","chapter":40,"verse":5,"versions":{"unv":"耶和華的榮耀必然顯現；凡有血氣的必一同看見；因為這是耶和華親口說的。","bklcl":"Iâ-hô-hoa ê êng-kng tek-khak hián-hiān, hoān-nā ū hiat-khì-ê beh lóng khòaⁿ-kìⁿ; in-ūi che sī Iâ-hô-hoa chhin-chhùi kóng--ê.","tghg":"耶和華的榮光的確顯現；凡若有血氣者欲攏看見；因為這是耶和華親嘴講的。","bklhl":"耶和華ê榮光的確顯現，凡若有血氣ê beh lóng看見；因為這是耶和華親嘴講ê。"}},{"book":"賽","chapter":40,"verse":6,"versions":{"unv":"有人聲說：你喊叫吧！有一個說：我喊叫甚麼呢？說：凡有血氣的盡都如草；他的美容都像野地的花。","bklcl":"Ū siaⁿ kóng, Lí tio̍h kiò, i kóng, Góa tio̍h kiò sím-mi̍h? kìⁿ-nā ū hiat-khì--ê lóng chhin-chhiūⁿ chháu, i ê êng-kng lóng chhin-chhiūⁿ soaⁿ--nih ê hoe; chháu ōe ta, hoe ōe siā;","tghg":"有聲講：你著叫！伊講：我著叫甚麼？見若有血氣者攏親像草；伊的榮光攏親像山裡的花。","bklhl":"有聲講，你tio̍h叫，伊講，我tio̍h叫甚麼？見若有血氣ê lóng親像草，伊ê榮光lóng親像山裡ê花；草會乾，花會謝；"}},{"book":"賽","chapter":40,"verse":7,"versions":{"unv":"草必枯乾，花必凋殘，因為耶和華的氣吹在其上；百姓誠然是草。","bklcl":"in-ūi Iâ-hô-hoa ê khì chhe tī i ê téng-bīn; peh-sìⁿ chin-chiàⁿ sī chháu.","tghg":"草會乾，花會謝，因為耶和華的氣吹佇伊的頂面；百姓真正是草。","bklhl":"因為耶和華ê氣吹tī伊ê頂面；百姓真正是草。"}},{"book":"賽","chapter":40,"verse":8,"versions":{"unv":"草必枯乾，花必凋殘，惟有我們　神的話必永遠立定。","bklcl":"Chháu ōe ta, hoe ōe siā; to̍k-to̍k lán ê Siōng-tè ê ōe tek-khak éng-oán tī-teh.","tghg":"草會乾，花會謝，獨獨咱的上帝的話的確永遠佇啲。","bklhl":"草會乾，花會謝；獨獨咱ê上帝ê話的確永遠tī-teh。"}},{"book":"賽","chapter":40,"verse":9,"versions":{"unv":"報好信息給錫安的啊，你要登高山；報好信息給耶路撒冷的啊，你要極力揚聲。揚聲不要懼怕，對猶大的城邑說：看哪，你們的　神！","bklcl":"Pò hó siau-sit hō͘ Sek-an--ê ah, lí tio̍h chiūⁿ koâiⁿ-soaⁿ; pò hó siau-sit hō͘ Iâ-lō͘-sat-léng--ê ah, lí tio̍h chīn-la̍t chhut lí ê siaⁿ; tio̍h chhut-siaⁿ, m̄-bián kiaⁿ; tùi Iû-tāi ê siâⁿ kóng, Khòaⁿ ah, lín ê Siōng-tè.","tghg":"報好消息互錫安的啊，你著上高山；報好消息互耶路撒冷者啊，你著盡力出你的聲。著出聲呣免驚，對猶大的城講：看啊，恁的上帝！","bklhl":"報好消息hō͘錫安ê ah，你tio̍h 上高山；報好消息hō͘耶路撒冷ê ah，你tio̍h盡力出你ê聲；tio̍h出聲，m̄免驚；對偤大ê城講，看ah，lín ê上帝。"}},{"book":"賽","chapter":40,"verse":10,"versions":{"unv":"主耶和華必像大能者臨到；他的膀臂必為他掌權。他的賞賜在他那裡；他的報應在他面前。","bklcl":"Khòaⁿ ah, Chú Iâ-hô-hoa beh chhin-chhiūⁿ tōa koân-lêng--ê lîm-kàu , I ê chhiú tek-khak ūi I chiáng-koân; khòaⁿ ah, I ê siúⁿ-sù tī I hia, I ê pò-tap ia̍h tī I ê bīn-chêng.","tghg":"看啊，主耶和華欲親像大權能者臨到；伊的手的確為伊掌權。看啊，伊的賞賜佇伊遐；伊的報答亦佇伊的面前。","bklhl":"看ah，主耶和華beh親像大權能ê臨到，祂ê手的確為祂掌權；看ah，祂ê賞賜tī祂hia，祂ê報答亦tī祂ê面前。"}},{"book":"賽","chapter":40,"verse":11,"versions":{"unv":"他必像牧人牧養自己的羊群，用膀臂聚集羊羔抱在懷中，慢慢引導那乳養小羊的。","bklcl":"I beh chhin-chhiūⁿ bo̍k-chiá kò͘ I ê iûⁿ-kûn, I beh ēng chhiú âⁿ-óa iûⁿ-á-kiáⁿ, phō i tī heng-chêng, bān-bān chhōa hiah-ê hō͘ iûⁿ-á suh-lin--ê.","tghg":"伊欲親像牧者顧伊的羊群，伊欲用手伏倚(âⁿ-óa)羊仔子，抱伊佇胸前，慢慢導許個互羊仔吸奶者。","bklhl":"祂beh親像牧者顧伊ê羊群，祂beh用手âⁿ-óa羊á-kiáⁿ，抱伊tī胸前，慢慢chhōa hiah-ê hō͘羊á suh-lin-ê。"}},{"book":"賽","chapter":40,"verse":12,"versions":{"unv":"誰曾用手心量諸水，用手虎口量蒼天，用升斗盛大地的塵土，用秤稱山嶺，用天平平岡陵呢？","bklcl":"Chī-chūi bat ēng chhiú-sim niû chiah-ê chúi, ēng chhiú-hó͘-kháu niû kiong-chhong, ēng táu tóe tōa-tōe ê thô͘-hún, ēng chhìn chhìn soaⁿ-niá, ēng thian-phêng phêng soaⁿ-thâu ah?","tghg":"是誰曾用手心量諸個水，用手虎口量穹蒼，用斗貯(tóe)大地的土粉，用秤(chhìn)秤(chhìn山嶺，用天秤(thian-phêng)秤(phêng)山頭啊？","bklhl":"Chī-chūi bat用手心量chiah ê水，用手虎口量穹蒼，用斗貯大地ê土粉，用秤(chhìn)秤山嶺，用天秤(phêng)秤山頭ah？"}},{"book":"賽","chapter":40,"verse":13,"versions":{"unv":"誰曾測度耶和華的心（或譯：誰曾指示耶和華的靈），或作他的謀士指教他呢？","bklcl":"Chī-chūi bat chhek-to̍k Iâ-hô-hoa ê sim, á-sī chòe I ê bô͘-sū lâi chí-kàu I ah?","tghg":"是誰曾測𢜬耶和華的心，抑是做伊的謀士來指教伊啊？","bklhl":"Chī-chūi bat測度耶和華ê心，á是做祂ê謀士來指教祂ah？"}},{"book":"賽","chapter":40,"verse":14,"versions":{"unv":"他與誰商議，誰教導他，誰將公平的路指示他，又將知識教訓他，將通達的道指教他呢？","bklcl":"I kap chī-chūi siong-liông, chī-chūi kà-sī I, chiong kong-pêng ê lō͘ chí-sī I, koh chiong tì-sek kà-sī I, chiong thong-ta̍t ê tō-lō͘ chí-kàu I ah?","tghg":"伊及是誰商量，是誰教示伊，將公平的路指示伊，閣將智識教示伊，將通達的道路指教伊啊？","bklhl":"祂kap 是誰商量，是誰教示祂，將公平ê路指示祂，koh將智識教示祂，將通達ê道路指教祂ah？"}},{"book":"賽","chapter":40,"verse":15,"versions":{"unv":"看哪，萬民都像水桶的一滴，又算如天平上的微塵；他舉起眾海島，好像極微之物。","bklcl":"Khòaⁿ ah, bān peh-sìⁿ lóng chhin-chhiūⁿ chúi-tháng ê chi̍t-tih-chúi, koh chhin-chhiūⁿ thian-phêng-téng ê tîn-ai; I the̍h chiah-ê hái-sū khí-lâi chhin-chhiūⁿ ke̍k bî-sòe ê mi̍h.","tghg":"看啊，萬百姓攏親像水桶的一滴水，閣親像天秤頂的塵埃；伊提諸個海嶼起來，親像極微細的物。","bklhl":"看ah，萬百姓lóng親像水桶ê一滴水，koh親像天秤頂ê塵埃；祂the̍h chiah ê海嶼起來親像極微細ê物。"}},{"book":"賽","chapter":40,"verse":16,"versions":{"unv":"黎巴嫩的樹林不夠當柴燒；其中的走獸也不夠作燔祭。","bklcl":"Lī-pa-lùn bô kàu-gia̍h thang chòe hé-chhâ, kî-tiong ê cháu-siù bô kàu-gia̍h chòe sio-chè.","tghg":"黎巴嫩無夠額通做火柴；其中的走獸無夠額做燒祭。","bklhl":"黎巴嫩無夠額thang做火柴，其中ê走獸無夠額做燒祭。"}},{"book":"賽","chapter":40,"verse":17,"versions":{"unv":"萬民在他面前好像虛無，被他看為不及虛無，乃為虛空。","bklcl":"Bān peh-sìⁿ tī I ê bīn-chêng chhin-chhiūⁿ bô mi̍h; hō͘ I khòaⁿ ke̍k-kî bô, chiū-sī khang-khang.","tghg":"萬百姓佇伊的面前親像無物，互伊看極其無，就是空空。","bklhl":"萬百姓tī祂ê面前親像無物；hō͘祂看極其無，就是空空。"}},{"book":"賽","chapter":40,"verse":18,"versions":{"unv":"你們究竟將誰比　神，用甚麼形像與　神比較呢？","bklcl":"Lín kiù-kèng beh chiong chī-chūi pí-phēng Siōng-tè? ēng sím-mi̍h hêng-siōng kap Siōng-tè pí-phēng ah?","tghg":"恁究竟欲將是誰比並上帝，用甚麼形像及上帝比並啊？","bklhl":"Lín究竟beh將是誰比並上帝？用甚麼形象kap上帝比並ah？"}},{"book":"賽","chapter":40,"verse":19,"versions":{"unv":"偶像是匠人鑄造，銀匠用金包裹，為它鑄造銀鍊。","bklcl":"Ngó͘-siōng sī sai-hū chù-chō, gûn-chhiūⁿ ēng kim an--i, kā i chù gûn-liān.","tghg":"偶像是師傅鑄(chù)造，銀匠用金安伊，給伊鑄銀鍊。","bklhl":"偶像是師傅鑄造，銀匠用金安伊，kā伊鑄銀鍊。"}},{"book":"賽","chapter":40,"verse":20,"versions":{"unv":"窮乏獻不起這樣供物的，就揀選不能朽壞的樹木，為自己尋找巧匠，立起不能搖動的偶像。","bklcl":"Sòng-hiong lâng bô la̍t thang hiàn chit-hō mi̍h, chiū kéng bōe-ōe hiú-hoāi ê chhâ, ūi i chhē kî-khiáu ê sai-hū, chhāi bōe-ōe iô-tāng ê ngó͘-siōng.","tghg":"喪鄉人無力通獻此號物，就揀𣍐會朽壞的柴，為伊尋奇巧的師傅，祀(chhāi)𣍐會搖動的偶像。","bklhl":"Sòng-hiong人無力thang獻chit號物，就揀bōe會朽壞ê柴，為伊chhē奇巧ê師傅，chhāi bōe能搖動ê偶像。"}},{"book":"賽","chapter":40,"verse":21,"versions":{"unv":"你們豈不曾知道嗎？你們豈不曾聽見嗎？從起初豈沒有人告訴你們嗎？自從立地的根基，你們豈沒有明白嗎？","bklcl":"Lín kiám bē chai mah? lín kiám bē thiaⁿ-kìⁿ mah? tùi khí-thâu kiám bô kā lín kóng mah? tùi siat-li̍p tōe ê kun-ki lín kiám bô bêng-pe̍k mah?","tghg":"恁豈未知嗎？恁豈未聽見嗎？對起頭豈無給恁講嗎？對設立地的根基恁豈無明白嗎？","bklhl":"Lín kiám未知mah？lín kiám未聽見mah？tùi起頭kiám無kā lín講mah？tùi設立地ê根基lín kiám無明白mah？"}},{"book":"賽","chapter":40,"verse":22,"versions":{"unv":"　神坐在地球大圈之上；地上的居民好像蝗蟲。他鋪張穹蒼如幔子，展開諸天如可住的帳棚。","bklcl":"Chú chē tī tōe ê tōa-khoân, tōe-chiūⁿ khiā-khí ê peh-sìⁿ chhin-chhiūⁿ chháu-meh; I tián-khui thiⁿ chhin-chhiūⁿ tiùⁿ-pak, an-tì i, chhin-chhiūⁿ thang khiā-khí ê pò͘-pîⁿ.","tghg":"主坐佇地的大環(khoân)；地上徛起的百姓親像草蜢(chháu-meh)。伊展開天親像帳幅(tiùⁿ-pak)，安置伊親像通徛起的布棚。","bklhl":"主坐tī地ê大環，地上khiā起ê百姓親像草蜢；祂展開天親像帳幅，安置伊，親像thang khiā起ê布棚。"}},{"book":"賽","chapter":40,"verse":23,"versions":{"unv":"他使君王歸於虛無，使地上的審判官成為虛空。","bklcl":"I hō͘ kun-ông kui tī bô; hō͘ tōe-chiūⁿ ê sím-phòaⁿ-koaⁿ chiâⁿ-chòe khang-hu.","tghg":"伊互君王歸佇無，互地上的審判官成做空虛。","bklhl":"祂hō͘君王歸tī無；hō͘地上ê審判官成做空虛。"}},{"book":"賽","chapter":40,"verse":24,"versions":{"unv":"他們是剛才（或譯：不曾；下同）栽上，剛才種上，根也剛才扎在地裡，他一吹在其上，便都枯乾；旋風將他們吹去，像碎秸一樣。","bklcl":"In sī tú-á chai, tú-á chèng; i ê châng tú-á tèng-kun tī tōe--nih; I chi̍t-ē chhe tī i téng-bīn, chiū lóng ko͘-tâ, kńg-lê-hong chiong i chhe--khì, chhin-chhiūⁿ chháu-iù chi̍t-iūⁿ.","tghg":"𪜶是抵仔(tú-á)栽，抵仔種，伊的欉抵仔釘根佇地裡，伊一下吹佇伊頂面，就攏枯焦；捲螺風將伊吹去，親像草幼一樣。","bklhl":"In是tú-á栽，tú-á種；伊ê叢tú-á釘根tī地裡；祂一下吹tī伊頂面，就lóng枯焦，捲螺風將伊吹去，親像草幼一樣。"}},{"book":"賽","chapter":40,"verse":25,"versions":{"unv":"那聖者說：你們將誰比我，叫他與我相等呢？","bklcl":"Chì-sèng-ê kóng, Lín beh ēng chī-chūi pí-phēng Góa, hō͘ Góa kap i pîⁿ ah?","tghg":"至聖者講：恁欲用是誰比並我，互我及伊平啊？","bklhl":"至聖ê講，Lín beh用是誰比並我，hō͘我kap伊平ah？"}},{"book":"賽","chapter":40,"verse":26,"versions":{"unv":"你們向上舉目，看誰創造這萬象，按數目領出，他一一稱其名；因他的權能，又因他的大能大力，連一個都不缺。","bklcl":"Lín kia̍h-ba̍k khòaⁿ téng-bīn, khòaⁿ chī-chūi chhòng-chō chiah-ê, chiàu siàu-ba̍k chhōa hiah-ê bān-kun chhut-lâi; I chi̍t-ê chi̍t-ê chheng in ê miâ; in-ūi I ê koân-lêng, koh in-ūi I ê tōa koân-lêng, tōa khùi-la̍t, liân chi̍t-ê ia̍h bô khiàm.","tghg":"恁攑目看頂面，看是誰創造諸個，照數目(siàu-ba̍k)導許個萬軍出來，伊一個一個稱𪜶的名；因為伊的權能，閣因為伊的大權能大氣力，連一個亦無欠。","bklhl":"Lín kia̍h目看頂面，看是誰創造chiah ê，照賬目chhōa hiah-ê萬軍出來；祂一个一个稱in ê名；因為祂ê權能，koh因為祂ê大權能，大氣力，連一个亦無欠。"}},{"book":"賽","chapter":40,"verse":27,"versions":{"unv":"雅各啊，你為何說，我的道路向耶和華隱藏？以色列啊，你為何言，我的冤屈　神並不查問？","bklcl":"Ngá-kok ah, lí siáⁿ-sū kóng, Í-sek-lia̍t ah, lí siáⁿ-sū kóng, Góa ê tō-lō͘ ún-ba̍t tī Iâ-hô-hoa, góa ê àn-kiāⁿ bô tit-tio̍h Siōng-tè liāu-lí.","tghg":"雅各啊，你啥事講，以色列啊，你啥事講，我的道路隱密佇耶和華？我的案件無得著上帝料理？","bklhl":"雅各ah，你啥事講，以色列ah，你啥事講，我ê道路隱密tī耶和華，我ê案件無得tio̍h上帝料理。"}},{"book":"賽","chapter":40,"verse":28,"versions":{"unv":"你豈不曾知道嗎？你豈不曾聽見嗎？永在的　神耶和華，創造地極的主，並不疲乏，也不困倦；他的智慧無法測度。","bklcl":"Lí kiám bē chai mah? Lí kiám bē thiaⁿ-kìⁿ mah? éng-éng tī-teh ê Siōng-tè, Iâ-hô-hoa, chhòng-chō tōe-ke̍k--ê, I bô ià, ia̍h bô siān; I ê tì-hūi bô thang chhek-to̍k.","tghg":"你豈未知嗎？你豈未聽見嗎？永永佇啲的上帝耶和華，創造地極者，伊無厭，亦無倦；伊的智慧無通測𢜬。","bklhl":"你kiám未知mah？你kiám未聽見mah？永永tī-teh ê上帝，耶和華，創造地極ê，祂無厭，亦無倦；祂ê智慧無thang測度。"}},{"book":"賽","chapter":40,"verse":29,"versions":{"unv":"疲乏的，他賜能力；軟弱的，他加力量。","bklcl":"Ià-siān--ê I hō͘ i lêng-le̍k; nńg-chiáⁿ-ê, I ke-thiⁿ i ê khùi-la̍t.","tghg":"厭倦者，伊互伊能力；軟茈(nńg-chiáⁿ)者，伊加添伊的氣力。","bklhl":"厭倦ê祂hō͘伊能力；軟chiáⁿ-ê，祂加添伊ê氣力。"}},{"book":"賽","chapter":40,"verse":30,"versions":{"unv":"就是少年人也要疲乏困倦；強壯的也必全然跌倒。","bklcl":"Siàu-liân lâng ia̍h ōe ià ōe siān, ióng-chòng ê lâng ia̍h ōe poa̍h-tó.","tghg":"少年人亦會厭會倦；勇壯的人亦會跋倒。","bklhl":"少年人亦會厭會倦，勇壯ê人亦會跋倒。"}},{"book":"賽","chapter":40,"verse":31,"versions":{"unv":"但那等候耶和華的必重新得力。他們必如鷹展翅上騰；他們奔跑卻不困倦，行走卻不疲乏。","bklcl":"To̍k-to̍k óa-khò Iâ-hô-hoa--ê beh tit-tio̍h sin ê khùi-la̍t; in beh chhin-chhiūⁿ eng-chiáu thí-si̍t pe-koâiⁿ; in cháu, ia̍h bô ià; kiâⁿ ia̍h bô siān.","tghg":"獨獨倚靠耶和華者欲得著新的氣力。𪜶欲親像鷹鳥展翅飛高；𪜶走亦無厭，行亦無倦。","bklhl":"獨獨óa靠耶和華ê beh得tio̍h新ê氣力；in beh親像鷹鳥thí翼飛高；in走，亦無厭；行亦無倦。"}}]