[{"book":"賽","chapter":22,"verse":1,"versions":{"unv":"論異象谷的默示：有甚麼事使你這滿城的人都上房頂呢？","bklcl":"Lūn īⁿ-siōng ê soaⁿ-kok ê be̍k-sī.\tŪ sím-mi̍h tāi-chì, hō͘ lí ê peh-sìⁿ lóng chiūⁿ chhù-téng ah?","tghg":"論異象的山谷的默示：有甚麼代誌互你的百姓攏上厝頂啊？","bklhl":"論異象ê山谷ê默示。\t有甚麼tāi-chì，hō͘你ê百姓lóng上厝頂ah？"}},{"book":"賽","chapter":22,"verse":2,"versions":{"unv":"你這滿處吶喊、大有喧嘩的城，歡樂的邑啊，你中間被殺的並不是被刀殺，也不是因打仗死亡。","bklcl":"Lí móa-sì-kòe hoah-hiàm, tōa-tōa soan-hoa ê siâⁿ, hoaⁿ-hí ê siâⁿ ah, lí tiong-kan siū-thâi--ê m̄-sī hō͘ to thâi, ia̍h m̄-sī ūi-tio̍h kau-chiàn lâi sí.","tghg":"你滿四界喝喊(hoah-hiàm)、大大喧嘩的城，歡喜的城啊，你中間受刣者呣是互刀刣，亦呣是為著交戰來死。","bklhl":"你滿四界hoah-hiàm，大大喧嘩ê城，歡喜ê城ah，你中間受刣-ê m̄是hō͘刀刣，亦m̄是為tio̍h交戰來死。"}},{"book":"賽","chapter":22,"verse":3,"versions":{"unv":"你所有的官長一同逃跑，都為弓箭手所捆綁。你中間一切被找到的都一同被捆綁；他們本是逃往遠方的。","bklcl":"Lí só͘ ū ê koaⁿ-tiúⁿ chòe chi̍t-ē tô-cháu, lóng hō͘ kia̍h-keng ê lâng só͘ khún-pa̍k; lín tiong-kan it-chhè hō͘ lâng chhē--tio̍h ê, chòe chi̍t-ē siū khún-pa̍k, in pún sī cháu-khì hn̄g-hn̄g--ê.","tghg":"你所有的官長做一下逃走，攏互攑弓的人所捆縛。恁中間一切互人尋著的做一下受捆縛；𪜶本是走去遠遠的。","bklhl":"你所有ê官長做一下逃走，lóng hō͘ kia̍h弓ê人所綑縛；lín中間一切hō͘人chhē-tio̍h ê，做一下受綑縛，in本是走去遠遠ê。"}},{"book":"賽","chapter":22,"verse":4,"versions":{"unv":"所以我說：你們轉眼不看我，我要痛哭。不要因我眾民（原文是民女）的毀滅，就竭力安慰我。","bklcl":"Só͘-í góa kóng, Lín oa̍t-cháu bô khòaⁿ góa, góa beh thòng-sim thî-khàu; bo̍h-tit in-ūi góa ê peh-sìⁿ siū húi-hoāi, lâi bián-kióng an-ùi góa.","tghg":"所以我講：恁越走無看我，我欲痛心(thòng-sim)啼哭。莫得因為我的百姓受毀壞，來勉強安慰我。","bklhl":"所以我講，Lín oa̍t走無看我，我beh痛心啼哭；莫得因為我ê百姓受毀壞，來勉強安慰我。"}},{"book":"賽","chapter":22,"verse":5,"versions":{"unv":"因為主─萬軍之耶和華使「異象谷」有潰亂、踐踏、煩擾的日子。城被攻破，哀聲達到山間。","bklcl":"In-ūi Chú, bān-kun ê Iâ-hô-hoa, hō͘ īⁿ-siōng ê soaⁿ-kok ū kiáu-jiáu thún-ta̍h bê-loān ê ji̍t, siâⁿ tú-tio̍h kong-phòa, ai-kiò ê siaⁿ thàu-kàu soaⁿ-kan.","tghg":"因為主──萬軍的耶和華互「異象的山谷」有攪擾、𧿬踏(thún-ta̍h)、迷亂的日。城抵著(tú-tio̍h)攻破，哀叫的聲透到山間。","bklhl":"因為主，萬軍ê耶和華，hō͘異象ê山谷有攪擾thún踏迷亂ê日，城tú-tio̍h攻破，哀叫ê聲透到山間。"}},{"book":"賽","chapter":22,"verse":6,"versions":{"unv":"以攔帶著箭袋，還有坐戰車的和馬兵；吉珥揭開盾牌。","bklcl":"Í-lân tòa chìⁿ-tē, koh ū chài-peng ê chhia kap bé-peng; Kiat-jíⁿ the̍h-chhut tîn-pâi.","tghg":"以攔帶箭袋，閣有載兵的車及馬兵；吉珥提出盾牌。","bklhl":"Í-lân帶箭袋，koh有載兵ê車kap馬兵；Kiat-jíⁿ the̍h出藤牌。"}},{"book":"賽","chapter":22,"verse":7,"versions":{"unv":"你嘉美的谷遍滿戰車，也有馬兵在城門前排列。","bklcl":"Lí súi ê soaⁿ-kok, chiàn-chhia móa-móa, ia̍h ū bé-peng tī siâⁿ-mn̂g chêng pâi-lia̍t.","tghg":"你媠的山谷戰車滿滿，亦有馬兵佇城門前排列。","bklhl":"你súi ê山谷，戰車滿滿，亦有馬兵tī城門前排列。"}},{"book":"賽","chapter":22,"verse":8,"versions":{"unv":"他去掉猶大的遮蓋。那日，你就仰望林庫內的軍器。","bklcl":"I tû-khì Iû-tāi ê jia-cha̍h; hit-ji̍t lí chiū chhâ-khòaⁿ kun-chong-ke̍k ê kun-khì;","tghg":"伊除去猶大的遮截(jia-cha̍h)。彼日，你就查看軍藏局(kun-chong-ke̍k)的軍器。","bklhl":"伊除去偤大ê jia遮；hit日你就查看軍裝局ê軍器；"}},{"book":"賽","chapter":22,"verse":9,"versions":{"unv":"你們看見大衛城的破口很多，便聚積下池的水，","bklcl":"lín khòaⁿ-kìⁿ Tāi-pi̍t ê siâⁿ ê phòa-khiah chin-chōe; chiū chek-chū ē-tî ê chúi.","tghg":"恁看見大衛的城的破隙(phòa-khiah)真多，就積聚下池的水，","bklhl":"lín看見大衛ê城ê破隙真chōe；就積聚下池ê水。"}},{"book":"賽","chapter":22,"verse":10,"versions":{"unv":"又數點耶路撒冷的房屋，將房屋拆毀，修補城牆，","bklcl":"Koh sǹg Iâ-lō͘-sat-léng ê chhù-the̍h, chiong chhù thiah-húi lâi siu-pó͘ siâⁿ-chhiûⁿ.","tghg":"閣算耶路撒冷的厝宅，將厝拆毀來修補城牆，","bklhl":"Koh算耶路撒冷ê厝宅，將厝拆毀來修補城牆。"}},{"book":"賽","chapter":22,"verse":11,"versions":{"unv":"又在兩道城牆中間挖一個聚水池可盛舊池的水，卻不仰望做這事的主，也不顧念從古定這事的。","bklcl":"Koh tī nn̄g ê chhiûⁿ ê tiong-kan khui chi̍t ê thâm, lâi tóe kū-tî ê chúi; chóng-sī lín bô gióng-bōng chòe i ê, iā bô siūⁿ-tio̍h tùi kó͘-chá chiâⁿ i ê.","tghg":"閣佇二個牆的中間開一個潭來貯舊池的水，總是恁無仰望做伊的，也無想著對古早成伊的。","bklhl":"Koh tī兩個牆ê中間開一个潭，來貯舊池ê水；總是lín無仰望做伊ê，也無想tio̍h tùi古早成伊ê。"}},{"book":"賽","chapter":22,"verse":12,"versions":{"unv":"當那日，主─萬軍之耶和華叫人哭泣哀號，頭上光禿，身披麻布。","bklcl":"Tng hit-ji̍t Chú bān-kun ê Iâ-hô-hoa kah lâng thî-khàu, ai-siong thì thâu-mn̂g, hâ môa-pò͘;","tghg":"當彼日，主──萬軍的耶和華教人啼哭哀傷，剃頭毛，縖(hâ)麻布。","bklhl":"當hit日，主萬軍ê耶和華kah人啼哭，哀傷剃頭毛，hâ麻布；"}},{"book":"賽","chapter":22,"verse":13,"versions":{"unv":"誰知，人倒歡喜快樂，宰牛殺羊，吃肉喝酒，說：我們吃喝吧！因為明天要死了。","bklcl":"khòaⁿ ah, ū hoaⁿ-hí khoài-lo̍k, thâi-gû tó iûⁿ, chia̍h-bah lim-chiú, kóng, Chòe lán chia̍h chòe lán lim, in-ūi bîn-á-ji̍t beh sí--lah.","tghg":"看啊，有歡喜快樂，刣牛倒羊，食肉飲酒，講：做咱食做咱飲！因為明仔日欲死啦。","bklhl":"看ah，有歡喜快樂，刣牛倒羊，食肉lim酒，講，做咱食做咱lim，因為明á日beh死lah。"}},{"book":"賽","chapter":22,"verse":14,"versions":{"unv":"萬軍之耶和華親自默示我說：這罪孽直到你們死，斷不得赦免！這是主─萬軍之耶和華說的。","bklcl":"Bān-kun ê Iâ-hô-hoa tùi góa ê hī-khang chí-sī góa, kóng, Lín chit ê chōe koat-toàn bōe sià-bián--tit, ti̍t-kàu lín sí; che sī Chú, bān-kun ê Iâ-hô-hoa kóng ê.","tghg":"萬軍的耶和華對我的耳孔指示我講：恁此個罪決斷𣍐赦免得，直到恁死！這是主──萬軍的耶和華講的。","bklhl":"萬軍ê耶和華對我ê耳孔指示我，講，Lín chit ê罪決斷bōe赦免得，直到lín死；這是主，萬軍ê耶和華講ê。"}},{"book":"賽","chapter":22,"verse":15,"versions":{"unv":"主─萬軍之耶和華這樣說：「你去見掌銀庫的，就是家宰舍伯那，對他說：","bklcl":"Chú, bān-kun ê Iâ-hô-hoa, án-ni kóng, Khì ah, lí khì kìⁿ chit ê chiáng khò͘-pâng ê , chiū-sī koán-ke ê Siā-pek-ná, tùi i kóng Lí tī-chia siáⁿ-sū?","tghg":"主──萬軍的耶和華按呢講：「去啊，你去見此個掌庫房的，就是管家的舍伯那，對伊講：","bklhl":"主，萬軍ê耶和華，án-ni講，去ah，你去見chit ê掌庫房ê ，就是管家ê Siā-pek-ná，對伊講你tī-chia啥事？"}},{"book":"賽","chapter":22,"verse":16,"versions":{"unv":"『你在這裡做甚麼呢？有甚麼人竟在這裡鑿墳墓，就是在高處為自己鑿墳墓，在磐石中為自己鑿出安身之所？","bklcl":"Lí tī-chia ū sím-mi̍h lâng, hō͘ lí tī-chia ūi-tio̍h ka-kī phah hûn-bōng?  I tī koâiⁿ ê só͘-chāi ūi ka-kī phah hûn-bōng, ūi ka-kī tī chio̍h-pôaⁿ chō chi̍t ê khiā-khí ê só͘-chāi.","tghg":"『你佇遮啥事？你佇遮有甚麼人，互你佇遮為著家己拍墳墓，伊佇高的所在為家己拍墳墓，為家己佇石磐造一個徛起的所在？","bklhl":"你tī-chia有甚麼人，hō͘你tī-chia為tio̍h家己phah墳墓？伊tī高ê所在為家己phah墳墓，為家己tī石磐造一个khiā起ê所在。"}},{"book":"賽","chapter":22,"verse":17,"versions":{"unv":"看哪，耶和華必像大有力的人，將你緊緊纏裹，竭力拋去。","bklcl":"Khòaⁿ ah, Iâ-hô-hoa beh chhin-chhiūⁿ tōa-la̍t ê lâng chīn-la̍t kā lí hiat--khì; iā beh kā lí pau ba̍t-ba̍t; I beh chiong lí kńg chiâⁿ chi̍t-kńg, hiat tī khui-khoah ê só͘-chāi chhin-chhiūⁿ hiat kiû.","tghg":"看啊，耶和華欲親像大力的人，盡力給你㧒(hiat)去，也欲給你包密密。","bklhl":"看ah，耶和華beh親像大力ê人盡力kā你hiat去；也beh kā你包密密；伊beh將你捲成一卷，hiat tī開闊ê所在親像hiat球。"}},{"book":"賽","chapter":22,"verse":18,"versions":{"unv":"他必將你滾成一團，拋在寬闊之地，好像拋球一樣。你這主人家的羞辱，必在那裡坐你榮耀的車，也必在那裡死亡。","bklcl":"Lí chòe chú-lâng ê ke ê lêng-jio̍k--ê, beh sí tī-hia; lí êng-kng ê chhia iā beh tī-hia.","tghg":"伊欲將你捲成一捲，㧒佇開闊的所在，親像㧒球。你做主人的家的凌辱者，欲死佇遐，你榮光的車也欲佇遐。","bklhl":"你做主人ê家ê凌辱ê，beh死tī-hia；你榮光ê車也beh tī-hia。"}},{"book":"賽","chapter":22,"verse":19,"versions":{"unv":"我必趕逐你離開官職；你必從你的原位撤下。』","bklcl":"Góa beh kek lí ê chit, lut lí ê ūi.","tghg":"我欲革(kek)你的職；甪(lut)你的位。』","bklhl":"我beh革你ê職，lut你ê位。"}},{"book":"賽","chapter":22,"verse":20,"versions":{"unv":"「到那日，我必召我僕人希勒家的兒子以利亞敬來，","bklcl":"Kàu hit-ji̍t Góa beh tiàu Góa ê lô͘-po̍k, Hi-le̍k-ka ê kiáⁿ Í-lī-a-kèng, lâi;","tghg":"「到彼日，我欲召我的奴僕希勒家的子以利亞敬來，","bklhl":"到hit日，我beh召我ê奴僕，Hi-le̍k-ka ê kiáⁿ Í-lī-a-kèng，來；"}},{"book":"賽","chapter":22,"verse":21,"versions":{"unv":"將你的外袍給他穿上，將你的腰帶給他繫緊，將你的政權交在他手中。他必作耶路撒冷居民和猶大家的父。","bklcl":"Góa beh chiong lí ê gōa-phàu hō͘ i chhēng, chiong lí ê io-tòa hō͘ i hâ, chiong lí ê chèng-sū ê koân, kau i ê chhiú; i beh chòe Iâ-lō͘-sat-léng khiā-khí ê peh-sìⁿ kap Iû-tāi ê ke ê pē.","tghg":"我欲將你的外袍(phàu)互伊穿，將你的腰帶互伊縖，將你的政事的權交伊的手。伊欲做耶路撒冷徛起的百姓及猶大的家的父。","bklhl":"我beh將你ê外袍hō͘伊穿，將你ê腰帶hō͘伊hâ，將你ê政事ê權，交伊ê手；伊beh做耶路撒冷khiā起ê百姓kap偤大ê家ê父。"}},{"book":"賽","chapter":22,"verse":22,"versions":{"unv":"我必將大衛家的鑰匙放在他肩頭上。他開，無人能關；他關，無人能開。","bklcl":"Góa beh chiong Tāi-pi̍t ê ke ê choān-sî hē tī i ê keng-thâu; i khui, chiū bô lâng ōe koaiⁿ, i koaiⁿ, chiū bô lâng ōe khui.","tghg":"我欲將大衛的家的鏇匙(choān-sî)下(hē)佇伊的肩頭。伊開，就無人會關；伊關，就無人會開。","bklhl":"我beh將大衛ê家ê choān匙hē tī伊ê肩頭；伊開，就無人會關，伊關，就無人會開。"}},{"book":"賽","chapter":22,"verse":23,"versions":{"unv":"我必將他安穩，像釘子釘在堅固處；他必作為他父家榮耀的寶座。","bklcl":"Góa beh kiàn-li̍p i chhin-chhiūⁿ teng tèng tī kian-kò͘ ê só͘-chāi; i beh kā i ê lāu-pē ê ke chòe êng-kng ê chō-ūi.","tghg":"我欲建立伊，親像釘(teng)釘(tèng)佇堅固的所在；伊欲給伊的老父的家做榮光的座位。","bklhl":"我beh建立伊親像釘釘tī堅固ê所在；伊beh kā伊ê老父ê家做榮光ê座位。"}},{"book":"賽","chapter":22,"verse":24,"versions":{"unv":"他父家所有的榮耀，連兒女帶子孫，都掛在他身上，好像一切小器皿，從杯子到酒瓶掛上一樣。","bklcl":"Lâng beh chiong  i ê lāu-pē ê ke chiah-ê êng-kng kiáⁿ kap sun, hoān-nā khì-kū ê sòe-ê, tùi pôaⁿ kàu pân ê khì-kū, lóng tiàu tī i ê téng-bīn.","tghg":"人欲將伊的老父的家諸個榮光，子及孫，凡若器具的細的，對盤到瓶的器具，攏吊佇伊的頂面。","bklhl":"人beh將伊ê老父ê家chiah ê榮光kiáⁿ kap孫，凡若器具ê細ê，tùi盤到瓶ê器具，lóng吊tī伊ê頂面。"}},{"book":"賽","chapter":22,"verse":25,"versions":{"unv":"萬軍之耶和華說：當那日，釘在堅固處的釘子必壓斜，被砍斷落地；掛在其上的重擔必被剪斷。因為這是耶和華說的。」","bklcl":"Bān-kun ê Iâ-hô-hoa kóng, Tng hit-ji̍t tèng tī kian-kò͘ ê só͘-chāi ê teng beh sê--lo̍h-khì; beh siū chhò-tn̄g ka-la̍uh lo̍h-khì, tiàu tī i ê téng-bīn ê mi̍h beh bô--khì; in-ūi che sī Iâ-hô-hoa kóng ê.","tghg":"萬軍的耶和華講：當彼日，釘(tèng)佇堅固的所在的釘(teng)欲垂(sê)落去，欲受剉斷(chhò-tn̄g)磕落(ka-la̍uh)落去；吊佇伊的頂面的物欲無去。因為這是耶和華講的。」","bklhl":"萬軍ê耶和華講，當hit日，釘tī堅固ê所在ê釘beh垂落去；beh受剉斷ka-la̍uh落去，吊tī伊ê頂面ê物beh無去；因為這是耶和華講ê。"}}]