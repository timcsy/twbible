[{"book":"賽","chapter":19,"verse":1,"versions":{"unv":"論埃及的默示：看哪，耶和華乘駕快雲，臨到埃及。埃及的偶像在他面前戰兢；埃及人的心在裡面消化。","bklcl":"Lūn Ai-ki̍p ê be̍k-sī.\tKhòaⁿ ah, Iâ-hô-hoa chē kín-kín ê hûn lîm-kàu Ai-ki̍p; Ai-ki̍p ê ngó͘-siōng tī I ê bīn-chêng ngia̍uh-ngia̍uh-chhoah; Ai-ki̍p lâng ê sim tī lāi-bīn siau-iûⁿ.","tghg":"論埃及的默示：看啊，耶和華坐緊緊的雲，臨到埃及。埃及的偶像佇伊的面前愕愕惙(ngia̍uh-ngia̍uh-chhoah)；埃及人的心佇內面消溶。","bklhl":"論埃及ê默示。\t看ah，耶和華坐緊緊ê雲臨到埃及；埃及ê偶像tī祂ê面前ngia̍uh-ngia̍uh-chhoah；埃及人ê心tī內面消溶。"}},{"book":"賽","chapter":19,"verse":2,"versions":{"unv":"我必激動埃及人攻擊埃及人─弟兄攻擊弟兄，鄰舍攻擊鄰舍；這城攻擊那城，這國攻擊那國。","bklcl":"Góa beh kek-tōng Ai-ki̍p lâng kong-kek Ai-ki̍p lâng, hiaⁿ-tī kong-kek hiaⁿ-tī, chhù-piⁿ kong-kek chhù-piⁿ, siâⁿ kong-kek siâⁿ, kok kong-kek kok.","tghg":"我欲激動埃及人攻擊埃及人──兄弟攻擊兄弟，厝邊攻擊厝邊；城攻擊城，國攻擊國。","bklhl":"我beh激動埃及人攻擊埃及人，兄弟攻擊兄弟，厝邊攻擊厝邊，城攻擊城，國攻擊國。"}},{"book":"賽","chapter":19,"verse":3,"versions":{"unv":"埃及人的心神必在裡面耗盡；我必敗壞他們的謀略。他們必求問偶像和念咒的、交鬼的、行巫術的。","bklcl":"Ai-ki̍p lâng ê sim-sîn beh tī lāi-bīn sit-táⁿ; Góa beh pāi-hoāi in ê kè-bô͘; in beh kiû ngó͘-siōng kap liām-chiù--ê, chòe tâng-ki ê, kiâⁿ siâ-su̍t ê.","tghg":"埃及人的心神欲佇內面失膽；我欲敗壞𪜶的計謀。𪜶欲求偶像及唸咒(chiù)的、做童乩(tâng-ki)的、行邪術的。","bklhl":"埃及人ê心神beh tī內面失膽；我beh敗壞in ê計謀；in beh求偶像kap念咒ê，做童乩ê，行邪術ê。"}},{"book":"賽","chapter":19,"verse":4,"versions":{"unv":"我必將埃及人交在殘忍主的手中；強暴王必轄制他們。這是主─萬軍之耶和華說的。","bklcl":"Góa beh chiong Ai-ki̍p lâng kau tī chân-jím ê chú ê chhiú, kiông-pō ê ông beh koán-hat in; che sī Chú bān-kun ê Iâ-hô-hoa kóng ê.","tghg":"我欲將埃及人交佇殘忍的主的手；強暴的王欲管轄𪜶。這是主──萬軍的耶和華講的。","bklhl":"我beh將埃及人交tī殘忍ê主ê手，強暴ê王beh管轄in；這是主萬軍ê耶和華講ê。"}},{"book":"賽","chapter":19,"verse":5,"versions":{"unv":"海中的水必絕盡，河也消沒乾涸。","bklcl":"Hái-tiong ê chúi beh choa̍t-tn̄g, hô-chúi beh siau-bô ta--khì.","tghg":"海中的水欲絕斷，河水欲消無乾去。","bklhl":"海中ê水beh絕斷，河水beh消無乾去。"}},{"book":"賽","chapter":19,"verse":6,"versions":{"unv":"江河要變臭；埃及的河水都必減少枯乾。葦子和蘆荻都必衰殘；","bklcl":"Kang-hô beh pìⁿ chhàu-bī, Ai-ki̍p ê hô-chúi beh kiám-chió, ta-la--khì; lô͘-úi kap lô͘-tek lóng ko͘-tâ.","tghg":"江河欲變臭味；埃及的河水欲減少焦啦去。蘆葦及蘆竹攏枯焦(ko͘-tâ)。","bklhl":"江河beh變臭味，埃及ê河水beh減少，乾乾去；蘆葦kap蘆竹lóng枯焦。"}},{"book":"賽","chapter":19,"verse":7,"versions":{"unv":"靠尼羅河旁的草田，並沿尼羅河所種的田，都必枯乾。莊稼被風吹去，歸於無有。","bklcl":"Hô-piⁿ kap Hô(**hô)-kháu ê chháu-po͘, í-ki̍p Hô-piⁿ só͘ chai-chèng--ê lóng ko͘-tâ, siū sàu-tû bô--khì.","tghg":"河邊及河口的草埔，以及河邊所栽種的，攏枯焦，受掃除，無去。","bklhl":"河邊kap河口ê草埔，以及河邊所栽種ê lóng枯焦，受掃除無去。"}},{"book":"賽","chapter":19,"verse":8,"versions":{"unv":"打魚的必哀哭。在尼羅河一切釣魚的必悲傷；在水上撒網的必都衰弱。","bklcl":"Thó-hî--ê beh thî-khàu, pàng-tiò tī Hô--nih-ê beh pi-siong; pha-bāng tī chúi--nih-ê beh soe-pāi.","tghg":"討漁者欲啼哭。放釣(pàng-tiò)佇河裡的欲悲傷；拋網(pha-bāng)佇水裡的欲衰敗。","bklhl":"討魚ê beh啼哭，放釣tī河裡ê beh悲傷；拋網tī水裡ê beh衰敗。"}},{"book":"賽","chapter":19,"verse":9,"versions":{"unv":"用梳好的麻造物的和織白布的都必羞愧；","bklcl":"Cheh iù-tōe ê, kap chit pe̍h-pò͘ ê, lóng beh kiàn-siàu.","tghg":"織幼苧(iù-tōe)的及織白布的攏欲見誚；","bklhl":"績(cheh)幼苧ê，kap織白布ê，lóng beh見笑。"}},{"book":"賽","chapter":19,"verse":10,"versions":{"unv":"國柱必被打碎，所有傭工的，心必愁煩。","bklcl":"Kok-ka ê thiāu-chio̍h beh tú-tio̍h phah-chhùi, só͘ ū ê chhiàⁿ-kang lâng sim beh hoân-ló.","tghg":"國家的柱石欲抵著(tú-tio̍h)拍碎，所有的倩工(chhiàⁿ-kang)人，心欲煩惱。","bklhl":"國家ê柱石beh tú-tio̍h phah碎，所有ê chhiàⁿ工人心beh煩惱。"}},{"book":"賽","chapter":19,"verse":11,"versions":{"unv":"瑣安的首領極其愚昧；法老大有智慧的謀士，所籌劃的成為愚謀。你們怎敢對法老說：我是智慧人的子孫，我是古王的後裔？","bklcl":"Só-an ê siú-léng ke̍k-kî gû-gōng; Hoat-ló tōa tì-hūi ê bô͘-sū só͘ kè-e̍k--ê chiâⁿ-chòe gû-chhún.  Lín thái-thó káⁿ tùi Hoat-ló kóng, Góa sī tì-hūi lâng ê kiáⁿ-sun, góa sī sian-ông ê kiáⁿ-sun?","tghg":"瑣安的首領極其愚戇；法老大智慧的謀士，所計劃(kè-e̍k)的成做愚蠢(gû-chhún)。恁豈可(thái-thó)敢對法老講：我是智慧人的子孫，我是先王的子孫？","bklhl":"Só-an ê首領極其愚戇；法老大智慧ê謀士所計畫ê成做愚蠢。Lín thái-thó敢對法老講，我是智慧人ê kiáⁿ孫，我是先王ê kiáⁿ孫？"}},{"book":"賽","chapter":19,"verse":12,"versions":{"unv":"你的智慧人在哪裡呢？萬軍之耶和華向埃及所定的旨意，他們可以知道，可以告訴你吧！","bklcl":"Lí ê tì-hūi ê lâng tī toh-lo̍h? bān-kun ê Iâ-hô-hoa lūn Ai-ki̍p só͘ tiāⁿ-tio̍h ê chí-ì, in thang lâi chai, thang kā lí kóng lah.","tghg":"你的智慧的人佇叨落？萬軍的耶和華論埃及所定著的旨意，𪜶通來知，通給你講啦！","bklhl":"你ê智慧ê人tī toh-lo̍h？萬軍ê耶和華論埃及所定tio̍h ê旨意，in thang來知，thang kā你講lah。"}},{"book":"賽","chapter":19,"verse":13,"versions":{"unv":"瑣安的首領都變為愚昧；挪弗的首領都受了迷惑。當埃及支派房角石的，使埃及人走錯了路。","bklcl":"Só-an ê siú-léng lóng pìⁿ-chòe gōng, Lô-hut ê siú-léng lóng siū bê-he̍k; Ai-ki̍p chi-phài chhù-kak-thâu ê chio̍h chhōa i ê peh-sìⁿ tī bê-lō͘.","tghg":"瑣安的首領攏變做戇；羅弗的首領攏受迷惑。埃及支派厝角頭的石，導伊的百姓佇迷路。","bklhl":"Só-an ê首領lóng變做戇，Lô-hut ê首領lóng受迷惑；埃及支派厝角頭ê石chhōa伊ê百姓tī迷路。"}},{"book":"賽","chapter":19,"verse":14,"versions":{"unv":"耶和華使乖謬的靈攙入埃及中間；首領使埃及一切所做的都有差錯，好像醉酒之人嘔吐的時候東倒西歪一樣。","bklcl":"Iâ-hô-hoa ēng koāi-biū ê sîn chham-ji̍p tī in tiong-kan, tì-kàu in chhōa Ai-ki̍p it-chhè só͘-kiâⁿ-ê  lóng chha-chhok, chhin-chhiūⁿ chia̍h-chiú-chùi ê lâng áu-thò͘ ê sî, tang-tó sai-oai chi̍t-iūⁿ.","tghg":"耶和華用乖謬(koāi-biū)的神參入佇𪜶中間；致到𪜶導埃及一切所行的攏差錯，親像食酒醉的人嘔吐(áu-thò͘)的時東倒西歪一樣。","bklhl":"耶和華用乖謬ê神參入tī in中間，致到in chhōa埃及一切所行ê  lóng差錯，親像食酒醉ê人嘔吐ê時，東倒西歪一樣。"}},{"book":"賽","chapter":19,"verse":15,"versions":{"unv":"埃及中，無論是頭與尾，棕枝與蘆葦，所做之工都不成就。","bklcl":"Ai-ki̍p ê tiong-kan, bô-lūn thâu kap bé, chang-ki kap lô͘-úi só͘ chòe ê kang, bô chi̍t-hāng ōe chiâⁿ.","tghg":"埃及的中間，無論頭及尾，棕枝及蘆葦，所做的工無一項會成(chiâⁿ)。","bklhl":"埃及ê中間，無論頭kap尾，棕枝kap蘆葦所做ê工，無一項能成。"}},{"book":"賽","chapter":19,"verse":16,"versions":{"unv":"到那日，埃及人必像婦人一樣，他們必因萬軍之耶和華在埃及以上所掄的手，戰兢懼怕。","bklcl":"Kàu hit-ji̍t Ai-ki̍p beh chhin-chhiūⁿ hū-jîn-lâng chi̍t-iūⁿ, koh beh kiaⁿ-hiâⁿ ngia̍uh-ngia̍uh-chhoah, in-ūi bān-kun ê Iâ-hô-hoa ê chhiú ê bú-lāng, chiū-sī I tī in ê téng-bīn só͘ bú-lāng ê.","tghg":"到彼日，埃及欲親像婦仁人一樣，閣欲驚惶愕愕惙，因為萬軍的耶和華的手的舞弄(bú-lāng)，就是伊佇𪜶的頂面所舞弄的。","bklhl":"到hit日，埃及beh親像婦人人一樣，koh beh驚惶ngia̍uh-ngia̍uh-chhoah，因為萬軍ê耶和華ê手ê舞弄，就是祂tī in ê頂面所舞弄ê。"}},{"book":"賽","chapter":19,"verse":17,"versions":{"unv":"猶大地必使埃及驚恐，向誰提起猶大地，誰就懼怕。這是因萬軍之耶和華向埃及所定的旨意。","bklcl":"Iû-tāi tōe beh chòe Ai-ki̍p só͘ kiaⁿ-hiâⁿ ê; kìⁿ-nā tùi i kóng-khí Iû-tāi tōe i chiū kiaⁿ-hiâⁿ; che sī bān-kun ê Iâ-hô-hoa tùi tī Ai-ki̍p só͘ tiāⁿ-tio̍h ê chí-ì.","tghg":"猶大地欲做埃及所驚惶的，見若對伊講起猶大地，伊就驚惶。這是萬軍的耶和華對佇埃及所定著(tiāⁿ-tio̍h)的旨意。","bklhl":"偤大地beh做埃及所驚惶ê；見若對伊講起偤大地伊就驚惶；這是萬軍ê耶和華對tī埃及所定tio̍h ê旨意。"}},{"book":"賽","chapter":19,"verse":18,"versions":{"unv":"當那日，埃及地必有五城的人說迦南的方言，又指著萬軍之耶和華起誓。有一城必稱為「滅亡城」。","bklcl":"Tng hit-ji̍t Ai-ki̍p tōe beh ū gō͘ ê siâⁿ kóng Ka-lâm ê khiuⁿ-kháu, koh kí bān-kun ê Iâ-hô-hoa lâi chiù-chōa; beh ū chi̍t-ê chheng-chòe bia̍t-bô ê siâⁿ.","tghg":"當彼日，埃及地欲有五個城講迦南的腔口，閣指萬軍的耶和華來咒誓(chiù-chōa)。欲有一個稱做「滅無的城」。","bklhl":"當hit日，埃及地beh有五個城講迦南ê腔口，koh kí萬軍ê耶和華來chiù-chōa；beh有一个稱做滅無ê城。"}},{"book":"賽","chapter":19,"verse":19,"versions":{"unv":"當那日，在埃及地中必有為耶和華築的一座壇；在埃及的邊界上必有為耶和華立的一根柱。","bklcl":"Tng hit-ji̍t tī Ai-ki̍p tōe ê tiong-kan, beh ūi-tio̍h Iâ-hô-hoa khí chi̍t-chō-tôaⁿ; tī Ai-ki̍p ê pian-kài, beh ūi Iâ-hô-hoa khiā chi̍t-ki thiāu.","tghg":"當彼日，佇埃及地的中間欲為著耶和華起一座壇；佇埃及的邊界欲為耶和華竪(khiā)一支柱。","bklhl":"當hit日，tī埃及地ê中間，beh為tio̍h耶和華起一座壇；tī埃及ê邊界，beh為耶和華khiā一支柱。"}},{"book":"賽","chapter":19,"verse":20,"versions":{"unv":"這都要在埃及地為萬軍之耶和華作記號和證據。埃及人因為受人的欺壓哀求耶和華，他就差遣一位救主作護衛者，拯救他們。","bklcl":"Che lóng beh tī Ai-ki̍p tōe ūi bān-kun ê Iâ-hô-hoa chòe kì-hō kap chèng-kù;  Ai-ki̍p lâng in-ūi siū lâng ê chè-ap, ai-kiû Iâ-hô-hoa, I chiū chhe chi̍t-ūi chín-kiù--ê, chiū-sī ū châi-lêng--ê lâi chín-kiù in.","tghg":"這攏欲佇埃及地為萬軍的耶和華做記號及證據。埃及人因為受人的制壓哀求耶和華，伊就差一位拯救者就是有才能者，來拯救𪜶。","bklhl":"這lóng beh tī埃及地為萬軍ê耶和華做記號kap證據；埃及人因為受人ê制壓，哀求耶和華，祂就差一位拯救ê，就是有才能ê來拯救in。"}},{"book":"賽","chapter":19,"verse":21,"versions":{"unv":"耶和華必被埃及人所認識。在那日，埃及人必認識耶和華，也要獻祭物和供物敬拜他，並向耶和華許願還願。","bklcl":"Iâ-hô-hoa beh hō͘ Ai-ki̍p lâng bat I; tī hit-ji̍t Ai-ki̍p lâng tek-khak bat Iâ-hô-hoa, ia̍h beh hiàn chè-mi̍h kap lé-mi̍h kèng-pài I; koh tùi Iâ-hô-hoa hē-goān siā-goān.","tghg":"耶和華欲互埃及人識(bat)伊。佇彼日，埃及人的確識耶和華，亦欲獻祭物及禮物敬拜伊，閣對耶和華下(hē)願謝願。","bklhl":"耶和華beh hō͘埃及人bat祂；tī hit日埃及人的確bat耶和華，亦beh獻祭物kap禮物敬拜祂；koh對耶和華下願謝願。"}},{"book":"賽","chapter":19,"verse":22,"versions":{"unv":"耶和華必擊打埃及，又擊打又醫治，埃及人就歸向耶和華。他必應允他們的禱告，醫治他們。","bklcl":"Iâ-hô-hoa beh phah Ai-ki̍p, ia̍h phah, ia̍h i-tī i; in beh kui-ǹg Iâ-hô-hoa, I beh thiaⁿ in ê kî-tó, lâi i-tī in.","tghg":"耶和華欲拍埃及，亦拍亦醫治伊，𪜶欲歸向耶和華。伊欲聽𪜶的祈禱，來醫治𪜶。","bklhl":"耶和華beh phah埃及，亦phah，亦醫治伊；in beh歸向耶和華，祂beh聽in ê祈禱，來醫治in。"}},{"book":"賽","chapter":19,"verse":23,"versions":{"unv":"當那日，必有從埃及通亞述去的大道。亞述人要進入埃及，埃及人也進入亞述；埃及人要與亞述人一同敬拜耶和華。","bklcl":"Tng hit-ji̍t beh ū tōa-lō͘ tùi Ai-ki̍p thàu-kàu A-su̍t; A-su̍t lâng beh ji̍p Ai-ki̍p, Ai-ki̍p lâng ia̍h beh ji̍p A-su̍t; Ai-ki̍p lâng beh kap A-su̍t lâng saⁿ-kap ho̍k-sāi Iâ-hô-hoa.","tghg":"當彼日，欲有大路對埃及透到亞述。亞述人欲入埃及，埃及人亦欲入亞述；埃及人欲及亞述人相及服事耶和華。","bklhl":"當hit日，beh有大路tùi埃及透到亞述；亞述人beh入埃及，埃及人亦beh入亞述；埃及人beh kap亞述人相kap服事耶和華。"}},{"book":"賽","chapter":19,"verse":24,"versions":{"unv":"當那日，以色列必與埃及、亞述三國一律，使地上的人得福；","bklcl":"Tng hit-ji̍t Í-sek-lia̍t beh kap Ai-ki̍p chham A-su̍t, saⁿ-ê pîⁿ-lia̍t, hō͘ tōe-chiūⁿ ê lâng tit-tio̍h hok-khì.","tghg":"當彼日，以色列欲及埃及參亞述三個平列，互地上的人得著福氣；","bklhl":"當hit日，以色列beh kap埃及參亞述，三個平列，hō͘地上ê人得tio̍h福氣。"}},{"book":"賽","chapter":19,"verse":25,"versions":{"unv":"因為萬軍之耶和華賜福給他們，說：「埃及─我的百姓，亞述─我手的工作，以色列─我的產業，都有福了！」","bklcl":"In-ūi bān-kun ê Iâ-hô-hoa sù-hok in, kóng, Ai-ki̍p Góa ê peh-sìⁿ, A-su̍t Góa ê chhiú só͘-chō-ê, Í-sek-lia̍t Góa ê sán-gia̍p, lóng ū hok-khì.","tghg":"因為萬軍的耶和華賜福𪜶，講：「埃及──我的百姓，亞述──我的手所造的，以色列──我的產業，攏有福氣！」","bklhl":"因為萬軍ê耶和華賜福in，講，埃及我ê百姓，亞述我ê手所造ê，以色列我ê產業，lóng有福氣。"}}]