[{"book":"出","chapter":4,"verse":1,"versions":{"unv":"摩西回答說：「他們必不信我，也不聽我的話，必說：『耶和華並沒有向你顯現。』」","bklcl":"Mô͘-se ìn kóng, Khòaⁿ ah, in beh m̄-sìn góa, iā m̄-thiaⁿ góa ê ōe;  in-ūi in beh kóng, Iâ-hô-hoa bē-bat tùi lí chhut-hiān.","tghg":"摩西應講：「看啊，𪜶欲呣信我，也呣聽我的話，因為𪜶欲講：『耶和華未曾對你出現。』」","bklhl":"摩西應講，看ah，in beh m̄信我，也m̄聽我ê話；因為in beh講：耶和華bē-bat對你出現。"}},{"book":"出","chapter":4,"verse":2,"versions":{"unv":"耶和華對摩西說：「你手裡是甚麼？」他說：「是杖。」","bklcl":"Iâ-hô-hoa tùi i kóng, Tī lí chhiú-ni̍h sī sím-mi̍h?  I kóng, Sī koáiⁿ-á.","tghg":"耶和華對伊講：「佇你手裡是甚麼？」伊講：「是枴仔。」","bklhl":"耶和華對伊講，Tī你手裡是甚麼？伊講：是柺á。"}},{"book":"出","chapter":4,"verse":3,"versions":{"unv":"耶和華說：「丟在地上。」他一丟下去，就變作蛇；摩西便跑開。","bklcl":"Kóng, Hiat tī tōe-ni̍h.  I chi̍t-ē hiat tī tōe-ni̍h, chiū pìⁿ-chòe chôa;  Mô͘-se chiū cháu-siám i.","tghg":"講：「㧒佇地裡。」伊一下㧒佇地裡，就變做蛇；摩西就走閃伊。","bklhl":"講：Hiat tī地裡。伊一下hiat tī地裡，就變做蛇；摩西就走閃伊。"}},{"book":"出","chapter":4,"verse":4,"versions":{"unv":"耶和華對摩西說：「伸出手來，拿住牠的尾巴，牠必在你手中仍變為杖；","bklcl":"Iâ-hô-hoa tùi Mô͘-se kóng, Chhun lí ê chhiú lia̍h i ê bé;  (chiū chhun-chhiú lia̍h i, tī chhiú-tiong iû-goân pìⁿ-chòe koáiⁿ-á;)","tghg":"耶和華對摩西講：「伸你的手掠伊的尾，就伸手掠伊，佇手中猶原變做枴仔；","bklhl":"耶和華對摩西講：伸你ê手掠伊ê尾；(就伸手掠伊，tī手中猶原變做柺á；)"}},{"book":"出","chapter":4,"verse":5,"versions":{"unv":"如此好叫他們信耶和華─他們祖宗的　神，就是亞伯拉罕的　神，以撒的　神，雅各的　神，是向你顯現了。」","bklcl":"án-ni thang hō͘ in sìn Iâ-hô-hoa, in ê chó͘-kong ê Siōng-tè, A-pek-la̍h-hán ê Siōng-tè, Í-sat ê Siōng-tè, Ngá-kok ê Siōng-tè, ū tùi lí chhut-hiān.","tghg":"按呢通互𪜶信耶和華──𪜶的祖公的上帝，亞伯拉罕的上帝，以撒的上帝，雅各的上帝，有對你出現。」","bklhl":"án-ni thang hō͘ in信耶和華，in ê祖公ê上帝，亞伯拉罕ê上帝，以撒ê上帝，雅各ê上帝，有對你出現。"}},{"book":"出","chapter":4,"verse":6,"versions":{"unv":"耶和華又對他說：「把手放在懷裡。」他就把手放在懷裡，及至抽出來，不料，手長了大痲瘋，有雪那樣白。","bklcl":"Iâ-hô-hoa koh tùi i kóng, Hē lí ê chhiú tī lí ê heng-chêng.  Chiū hē chhiú tī heng-chêng;  thiu-chhut-lâi ê sî, khòaⁿ ah, chhiú í-keng thái-ko, pe̍h chhin-chhiūⁿ seh.","tghg":"耶和華閣對伊講：「下你的手佇你的胸前。」就下手佇胸前，抽出來的時，看啊，手已經癩[哥](ko)，白親像雪。","bklhl":"耶和華koh對伊講，Hē你ê手tī你ê胸前。就下手tī胸前；抽出來ê時，看ah，手已經thái-ko，白親像雪。"}},{"book":"出","chapter":4,"verse":7,"versions":{"unv":"耶和華說：「再把手放在懷裡。」他就再把手放在懷裡，及至從懷裡抽出來，不料，手已經復原，與周身的肉一樣；","bklcl":"Koh kóng, Koh hē lí ê chhiú tī lí ê heng-chêng.  (I chiū hē tī i ê heng-chêng;  thiu-chhut-lâi ê sî, khòaⁿ ah, í-keng chiàu-goân, kap thong seng-khu ê bah bô koh-iūⁿ.)","tghg":"閣講：「閣下你的手佇你的胸前。」伊就下佇伊的胸前，抽出來的時，看啊，已經照原，及通身軀的肉無各樣；","bklhl":"Koh講：Koh hē你ê手tī你ê胸前。(伊就hē tī伊ê胸前；抽出來ê時，看ah，已經照原，kap thong身軀ê肉無各樣。)"}},{"book":"出","chapter":4,"verse":8,"versions":{"unv":"又說：「倘或他們不聽你的話，也不信頭一個神蹟，他們必信第二個神蹟。","bklcl":"Koh kóng, Siat-sú in bô beh sìn lí, iā bô beh thiaⁿ thâu-chi̍t ê sîn-jiah, chiū beh sìn tē-jī ê sîn-jiah.","tghg":"閣講：「設使𪜶無欲信你，也無欲聽頭一個神蹟，就欲信第二個神蹟。","bklhl":"Koh講：設使in無beh信你，也無beh聽頭一个神蹟，就beh信第二個神蹟。"}},{"book":"出","chapter":4,"verse":9,"versions":{"unv":"這兩個神蹟若都不信，也不聽你的話，你就從河裡取些水，倒在旱地上，你從河裡取的水必在旱地上變作血。」","bklcl":"Hit nn̄g ê sîn-jiah in nā lóng m̄-sìn, iā m̄-thiaⁿ lí ê ōe, lí tio̍h tùi hô-ni̍h iúⁿ chúi, tò tī ta-tōe;  lí tùi hô-ni̍h só͘ iúⁿ ê chúi beh tī ta-tōe pìⁿ-chòe huih.","tghg":"彼二個神蹟𪜶若攏呣信，也呣聽你的話，你著對河裡舀(iúⁿ)水，倒佇乾地，你對河裡所舀的水欲佇乾地變做血。」","bklhl":"Hit兩個神蹟in若lóng m̄信，也m̄聽你ê話，你tio̍h tùi河裡iúⁿ水，倒tī乾地；你tùi河裡所iúⁿ ê水beh tī乾地變做血。"}},{"book":"出","chapter":4,"verse":10,"versions":{"unv":"摩西對耶和華說：「主啊，我素日不是能言的人，就是從你對僕人說話以後，也是這樣。我本是拙口笨舌的。」","bklcl":"Mô͘-se tùi Iâ-hô-hoa kóng, Chú ah, góa pêng-sò͘ m̄-sī ōe kóng-ōe ê lâng, tùi Lí kā Lí ê lô͘-po̍k kóng-ōe ê liáu-āu iā sī án-ni;  góa sī chhùi-chi̍h tun ê lâng.","tghg":"摩西對耶和華講：「主啊，我平素呣是會講話的人，對你給你的奴僕講話的了後，也是按呢。我是嘴舌鈍的人。」","bklhl":"摩西對耶和華講：主ah，我平素m̄是能講話ê人，對祢kā祢ê奴僕講話ê了後也是án-ni；我是嘴舌鈍ê人。"}},{"book":"出","chapter":4,"verse":11,"versions":{"unv":"耶和華對他說：「誰造人的口呢？誰使人口啞、耳聾、目明、眼瞎呢？豈不是我─耶和華嗎？","bklcl":"Iâ-hô-hoa tùi i kóng, Chhòng-chō lâng ê chhùi sī chī-chūi ah?  hō͘ lâng é-káu, chhàu-hī-lâng, ba̍k-chiu kim, chhiⁿ-mî ê, sī chī-chūi ah?  kiám-m̄-sī Góa Iâ-hô-hoa mah?","tghg":"耶和華對伊講：「創造人的嘴是是誰啊？互人啞口、臭耳聾、目睭金、睛瞑的是是誰啊？豈呣是我──耶和華嗎？","bklhl":"耶和華對伊講，創造人ê嘴是是誰 ah？hō͘人啞口、臭耳人、目睭金、chhiⁿ-mî ê，是是誰 ah？kiám-m̄是我耶和華mah？"}},{"book":"出","chapter":4,"verse":12,"versions":{"unv":"現在去吧，我必賜你口才，指教你所當說的話。」","bklcl":"Taⁿ lí khì ah, Góa beh siúⁿ-sù lí kháu-châi, kà-sī lí só͘ eng-kai kóng-ê.","tghg":"今你去啊，我欲賞賜你口才，教示你所應該講的。」","bklhl":"Taⁿ你去ah，我beh賞賜你口才，教示你所應該講ê。"}},{"book":"出","chapter":4,"verse":13,"versions":{"unv":"摩西說：「主啊，你願意打發誰，就打發誰去吧！」","bklcl":"I kóng, Chú ah, Lí ha̍p-ì chhe chī-chūi, chiū chhe i khì.","tghg":"伊講：「主啊，你合意差是誰，就差伊去！」","bklhl":"伊講：主ah，你合意差是誰，就差伊去。"}},{"book":"出","chapter":4,"verse":14,"versions":{"unv":"耶和華向摩西發怒說：「不是有你的哥哥利未人亞倫嗎？我知道他是能言的；現在他出來迎接你，他一見你，心裡就歡喜。","bklcl":"Iâ-hô-hoa tùi Mô͘-se hoat-chhut siū-khì, kóng, Kiám-m̄-sī ū lí ê hiaⁿ, Lī-bī-lâng, A-lûn mah?  Góa chai i sī ōe kóng-ōe ê lâng.  Koh i taⁿ chhut-lâi ngiâ-chih lí;  i chi̍t-ē khòaⁿ-kìⁿ lí sim-lāi chiū hoaⁿ-hí.","tghg":"耶和華對摩西發出受氣講：「豈呣是有你的兄利未人亞倫嗎？我知伊是會講話的人；閣伊今出來迎接(ngiâ-chih)你，伊一下看見你，心內就歡喜。","bklhl":"耶和華對摩西發出受氣，講：Kiám-m̄是有你ê兄，利未人，亞倫mah？我知伊是能講話ê人。Koh伊taⁿ出來迎接你；伊一下看見你心內就歡喜。"}},{"book":"出","chapter":4,"verse":15,"versions":{"unv":"你要將當說的話傳給他；我也要賜你和他口才，又要指教你們所當行的事。","bklcl":"Lí tio̍h tùi i kóng, ēng só͘ eng-kai kóng ê ōe thoân hō͘ i;  Góa iā beh siúⁿ-sù lí kap i ū kháu-châi, koh beh kà-sī lín só͘ eng-kai kiâⁿ ê sū.","tghg":"你著對伊講，用所應該講的話傳互伊；我也欲賞賜你及伊有口才，閣欲教示恁所應該行的事。","bklhl":"你tio̍h對伊講，用所應該講ê話傳hō͘伊；我也beh賞賜你kap伊有口才，koh beh教示lín所應該行ê事。"}},{"book":"出","chapter":4,"verse":16,"versions":{"unv":"他要替你對百姓說話；你要以他當作口，他要以你當作　神。","bklcl":"I beh thòe lí tùi peh-sìⁿ kóng-ōe;  i beh tùi lí chún-chòe chhùi, lí beh tùi i chún-chòe Siōng-tè.","tghg":"伊欲替你對百姓講話；伊欲對你准做嘴，你欲對伊准做上帝。","bklhl":"伊beh替你對百姓講話；伊beh對你準做嘴，你beh對伊準做上帝。"}},{"book":"出","chapter":4,"verse":17,"versions":{"unv":"你手裡要拿這杖，好行神蹟。」","bklcl":"Lí ê chhiú tio̍h kia̍h chi̍t ki koáiⁿ-á, ēng i lâi kiâⁿ sîn-jiah.","tghg":"你的手著攑此支枴仔，用伊來行神蹟。」","bklhl":"你ê手tio̍h kia̍h chit支柺á，用伊來行神蹟。"}},{"book":"出","chapter":4,"verse":18,"versions":{"unv":"於是，摩西回到他岳父葉忒羅那裡，對他說：「求你容我回去見我在埃及的弟兄，看他們還在不在。」葉忒羅對摩西說：「你可以平平安安地去吧！」","bklcl":"Tùi án-ni Mô͘-se chiū khì, tò-khì i ê tiūⁿ-lâng Ia̍p-thek-lô hia, kā i kóng, Kiû lí iông-ún góa tò-khì, khòaⁿ góa ê hiaⁿ-tī tī Ai-ki̍p ê, khòaⁿ in iáu tī-teh á-bô.  Ia̍p-thek-lô kā Mô͘-se kóng, Lí thang an-jiân khì lah.","tghg":"對按呢摩西就去，倒去伊的丈人葉忒羅遐，給伊講：「求你容允我倒去看我的兄弟佇埃及的，看𪜶猶佇啲抑無。」葉忒羅給摩西講：「你通安然去啦！」","bklhl":"Tùi án-ni，摩西就去，tò去伊ê丈人Ia̍p-thek-lô hia，kā伊講：求你容允我tò去，看我ê兄弟tī埃及ê，看in iáu tī-teh á無。Ia̍p-thek-lô kā摩西講：你thang安然去lah。"}},{"book":"出","chapter":4,"verse":19,"versions":{"unv":"耶和華在米甸對摩西說：「你要回埃及去，因為尋索你命的人都死了。」","bklcl":"Iâ-hô-hoa tī Bí-tiân tùi Mô͘-se kóng, Lí khì tò-khì Ai-ki̍p, in-ūi ài hāi lí ê sìⁿ-miā ê lâng lóng sí lah.","tghg":"耶和華佇米甸對摩西講：「你去，倒去埃及，因為愛害你的生命的人攏死啦。」","bklhl":"耶和華tī米甸對摩西講：你去tò去埃及，因為ài 害你ê性命ê人lóng死lah。"}},{"book":"出","chapter":4,"verse":20,"versions":{"unv":"摩西就帶著妻子和兩個兒子，叫他們騎上驢，回埃及地去。摩西手裡拿著　神的杖。","bklcl":"Mô͘-se tòa i ê bó͘ kap nn̄g ê kiáⁿ, hō͘ in khiâ-lû, tò-khì Ai-ki̍p tōe;  Mô͘-se chhiú-ni̍h kia̍h Siōng-tè ê koáiⁿ-á.","tghg":"摩西帶伊的某及二個子，互𪜶騎驢，倒去埃及地。摩西手裡攑上帝的柺仔。","bklhl":"摩西帶伊ê bó͘ kap兩個kiáⁿ，hō͘ in騎驢，tò去埃及地；摩西手裡kia̍h上帝ê柺á。"}},{"book":"出","chapter":4,"verse":21,"versions":{"unv":"耶和華對摩西說：「你回到埃及的時候，要留意將我指示你的一切奇事行在法老面前。但我要使（或譯：任憑；下同）他的心剛硬，他必不容百姓去。","bklcl":"Iâ-hô-hoa tùi Mô͘-se kóng, Lí tò-khì Ai-ki̍p ê sî, tio̍h chù-ì chiong Góa só͘ kau tī lí ê chhiú it-chhè ê kî-sū kiâⁿ tī Hoat-ló ê bīn-chêng;  chóng-sī Góa beh hō͘ i ê sim ngī, i iā bô beh pàng chit-ê peh-sìⁿ khì.","tghg":"耶和華對摩西講：「你倒去埃及的時，著注意將我所交佇你的手一切的奇事行佇法老的面前。總是我欲互伊的心硬，伊也無欲放此個百姓去。","bklhl":"耶和華對摩西講：你tò去埃及ê時，tio̍h注意將我所交tī你ê手一切ê奇事行tī法老ê面前；總是我beh hō͘伊ê心硬，伊也無beh放chit ê百姓去。"}},{"book":"出","chapter":4,"verse":22,"versions":{"unv":"你要對法老說：『耶和華這樣說：以色列是我的兒子，我的長子。","bklcl":"Lí tio̍h kā Hoat-ló kóng, Iâ-hô-hoa án-ni kóng, Í-sek-lia̍t sī Góa ê kiáⁿ, chiū-sī Góa ê tōa-kiáⁿ;","tghg":"你著給法老講：『耶和華按呢講：以色列是我的子，就是我的大子。","bklhl":"你tio̍h kā法老講：耶和華án-ni講：以色列是我ê kiáⁿ，就是我ê大kiáⁿ；"}},{"book":"出","chapter":4,"verse":23,"versions":{"unv":"我對你說過：容我的兒子去，好事奉我。你還是不肯容他去。看哪，我要殺你的長子。』」","bklcl":"Góa bat tùi lí kóng, Tio̍h tháu-pàng Góa ê kiáⁿ khì, thang ho̍k-sāi Góa;  lí iā m̄-chún i khì;  khòaⁿ ah, Góa beh thâi-sí lí ê kiáⁿ, chiū-sī lí ê tōa-kiáⁿ.","tghg":"我曾對你講：著解放我的子去，通服事我。你也呣准伊去。看啊，我欲刣死你的子，就是你的大子。』」","bklhl":"我bat對你講，Tio̍h tháu放我ê kiáⁿ去，thang服事我；你也m̄准伊去；看ah，我beh 刣死你ê kiáⁿ，就是你ê大kiáⁿ。"}},{"book":"出","chapter":4,"verse":24,"versions":{"unv":"摩西在路上住宿的地方，耶和華遇見他，想要殺他。","bklcl":"Mô͘-se tī lō͘-ni̍h, tī kheh-tiàm, Iâ-hô-hoa tú-tio̍h i, beh hō͘ i sí.","tghg":"摩西佇路裡佇客店，耶和華抵著(tú-tio̍h)伊，欲互伊死。","bklhl":"摩西tī路裡，tī客店，耶和華tú-tio̍h伊，beh hō͘伊死。"}},{"book":"出","chapter":4,"verse":25,"versions":{"unv":"西坡拉就拿一塊火石，割下他兒子的陽皮，丟在摩西腳前，說：「你真是我的血郎了。」","bklcl":"Se-pho-la̍h chiū the̍h chi̍t tè lāi-chio̍h, koah i ê kiáⁿ iông-bu̍t ê phê, hiat tī i ê kha-chêng, kóng, Lí sī góa huih ê tiōng-hu.","tghg":"西坡拉就提一塊利石，割伊的子陽物的皮，㧒佇伊的腳前，講：「你是我血的丈夫。」","bklhl":"Se-pho-la̍h就the̍h一塊利石，割伊ê kiáⁿ陽物ê皮，hiat tī伊ê腳前，講：你是我血ê丈夫。"}},{"book":"出","chapter":4,"verse":26,"versions":{"unv":"這樣，耶和華才放了他。西坡拉說：「你因割禮就是血郎了。」","bklcl":"Iâ-hô-hoa chiū pàng i soah.  Hū-jîn-lâng kóng, Lí sī huih ê tiōng-hu, in-ūi kat-lé ê iân-kò͘.","tghg":"耶和華就放伊息。婦仁人講：「你是血的丈夫，因為割禮的緣故。」","bklhl":"耶和華就放伊soah。婦人人講：你是血ê丈夫，因為割禮ê緣故。"}},{"book":"出","chapter":4,"verse":27,"versions":{"unv":"耶和華對亞倫說：「你往曠野去迎接摩西。」他就去，在　神的山遇見摩西，和他親嘴。","bklcl":"Iâ-hô-hoa kā A-lûn kóng, Lí khì khòng-iá ngiâ-chih Mô͘-se.  I chiū khì, tī Siōng-tè ê soaⁿ tú-tio̍h i, chiū kā i chim.","tghg":"耶和華給亞倫說：「你去曠野迎接摩西。」伊就去，佇上帝的山抵著伊，就給伊唚(chim)。","bklhl":"耶和華kā亞倫講：你去曠野迎接摩西。伊就去，tī上帝ê山tú-tio̍h伊，就kā伊chim。"}},{"book":"出","chapter":4,"verse":28,"versions":{"unv":"摩西將耶和華打發他所說的言語和囑咐他所行的神蹟都告訴了亞倫。","bklcl":"Mô͘-se chiong Iâ-hô-hoa chhe i kóng ê ōe, kap hoan-hù i kiâⁿ ê sîn-jiah, lóng kā A-lûn kóng.","tghg":"摩西將耶和華差伊講的話及吩咐伊行的神蹟攏給亞倫講。","bklhl":"摩西將耶和華差伊講ê話，kap吩咐伊行ê神蹟，lóng kā亞倫講。"}},{"book":"出","chapter":4,"verse":29,"versions":{"unv":"摩西、亞倫就去招聚以色列的眾長老。","bklcl":"Mô͘-se, A-lûn chiū khì chio-chi̍p Í-sek-lia̍t lâng chèng tiúⁿ-ló;","tghg":"摩西、亞倫就去招集(chio-chip)以色列人眾長老。","bklhl":"摩西、亞倫就去招集以色列人眾長老；"}},{"book":"出","chapter":4,"verse":30,"versions":{"unv":"亞倫將耶和華對摩西所說的一切話述說了一遍，又在百姓眼前行了那些神蹟，","bklcl":"A-lûn chiong Iâ-hô-hoa tùi Mô͘-se só͘ kóng ê ōe lóng kóng i, koh tī peh-sìⁿ ê bīn-chêng kiâⁿ hiah-ê sîn-jiah.","tghg":"亞倫將耶和華對摩西所講的話攏講伊，閣佇百姓的面前行許個神蹟，","bklhl":"亞倫將耶和華對摩西所講ê話lóng講伊，koh tī百姓ê面前行hiah-ê神蹟。"}},{"book":"出","chapter":4,"verse":31,"versions":{"unv":"百姓就信了。以色列人聽見耶和華眷顧他們，鑒察他們的困苦，就低頭下拜。","bklcl":"Peh-sìⁿ chiū sìn;  in thiaⁿ-kìⁿ Iâ-hô-hoa koàn-kò͘ Í-sek-lia̍t lâng, koh khòaⁿ in ê kan-khó͘, chiū àⁿ-thâu kèng-pài.","tghg":"百姓就信。𪜶聽見耶和華眷顧(koàn-kò͘)以色列人，閣看𪜶的艱苦，就俯頭敬拜。","bklhl":"百姓就信；in聽見耶和華眷顧以色列人，koh看in ê艱苦，就àⁿ頭敬拜。"}}]