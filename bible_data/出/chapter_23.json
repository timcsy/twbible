[{"book":"出","chapter":23,"verse":1,"versions":{"unv":"「不可隨夥佈散謠言；不可與惡人連手妄作見證。","bklcl":"M̄-thang pò-iông iâu-giân;  m̄-thang kap pháiⁿ-lâng liân-ha̍p chòe lām-sám ê kan-chèng.","tghg":"「呣通報揚謠言；呣通及歹人聯合做濫糝的干證。","bklhl":"M̄-thang報揚謠言；m̄-thang kap pháiⁿ人聯合做lām-sám ê干證。"}},{"book":"出","chapter":23,"verse":2,"versions":{"unv":"不可隨眾行惡；不可在爭訟的事上隨眾偏行，作見證屈枉正直；","bklcl":"M̄-thang tè chèng-lâng kiâⁿ-pháiⁿ;  tī saⁿ-kò ê sū, m̄-thang phian-óa tōa-pêng, kóng i ê ōe, lâi oan-óng chèng-ti̍t.","tghg":"呣通隨眾人行歹；佇相告的事呣通偏倚大旁，講伊的話來冤枉正直；","bklhl":"M̄-thang tè眾人行pháiⁿ；tī相告ê事，m̄-thang偏óa大pêng，講伊ê話，來冤枉正直。"}},{"book":"出","chapter":23,"verse":3,"versions":{"unv":"也不可在爭訟的事上偏護窮人。","bklcl":"M̄-thang tī saⁿ-kò ê sū, thán-hō͘ sòng-hiong lâng.","tghg":"呣通佇相告的事袒護(thán-hō͘)喪鄉人。","bklhl":"M̄-thang tī相告ê事，袒護sòng-hiong人。"}},{"book":"出","chapter":23,"verse":4,"versions":{"unv":"「若遇見你仇敵的牛或驢失迷了路，總要牽回來交給他。","bklcl":"Nā tú-tio̍h lí ê tùi-te̍k ê gû, á-sī lû, sit-bê lō͘, tek-khak tio̍h khan tò-lâi kau-i.","tghg":"「若抵著(tú-tio̍h)你的對敵的牛抑是驢失迷路，的確著牽倒來交伊。","bklhl":"若tú-tio̍h你ê對敵ê牛，á是驢，失迷路，的確tio̍h牽tò來交伊。"}},{"book":"出","chapter":23,"verse":5,"versions":{"unv":"若看見恨你人的驢壓臥在重馱之下，不可走開，務要和驢主一同抬開重馱。","bklcl":"Nā khòaⁿ-kìⁿ oàn-hūn lí ê lâng ê lû pē-chài teh-tó, m̄-thang kiâⁿ-khui, tio̍h kap i saⁿ-kap pàng lû só͘ chài-ê.","tghg":"若看見怨恨你的人的驢背載(pē-chài)壓倒(teh-tó)，呣通行開，著及伊相及放驢所載的。","bklhl":"若看見怨恨你ê人ê驢背載teh倒，m̄-thang行開，tio̍h kap伊相kap放驢所載ê。"}},{"book":"出","chapter":23,"verse":6,"versions":{"unv":"「不可在窮人爭訟的事上屈枉正直。","bklcl":"Sòng-hiong lâng ū saⁿ-kò, lí m̄-thang phian-toàn.","tghg":"「喪鄉人有相告，你呣通偏斷(phian-toàn)。","bklhl":"Sòng-hiong人有相告，你m̄-thang偏斷。"}},{"book":"出","chapter":23,"verse":7,"versions":{"unv":"當遠離虛假的事。不可殺無辜和有義的人，因我必不以惡人為義。","bklcl":"Tio̍h lī-khui hu-ké ê sū hn̄g-hn̄g;  m̄-thang thâi bô-chōe kap gī ê lâng;  in-ūi pháiⁿ-lâng Góa tek-khak bô sǹg i chòe gī.","tghg":"著離開虛假的事遠遠。呣通刣無罪及義的人，因為歹人我的確無算伊做義。","bklhl":"Tio̍h離開虛假ê事遠遠；m̄-thang 刣無罪kap義ê人；因為pháiⁿ人我的確無算伊做義。"}},{"book":"出","chapter":23,"verse":8,"versions":{"unv":"不可受賄賂；因為賄賂能叫明眼人變瞎了，又能顛倒義人的話。","bklcl":"M̄-thang siū pò͘-lō͘, in-ūi pò͘-lō͘ ōe hō͘ ba̍k-chiu kim ê lâng piàn chhiⁿ-mî, koh ōe chiong gī-lâng ê ōe péng-tò-tńg.","tghg":"呣通受賄賂(pò͘-lō͘)；因為賄賂會互目睭金的人變睛瞑，閣會將義人的話反倒轉。","bklhl":"M̄-thang受pò͘賂，因為pò͘賂會hō͘目睭金 ê人變chhiⁿ-mî，koh會將義人ê話péng倒tńg。"}},{"book":"出","chapter":23,"verse":9,"versions":{"unv":"「不可欺壓寄居的；因為你們在埃及地作過寄居的，知道寄居的心。」","bklcl":"M̄-thang ap-chè chhut-gōa lâng;  in-ūi lín bat chhut-gōa tī Ai-ki̍p tōe, chai chhut-gōa lâng ê sim.","tghg":"「呣通壓制出外人；因為恁曾出外佇埃及地，知出外人的心。」","bklhl":"M̄-thang壓制出外人；因為lín bat出外tī埃及地，知出外人ê心。"}},{"book":"出","chapter":23,"verse":10,"versions":{"unv":"「六年你要耕種田地，收藏土產，","bklcl":"La̍k-nî-lāi lí tio̍h chèng-choh lí ê chhân-hn̂g, siu-sêng thó͘-sán.","tghg":"「六年內你著種作你的田園，收成土產，","bklhl":"六年內你tio̍h種作你ê田園，收成土產。"}},{"book":"出","chapter":23,"verse":11,"versions":{"unv":"只是第七年要叫地歇息，不耕不種，使你民中的窮人有吃的；他們所剩下的，野獸可以吃。你的葡萄園和橄欖園也要照樣辦理。","bklcl":"To̍k-to̍k tē-chhit nî, tio̍h hō͘ thó͘-tōe hioh-khùn bô chèng-choh, hō͘ lí ê peh-sìⁿ-tiong ê sòng-hiong lâng ū thang chia̍h;  só͘ chhun-ê thang hō͘ iá-siù chia̍h;  lí ê phû-tô-hn̂g kap kaⁿ-ná-hn̂g, iā tio̍h án-ni.","tghg":"獨獨第七年著互土地歇睏，無種作，互你的百姓中的喪鄉人有通食；所剩的，通互野獸食。你的葡萄園及橄欖園也著按呢。","bklhl":"獨獨第七年，tio̍h hō͘土地歇睏無種作，hō͘你ê百姓中ê sòng-hiong人有thang食；所chhun-ê thang hō͘野獸食；你ê葡萄園kap橄欖園，也tio̍h án-ni。"}},{"book":"出","chapter":23,"verse":12,"versions":{"unv":"「六日你要做工，第七日要安息，使牛、驢可以歇息，並使你婢女的兒子和寄居的都可以舒暢。","bklcl":"La̍k-ji̍t-lāi lí tio̍h chòe lí ê kang, tē-chhit ji̍t tio̍h an-hioh, hō͘ gû lû thang hioh-khùn, iā hō͘ lú-pī ê kiáⁿ kap chhut-gōa lâng lóng thang ióng cheng-le̍k.","tghg":"「六日內你著做你的工，第七日著安息，互牛、驢通歇睏，也互女婢的子及出外人攏通養精力(cheng-le̍k)。","bklhl":"六日內你tio̍h做你ê工，第七日tio̍h安歇，hō͘牛驢thang歇睏，也hō͘女婢ê kiáⁿ kap出外人lóng thang 養精力。"}},{"book":"出","chapter":23,"verse":13,"versions":{"unv":"「凡我對你們說的話，你們要謹守。別神的名，你不可提，也不可從你口中傳說。」","bklcl":"Kìⁿ-nā Góa tùi lín kóng ê ōe, lín tio̍h kín-sīn siú;  pa̍t ê siōng-tè ê miâ, lí m̄-thang thê-khí, iā m̄-thang kóng hō͘ lâng thiaⁿ.","tghg":"「見若我對恁講的話，恁著謹慎守。別個上帝的名，你呣通提起，也呣通講互人聽。」","bklhl":"見若我對lín講ê話，lín tio̍h謹慎守；別個上帝 ê名，你m̄-thang提起，也m̄-thang講hō͘人聽。"}},{"book":"出","chapter":23,"verse":14,"versions":{"unv":"「一年三次，你要向我守節。","bklcl":"Chi̍t-nî saⁿ-pái lí tio̍h siú-choeh ho̍k-sāi Góa.","tghg":"「一年三擺，你著守節服事我。","bklhl":"一年三pái你tio̍h守節服事我。"}},{"book":"出","chapter":23,"verse":15,"versions":{"unv":"你要守除酵節，照我所吩咐你的，在亞筆月內所定的日期，吃無酵餅七天。誰也不可空手朝見我，因為你是這月出了埃及。","bklcl":"A-pit ge̍h, lí chhut Ai-ki̍p, kàu tiāⁿ-tio̍h ê kî, tio̍h siú tû-kàⁿ-choeh;  chhit-ji̍t kú chia̍h bô-kàⁿ-piáⁿ, chiàu Góa só͘ hoan-hù-ê; tiâu-kìⁿ Góa ê lâng m̄-thang khang-chhiú.","tghg":"亞筆月你出埃及，到定著的期，著守除酵節，七日久食無酵餅，照我所吩咐的。朝見(tiâu-kìⁿ)我的人呣通空手。","bklhl":"A-pit月，你出埃及，到定tio̍h ê期，tio̍h守除酵節；七日久食無酵餅，照我所吩咐ê；朝見我ê人m̄-thang空手。"}},{"book":"出","chapter":23,"verse":16,"versions":{"unv":"又要守收割節，所收的是你田間所種、勞碌得來初熟之物。並在年底收藏，要守收藏節。","bklcl":"Koh ū siu-koah ê choeh, chiū-sī lí tī chhân-ni̍h chai-chèng, tùi tio̍h-bôa tit-tio̍h khí-thâu se̍k ê thó͘-sán.  Koh ū siu-khǹg ê choeh, chiū-sī nî-bé, lín siu-khǹg tùi chhân-ni̍h tio̍h-bôa só͘ tit-tio̍h-ê.","tghg":"閣有收割的節，就是你佇田(chhân)裡栽種(chai-chèng)、對著磨得著起頭熟的土產。閣有收囥的節，就是年尾，恁收囥對田裡著磨所得著的。","bklhl":"Koh有收割ê節，就是你tī田裡栽種，tùi tio̍h磨得tio̍h起頭熟ê土產。Koh有收khǹg ê節，就是年尾，lín收khǹg tùi田裡tio̍h磨所得tio̍h-ê。"}},{"book":"出","chapter":23,"verse":17,"versions":{"unv":"一切的男丁要一年三次朝見主耶和華。","bklcl":"Chi̍t-nî saⁿ-pái, lí it-chhè ê ta-po͘-teng tio̍h kàu Chú Iâ-hô-hoa ê bīn-chêng.","tghg":"一年三擺，你一切的查甫丁(ta-po͘-teng)著到主耶和華的面前。","bklhl":"一年三pái，你一切ê ta-po͘丁tio̍h 到主耶和華ê面前。"}},{"book":"出","chapter":23,"verse":18,"versions":{"unv":"「不可將我祭牲的血和有酵的餅一同獻上；也不可將我節上祭牲的脂油留到早晨。","bklcl":"Chè-sū Góa ê seng-lé, i ê huih m̄-thang chham ū kàⁿ ê mi̍h lâi hiàn;  iā m̄-thang chiong Góa choeh-kî seng-lé ê iû lâu kàu keh chá-khí.","tghg":"「祭祀(sū)我的牲禮(seng-lé)，伊的血呣通參有酵的物來獻；也呣通將我節期牲禮的油留到隔早起。","bklhl":"祭祀我ê牲禮，伊ê血m̄-thang chham有酵ê物來獻；也m̄-thang將我節期牲禮ê油留到隔早起。"}},{"book":"出","chapter":23,"verse":19,"versions":{"unv":"「地裡首先初熟之物要送到耶和華─你　神的殿。「不可用山羊羔母的奶煮山羊羔。」","bklcl":"Tōe-ni̍h tē-it khí-thâu se̍k ê mi̍h, tio̍h sàng kàu Iâ-hô-hoa lí Siōng-tè ê chhù.  Chú soaⁿ-iûⁿ-á m̄-thang ēng i ê bú ê lin.","tghg":"「地裡第一起頭熟的物，著送到耶和華──你上帝的厝。「煮山羊仔呣通用伊的母的奶。」","bklhl":"地裡第一起頭熟ê物，tio̍h送到耶和華你上帝ê厝。煮山羊á m̄-thang用伊ê母ê奶。"}},{"book":"出","chapter":23,"verse":20,"versions":{"unv":"「看哪，我差遣使者在你前面，在路上保護你，領你到我所預備的地方去。","bklcl":"Khòaⁿ ah, Góa chhe Góa ê sù-chiá tī lí ê thâu-chêng, tī lō͘-ni̍h pó-hō͘ lí, chhōa lí kàu Góa só͘ pī-pān ê tōe.","tghg":"「看啊，我差我的使者佇你的頭前，佇路裡保護你，導你到我所備辦的地。","bklhl":"看ah，我差我ê使者tī你ê頭前，tī路裡保護你，chhōa你到我所備辦ê地。"}},{"book":"出","chapter":23,"verse":21,"versions":{"unv":"他是奉我名來的；你們要在他面前謹慎，聽從他的話，不可惹（或譯：違背）他，因為他必不赦免你們的過犯。","bklcl":"Lín tī i ê bīn-chêng tio̍h kín-sīn, thiaⁿ-thàn i ê ōe, m̄-thang ûi-ke̍h i;  i bô beh sià-bián lín ê kè-sit;  in-ūi i hōng Góa ê miâ.","tghg":"恁佇伊的面前著謹慎，聽趁伊的話，呣通違逆(ûi-ke̍h)伊，伊無欲赦免恁的過失；因為伊奉我的名。","bklhl":"Lín tī伊ê面前tio̍h謹慎，聽thàn伊ê話，m̄-thang違逆伊；伊無beh赦免lín ê過失；因為伊奉我ê名。"}},{"book":"出","chapter":23,"verse":22,"versions":{"unv":"「你若實在聽從他的話，照著我一切所說的去行，我就向你的仇敵作仇敵，向你的敵人作敵人。","bklcl":"Lí nā si̍t-chāi thiaⁿ-thàn i ê ōe, chiàu Góa it-chhè só͘ kóng-ê khì kiâⁿ, Góa chiū chòe lí ê kiû-siû ê kiû-siû, lí ê tùi-te̍k ê tùi-te̍k.","tghg":"「你若實在聽趁伊的話，照我一切所講的去行，我就做你的仇讎(kiû-siû)的仇讎，你的對敵的對敵。","bklhl":"你若實在聽thàn伊ê話，照我一切所講ê去行，我就做你ê仇讎ê仇讎，你ê對敵ê對敵。"}},{"book":"出","chapter":23,"verse":23,"versions":{"unv":"「我的使者要在你前面行，領你到亞摩利人、赫人、比利洗人、迦南人、希未人、耶布斯人那裡去，我必將他們剪除。","bklcl":"Góa ê sù-chiá beh kiâⁿ tī lí ê thâu-chêng, chhōa lí kàu A-mô͘-lī, Hek, Pí-lī-sé, Ka-lâm, Hi-bī, Iâ-pò͘-su hiah-ê cho̍k ê tōe;  Góa beh chián-tû in.","tghg":"「我的使者欲行佇你的頭前，導你到亞摩利、赫、比利洗、迦南、希未，耶布斯許個族的地，我欲剪除(chián-tû)𪜶。","bklhl":"我ê使者beh行tī你ê頭前，chhōa你到A-mô͘-lī、Hek、Pí-lī-sé、迦南、Hi-bī、Iâ-pò͘-su hiah-ê族ê地；我beh剪除in。"}},{"book":"出","chapter":23,"verse":24,"versions":{"unv":"你不可跪拜他們的神，不可事奉他，也不可效法他們的行為，卻要把神像盡行拆毀，打碎他們的柱像。","bklcl":"In ê siōng-tè lí m̄-thang kūi-pài, iā m̄-thang ho̍k-sāi;  m̄-thang o̍h in ê só͘-chòe, tio̍h it-chīn húi-bia̍t in, phah-chhùi in tiau-khek ê thiāu.","tghg":"𪜶的上帝你呣通跪拜，也呣通服事，呣通學𪜶的所做，著一盡毀滅𪜶，拍碎𪜶雕刻的柱。","bklhl":"In ê上帝你m̄-thang跪拜，也m̄-thang服事；m̄-thang學in ê所做，tio̍h一盡毀滅in，phah碎in雕刻ê柱。"}},{"book":"出","chapter":23,"verse":25,"versions":{"unv":"你們要事奉耶和華─你們的　神，他必賜福與你的糧與你的水，也必從你們中間除去疾病。","bklcl":"Lín tio̍h ho̍k-sāi Iâ-hô-hoa lín ê Siōng-tè;  I tek-khak sù-hok tī lí ê bí-niû kap lí ê chúi;  koh Góa beh tû-khì lín tiong-kan ê phòa-pīⁿ.","tghg":"恁著服事耶和華──恁的上帝，伊的確賜福佇你的米糧及你的水，閣我欲除去恁中間的破病。","bklhl":"Lín tio̍h服事耶和華lín ê上帝；伊的確賜福tī你ê米糧kap你ê水；koh我beh除去lín中間ê破病。"}},{"book":"出","chapter":23,"verse":26,"versions":{"unv":"你境內必沒有墜胎的，不生產的。我要使你滿了你年日的數目。","bklcl":"Iā beh hō͘ lí ê kéng-lāi, bô ū ka-la̍uh-thai-ê, bô ū bōe siⁿ-ê;  Góa beh hō͘ lí ê hè-siū móa-chiok.","tghg":"也欲互你的境內無有磕落胎(ka-la̍uh-thai)者，無有𣍐生者。我欲互你的歲壽(hè-siū)滿足。","bklhl":"也beh hō͘你ê境內，無有ka-la̍uh胎ê，無有bōe生ê；我beh hō͘你ê歲壽滿足。"}},{"book":"出","chapter":23,"verse":27,"versions":{"unv":"凡你所到的地方，我要使那裡的眾民在你面前驚駭，擾亂，又要使你一切仇敵轉背逃跑。","bklcl":"Góa beh chòe lí ê thâu-chêng, lâi sī-ui;  lí só͘ kàu ê só͘-chāi, hiah-ê peh-sìⁿ, Góa beh hō͘ in sí-bô;  koh beh hō͘ lí it-chhè ê tùi-te̍k oa̍t-tńg-sin tô-cháu.","tghg":"我欲做你的頭前，來示威，你所到的所在，許個百姓我欲互𪜶死無，閣欲互你一切的對敵越轉身逃走。","bklhl":"我beh做你ê頭前，來示威；你所到ê所在，hiah-ê百姓，我beh hō͘ in死無；koh beh hō͘你一切ê對敵oa̍t-tńg身逃走。"}},{"book":"出","chapter":23,"verse":28,"versions":{"unv":"我要打發黃蜂飛在你前面，把希未人、迦南人、赫人攆出去。","bklcl":"Góa beh chhe tōa-chiah-phang tī lí ê thâu-chêng, kóaⁿ-chhut Hi-bī lâng, Ka-lâm lâng, Hek lâng, lī-khui lí.","tghg":"我欲差大隻蜂佇你的頭前，趕出希未人、迦南人、赫人離開你。","bklhl":"我beh差大隻蜂tī你ê頭前，趕出Hi-bī人、迦南人、Hek人，離開你。"}},{"book":"出","chapter":23,"verse":29,"versions":{"unv":"我不在一年之內將他們從你面前攆出去，恐怕地成為荒涼，野地的獸多起來害你。","bklcl":"Tī chi̍t-nî-lāi Góa bô beh tùi lí ê thâu-chêng it-chīn kóaⁿ in chhut, kiaⁿ-liáu thó͘-tōe pha-hng, iá-siù ke-thiⁿ chōe-chōe lâi hāi lín.","tghg":"佇一年內我無欲對你的頭前一盡趕𪜶出，驚了土地拋荒，野獸加添多多來害恁。","bklhl":"Tī一年內我無beh tùi你ê頭前一盡趕in出，驚了土地拋荒，野獸加添chōe-chōe來害lín。"}},{"book":"出","chapter":23,"verse":30,"versions":{"unv":"我要漸漸地將他們從你面前攆出去，等到你的人數加多，承受那地為業。","bklcl":"Góa beh chiām-chiām tùi lín ê thâu-chêng kóaⁿ in chhut, thèng-hāu lín lâng-gia̍h ke-thiⁿ chōe-chōe, lâi sêng-siū hit-ê tōe chòe-gia̍p.","tghg":"我欲漸漸對恁的頭前趕𪜶出，聽候恁人額加添多多，來承受彼個地做業。","bklhl":"我beh漸漸tùi lín ê頭前趕in出，thèng候lín人額加添chōe-chōe，來承受hit ê地做業。"}},{"book":"出","chapter":23,"verse":31,"versions":{"unv":"我要定你的境界，從紅海直到非利士海，又從曠野直到大河。我要將那地的居民交在你手中，你要將他們從你面前攆出去。","bklcl":"Góa beh tiāⁿ-tio̍h lí ê kéng-kài, tùi Âng-hái kàu Hui-lī-sū ê hái, koh tùi khòng-iá kàu Tōa-hô.  In-ūi Góa beh chiong hit só͘-chāi khiā-khí ê peh-sìⁿ kau tī lín ê chhiú, hō͘ lí chiong in tùi lí ê bīn-chêng kóaⁿ-chhut.","tghg":"我欲定著你的境界，對紅海到非利士的海，閣對曠野到大河。因為我欲將彼所在徛起的百姓交佇恁的手，互你將𪜶對你的面前趕出。","bklhl":"我beh定tio̍h你ê境界，tùi紅海到腓利士ê海，koh tùi曠野到大河。因為我beh將hit所在khiā起ê百姓交tī lín ê手，hō͘你將in對你ê面前趕出。"}},{"book":"出","chapter":23,"verse":32,"versions":{"unv":"不可和他們並他們的神立約。","bklcl":"M̄-thang kap in, í-ki̍p in ê siōng-tè, li̍p-iok.","tghg":"呣通及𪜶以及𪜶的上帝立約。","bklhl":"M̄-thang kap in，以及in ê上帝，立約。"}},{"book":"出","chapter":23,"verse":33,"versions":{"unv":"他們不可住在你的地上，恐怕他們使你得罪我。你若事奉他們的神，這必成為你的網羅。」","bklcl":"M̄-thang hō͘ in khiā-khí lí ê thó͘-tōe, kiaⁿ-liáu in hō͘ lí tek-chōe Góa;  lí nā ho̍k-sāi in ê siōng-tè, che beh chòe lí ê lô-bāng.","tghg":"呣通互𪜶徛起你的土地，驚了𪜶互你得罪我。你若服事𪜶的上帝，這欲做你的羅網(lô-bāng)。」","bklhl":"M̄-thang hō͘ in khiā起你ê土地，驚了in hō͘你得罪我；你若服事in ê上帝，這beh做你ê羅網。"}}]