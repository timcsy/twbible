[{"book":"出","chapter":40,"verse":1,"versions":{"unv":"耶和華曉諭摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"出","chapter":40,"verse":2,"versions":{"unv":"「正月初一日，你要立起帳幕，","bklcl":"Chiaⁿ-ge̍h chhoe-it, lí tio̍h khí chū-chi̍p ê hōe-bō͘.","tghg":"「正(chiaⁿ)月初一，你著起聚集的會幕，","bklhl":"正月初一，你tio̍h起聚集ê會幕。"}},{"book":"出","chapter":40,"verse":3,"versions":{"unv":"把法櫃安放在裡面，用幔子將櫃遮掩。","bklcl":"Lí tio̍h hē hoat-kūi tī hit lāi-bīn, ēng tiùⁿ-lî jia-cha̍h-i.","tghg":"你著下法櫃佇彼內面，用帳簾遮截伊。","bklhl":"你tio̍h hē法櫃tī hit內面，用帳籬遮閘伊。"}},{"book":"出","chapter":40,"verse":4,"versions":{"unv":"把桌子搬進去，擺設上面的物。把燈臺搬進去，點其上的燈。","bklcl":"Kng toh ji̍p-khì, pâi-siat téng-bīn ê mi̍h;  kng teng-tâi ji̍p-khì, tiám i ê teng.","tghg":"扛桌入去，排設頂面的物。扛燈台入去，點伊的燈。","bklhl":"扛桌入去，排設頂面ê物；扛燈台入去，點伊ê燈。"}},{"book":"出","chapter":40,"verse":5,"versions":{"unv":"把燒香的金壇安在法櫃前，掛上帳幕的門簾。","bklcl":"Kng sio-hiuⁿ ê kim-tôaⁿ, hē tī hoat-kūi-chêng, kòa hōe-bō͘ mn̂g ê mn̂g-lî.","tghg":"扛燒香的金壇下佇法櫃前，掛會幕門的門簾。","bklhl":"扛燒香ê金壇，hē tī法櫃前，掛會幕門ê門籬。"}},{"book":"出","chapter":40,"verse":6,"versions":{"unv":"把燔祭壇安在帳幕門前。","bklcl":"Chiong sio-chè ê tôaⁿ, hē tī chū-chi̍p ê hōe-bō͘ mn̂g-chêng.","tghg":"將燒祭的壇下佇聚集的會幕門前。","bklhl":"將燒祭ê壇，hē tī聚集ê會幕門前。"}},{"book":"出","chapter":40,"verse":7,"versions":{"unv":"把洗濯盆安在會幕和壇的中間，在盆裡盛水。","bklcl":"Chiong sóe-tn̄g ê phûn, hē tī hōe-bō͘ kap tôaⁿ ê tiong-kan, tóe chúi tī phûn-lāi.","tghg":"將洗盪(sóe-tn̄g)的盆下佇會幕及壇的中間，貯(tóe)水佇盆內。","bklhl":"將洗盪 ê盆，hē tī會幕kap壇ê中間，貯水tī盆內。"}},{"book":"出","chapter":40,"verse":8,"versions":{"unv":"又在四圍立院帷，把院子的門簾掛上。","bklcl":"Koh tī sì-ûi khiā tiûⁿ-ûi, kòa tiûⁿ-mn̂g ê mn̂g-lî.","tghg":"閣佇四圍徛(khiā)場帷(tiûⁿ-ûi)，掛場門的門簾。","bklhl":"Koh tī四圍khiā帳帷，掛帳門ê門籬。"}},{"book":"出","chapter":40,"verse":9,"versions":{"unv":"用膏油把帳幕和其中所有的都抹上，使帳幕和一切器具成聖，就都成聖。","bklcl":"Ēng boah ê iû boah hōe-bō͘, kap kî-tiong hoān só͘-ū-ê, hun-piat i kap lóng-chóng ê khì-kū chòe-sèng;  i chiū chòe-sèng.","tghg":"用抹的油抹會幕及其中凡所有的，分別伊及攏總的器具做聖，伊就做聖。","bklhl":"用抹ê油抹會幕，kap其中凡所有ê，分別伊kap lóng總ê器具做聖；伊就做聖。"}},{"book":"出","chapter":40,"verse":10,"versions":{"unv":"又要抹燔祭壇和一切器具，使壇成聖，就都成為至聖。","bklcl":"Koh boah sio-chè ê tôaⁿ, kap i lóng-chóng ê khì-kū, hun-piat tôaⁿ chòe-sèng;  tôaⁿ chiū chòe chì-sèng.","tghg":"閣抹燒祭的壇及伊攏總的器具，分別壇做聖，壇就做至聖。","bklhl":"Koh抹燒祭ê壇，kap伊lóng總ê器具，分別壇做聖；壇就做至聖。"}},{"book":"出","chapter":40,"verse":11,"versions":{"unv":"要抹洗濯盆和盆座，使盆成聖。","bklcl":"Iā tio̍h boah sóe-tn̄g ê phûn, hun-piat i chòe-sèng.","tghg":"也著抹洗盪的盆，分別伊做聖。","bklhl":"也tio̍h抹洗盪 ê盆，分別伊做聖。"}},{"book":"出","chapter":40,"verse":12,"versions":{"unv":"要使亞倫和他兒子到會幕門口來，用水洗身。","bklcl":"Koh tio̍h chhōa A-lûn kap i hiah-ê kiáⁿ, kàu hōe-bō͘ mn̂g-chêng, ēng chúi kā in sóe.","tghg":"閣著導亞倫及伊許個子到會幕門前，用水給𪜶洗。","bklhl":"Koh tio̍h chhōa亞倫kap伊hiah-ê kiáⁿ，到會幕門前，用水kā in洗。"}},{"book":"出","chapter":40,"verse":13,"versions":{"unv":"要給亞倫穿上聖衣，又膏他，使他成聖，可以給我供祭司的職分；","bklcl":"Iā kā A-lûn chhēng sèng-saⁿ, koh ēng iû boah i, hun-piat i chòe-sèng, hō͘ i chòe chè-si lâi ho̍k-sāi Góa.","tghg":"也給亞倫穿聖衫，閣用油抹伊，分別伊做聖，互伊做祭司來服事我；","bklhl":"也kā亞倫穿聖衫，koh用油抹伊，分別伊做聖，hō͘伊做祭司來服事我。"}},{"book":"出","chapter":40,"verse":14,"versions":{"unv":"又要使他兒子來，給他們穿上內袍。","bklcl":"Koh chhōa i hiah-ê kiáⁿ lâi, kā in chhēng lāi-phàu.","tghg":"閣導伊許個子來，給𪜶穿內袍。","bklhl":"Koh chhōa伊hiah-ê kiáⁿ來，kā in穿內袍。"}},{"book":"出","chapter":40,"verse":15,"versions":{"unv":"怎樣膏他們的父親，也要照樣膏他們，使他們給我供祭司的職分。他們世世代代凡受膏的，就永遠當祭司的職任。」","bklcl":"Tio̍h kā in boah-iû, chhin-chhiūⁿ boah in lāu-pē chi̍t-iūⁿ, hō͘ in chòe chè-si lâi ho̍k-sāi Góa;  in siū boah-iû beh éng-oán chòe chè-si, kàu ta̍k sè-tāi.","tghg":"著給𪜶抹油親像抹𪜶老父一樣，互𪜶做祭司來服事我。𪜶受抹油欲永遠做祭司，到逐世代。」","bklhl":"Tio̍h kā in抹油，親像抹in老父一樣，hō͘ in做祭司來服事我；in受抹油beh永遠做祭司，到ta̍k世代。"}},{"book":"出","chapter":40,"verse":16,"versions":{"unv":"摩西這樣行，都是照耶和華所吩咐他的。","bklcl":"Mô͘-se án-ni kiâⁿ; lóng sī chiàu Iâ-hô-hoa só͘ hoan-hù i ê lâi kiâⁿ.","tghg":"摩西按呢行，攏是照耶和華所吩咐伊的來行。","bklhl":"摩西án-ni行；lóng是照耶和華所吩咐伊ê來行。"}},{"book":"出","chapter":40,"verse":17,"versions":{"unv":"第二年正月初一日，帳幕就立起來。","bklcl":"Tē-jī nî chiaⁿ-ge̍h chhoe-it, hōe-bō͘ chiū khiā-khí-lâi.","tghg":"第二年正月初一，會幕就竪(khiā)起來。","bklhl":"第二年正月初一，會幕就khiā起來。"}},{"book":"出","chapter":40,"verse":18,"versions":{"unv":"摩西立起帳幕，安上帶卯的座，立上板，穿上閂，立起柱子。","bklcl":"Mô͘-se khiā hōe-bō͘ hē hiah-ê khū, khiā hiah-ê pán, chhng hiah-ê hoâiⁿ-kông, khiā hiah-ê thiāu.","tghg":"摩西竪(khiā)會幕，下許個臼，竪(khiā)許個板，串許個橫楗(hoâiⁿ-kông)竪許個柱。","bklhl":"摩西khiā會幕hē hiah-ê臼，khiā hiah-ê板，穿hiah-ê橫kông，khiā hiah-ê柱。"}},{"book":"出","chapter":40,"verse":19,"versions":{"unv":"在帳幕以上搭罩棚，把罩棚的頂蓋蓋在其上，是照耶和華所吩咐他的。","bklcl":"Tī hōe-bō͘ téng tah pò͘-pîⁿ, chiong pò͘-pîⁿ ê kòa, khàm tī i ê téng-bīn, sī chiàu Iâ-hô-hoa só͘ hoan-hù Mô͘-se-ê.","tghg":"佇會幕頂搭布棚，將布棚的蓋(kòa)蓋(khàm)佇伊的頂面，是照耶和華所吩咐摩西的。","bklhl":"Tī會幕頂搭布棚，將布棚ê蓋，蓋(khàm)tī伊ê頂面，是照耶和華所吩咐摩西ê。"}},{"book":"出","chapter":40,"verse":20,"versions":{"unv":"又把法版放在櫃裡，把槓穿在櫃的兩旁，把施恩座安在櫃上。","bklcl":"Koh ēng lu̍t-hoat hē tī kūi-lāi, ēng kǹg chhng tī kūi-ni̍h, hē si-un-só͘ tī kūi-téng.","tghg":"閣用律法下佇櫃內，用槓串佇櫃裡，下施恩所佇櫃頂。","bklhl":"Koh用律法hē tī櫃內，用kǹg穿tī櫃裡，hē施恩所tī櫃頂。"}},{"book":"出","chapter":40,"verse":21,"versions":{"unv":"把櫃抬進帳幕，掛上遮掩櫃的幔子，把法櫃遮掩了，是照耶和華所吩咐他的。","bklcl":"Kng kūi ji̍p hōe-bō͘, kòa jia-cha̍h ê tiùⁿ-lî, jia-cha̍h hoat-kūi, sī chiàu Iâ-hô-hoa só͘ hoan-hù Mô͘-se-ê.","tghg":"扛櫃入會幕，掛遮截的帳簾，遮截法櫃，是照耶和華所吩咐摩西的。","bklhl":"扛櫃入會幕，掛jia遮ê帳籬，jia遮法櫃，是照耶和華所吩咐摩西ê。"}},{"book":"出","chapter":40,"verse":22,"versions":{"unv":"又把桌子安在會幕內，在帳幕北邊，在幔子外。","bklcl":"Koh chiong toh hē tī hōe-bō͘-lāi, tī hōe-bō͘ ê pak-sì, tī tiùⁿ-lî gōa;","tghg":"閣將桌下佇會幕內，佇會幕的北勢，佇帳簾外。","bklhl":"Koh將桌hē tī會幕內，tī會幕ê北勢，tī帳籬外；"}},{"book":"出","chapter":40,"verse":23,"versions":{"unv":"在桌子上將餅陳設在耶和華面前，是照耶和華所吩咐他的。","bklcl":"hit téng-bīn ēng piáⁿ pâi tī Iâ-hô-hoa ê bīn-chêng;  sī chiàu Iâ-hô-hoa só͘ hoan-hù Mô͘-se-ê.","tghg":"彼頂面用餅排佇耶和華的面前，是照耶和華所吩咐摩西的。","bklhl":"hit頂面用餅排tī耶和華ê面前；是照耶和華所吩咐摩西ê。"}},{"book":"出","chapter":40,"verse":24,"versions":{"unv":"又把燈臺安在會幕內，在帳幕南邊，與桌子相對，","bklcl":"Koh hē teng-tâi tī hōe-bō͘-lāi, kap toh saⁿ-tùi, tī hōe-bō͘ ê lâm-pêng.","tghg":"閣下燈台佇會幕內，及桌相對，佇會幕的南旁，","bklhl":"Koh hē燈台tī會幕內，kap桌相對，tī會幕ê南pêng。"}},{"book":"出","chapter":40,"verse":25,"versions":{"unv":"在耶和華面前點燈，是照耶和華所吩咐他的。","bklcl":"Tī Iâ-hô-hoa ê bīn-chêng tiám-teng;  sī chiàu Iâ-hô-hoa só͘ hoan-hù Mô͘-se-ê.","tghg":"佇耶和華的面前點燈，是照耶和華所吩咐摩西的。","bklhl":"Tī耶和華ê面前點燈；是照耶和華所吩咐摩西ê。"}},{"book":"出","chapter":40,"verse":26,"versions":{"unv":"把金壇安在會幕內的幔子前，","bklcl":"Koh hē kim-tôaⁿ tī hōe-bō͘-lāi ê tiùⁿ-lî chêng;","tghg":"閣下金壇佇會幕內的帳簾前，","bklhl":"Koh hē金壇tī會幕內ê帳籬前；"}},{"book":"出","chapter":40,"verse":27,"versions":{"unv":"在壇上燒了馨香料做的香，是照耶和華所吩咐他的。","bklcl":"tī hit téng-bīn sio phang-liāu ê hiuⁿ;  sī chiàu Iâ-hô-hoa só͘ hoan-hù Mô͘-se-ê.","tghg":"佇彼頂面燒芳料的香，是照耶和華所吩咐摩西的，","bklhl":"tī hit頂面燒芳料ê香；是照耶和華所吩咐摩西ê。"}},{"book":"出","chapter":40,"verse":28,"versions":{"unv":"又掛上帳幕的門簾。","bklcl":"Koh kòa hōe-bō͘ mn̂g ê mn̂g-lî.","tghg":"閣掛會幕門的門簾。","bklhl":"Koh掛會幕門ê門籬。"}},{"book":"出","chapter":40,"verse":29,"versions":{"unv":"在會幕的帳幕門前，安設燔祭壇，把燔祭和素祭獻在其上，是照耶和華所吩咐他的。","bklcl":"Tī chū-chi̍p ê hōe-bō͘ mn̂g-chêng, hē sio-chè ê tôaⁿ, chiong sio-chè kap sò͘-chè hiàn tī hit téng-bīn;  sī chiàu Iâ-hô-hoa só͘ hoan-hù Mô͘-se-ê.","tghg":"佇聚集的會幕門前，下燒祭的壇，將燒祭及素祭獻佇彼頂面，是照耶和華所吩咐摩西的。","bklhl":"Tī聚集ê會幕門前，hē燒祭ê壇，將燒祭kap素祭獻tī hit頂面；是照耶和華所吩咐摩西ê。"}},{"book":"出","chapter":40,"verse":30,"versions":{"unv":"把洗濯盆安在會幕和壇的中間，盆中盛水，以便洗濯。","bklcl":"Hē sóe-tn̄g ê phûn tī hōe-bō͘ kap tôaⁿ ê tiong-kan, phûn-lāi tóe chúi, thang sóe-tn̄g.","tghg":"下洗盪的盆佇會幕及壇的中間，盆內貯水，通洗盪。","bklhl":"Hē洗盪 ê盆tī會幕kap壇ê中間，盆內貯水，thang洗盪。"}},{"book":"出","chapter":40,"verse":31,"versions":{"unv":"摩西和亞倫並亞倫的兒子在這盆裡洗手洗腳。","bklcl":"Mô͘-se kap A-lûn kap i hiah-ê kiáⁿ, tī-hia sóe-chhiú sóe-kha.","tghg":"摩西及亞倫及伊許個子佇遐洗手洗腳。","bklhl":"摩西kap亞倫kap伊hiah-ê kiáⁿ，tī-hia洗手洗腳。"}},{"book":"出","chapter":40,"verse":32,"versions":{"unv":"他們進會幕或就近壇的時候，便都洗濯，是照耶和華所吩咐他的。","bklcl":"In ji̍p hōe-bō͘ ê sî, á-sī chiū-kūn tôaⁿ ê sî, chiū sóe;  sī chiàu Iâ-hô-hoa só͘ hoan-hù Mô͘-se-ê.","tghg":"𪜶入會幕的時抑是就近壇的時，就洗，是照耶和華所吩咐摩西的。","bklhl":"In入會幕ê時，á是就近壇 ê時，就洗；是照耶和華所吩咐摩西ê。"}},{"book":"出","chapter":40,"verse":33,"versions":{"unv":"在帳幕和壇的四圍立了院帷，把院子的門簾掛上。這樣，摩西就完了工。","bklcl":"Tī hōe-bō͘ kap tôaⁿ ê sì-ûi, khiā tiùⁿ-ûi, iā kòa tiùⁿ-ûi mn̂g ê mn̂g-lî;  án-ni Mô͘-se chiū oân-kang.","tghg":"佇會幕及壇的四圍徛(khiā)帳帷，也掛帳帷門的門簾。按呢，摩西就完工。","bklhl":"Tī會幕kap壇ê四圍，khiā帳帷，也掛帳帷門ê門籬；án-ni摩西就完工。"}},{"book":"出","chapter":40,"verse":34,"versions":{"unv":"當時，雲彩遮蓋會幕，耶和華的榮光就充滿了帳幕。","bklcl":"Hit-sî hûn jia-khàm hōe-bō͘, Iâ-hô-hoa ê êng-kng chhiong-móa hōe-bō͘.","tghg":"彼時，雲遮蓋會幕，耶和華的榮光充滿會幕。","bklhl":"Hit時雲遮蓋會幕，耶和華ê榮光充滿會幕。"}},{"book":"出","chapter":40,"verse":35,"versions":{"unv":"摩西不能進會幕；因為雲彩停在其上，並且耶和華的榮光充滿了帳幕。","bklcl":"Mô͘-se bōe-ōe ji̍p hōe-bō͘, in-ūi hûn thêng tī hit téng-bīn;  koh Iâ-hô-hoa ê êng-kng chhiong-móa tī hōe-bō͘.","tghg":"摩西𣍐會入會幕；因為雲停佇彼頂面，閣耶和華的榮光充滿佇會幕。","bklhl":"摩西bōe能入會幕，因為雲停tī hit頂面；koh耶和華ê榮光充滿tī會幕。"}},{"book":"出","chapter":40,"verse":36,"versions":{"unv":"每逢雲彩從帳幕收上去，以色列人就起程前往；","bklcl":"Hûn tùi hōe-bō͘ siu chiūⁿ-khì ê sî, Í-sek-lia̍t lâng chiū khí-sin kiâⁿ in ê lō͘-chām.","tghg":"雲對會幕收上去的時，以色列人就起身行𪜶的路站；","bklhl":"雲tùi會幕收上去ê時，以色列人就起身行in ê路站。"}},{"book":"出","chapter":40,"verse":37,"versions":{"unv":"雲彩若不收上去，他們就不起程，直等到雲彩收上去。","bklcl":"Hûn nā bô siu chiūⁿ-khì, in chiū bô khí-sin kiâⁿ, ti̍t-ti̍t kàu hûn siu chiūⁿ-khì.","tghg":"雲若無收上去，𪜶就無起身行，直直到雲收上去(chiūⁿ-khì)。","bklhl":"雲若無收上去，in就無起身行，直直到雲收上去。"}},{"book":"出","chapter":40,"verse":38,"versions":{"unv":"日間，耶和華的雲彩是在帳幕以上；夜間，雲中有火，在以色列全家的眼前。在他們所行的路上都是這樣。","bklcl":"Ji̍t-sî Iâ-hô-hoa ê hûn tī hōe-bō͘ téng, mî-sî hit tiong-kan ū hé, tī Í-sek-lia̍t choân-ke ê ba̍k-chiu-chêng; tī in só͘ kiâⁿ ê lō͘-chām lóng sī án-ni.","tghg":"日時，耶和華的雲佇會幕頂；暝時，彼中間有火，佇以色列全家的目睭前。佇𪜶所行的路站攏是按呢。","bklhl":"日時耶和華ê雲tī會幕頂，暝時hit中間有火，tī以色列全家ê目睭前；tī in所行ê路站lóng是án-ni。"}}]