[{"book":"出","chapter":21,"verse":1,"versions":{"unv":"「你在百姓面前所要立的典章是這樣：","bklcl":"Lí tī peh-sìⁿ ê bīn-chêng só͘ tio̍h li̍p ê hoat-tō͘ sī án-ni.","tghg":"「你佇百姓的面前所著立的法度(hoat-tō͘)是按呢：","bklhl":"你tī百姓ê面前所tio̍h立ê法度是án-ni。"}},{"book":"出","chapter":21,"verse":2,"versions":{"unv":"你若買希伯來人作奴僕，他必服事你六年；第七年他可以自由，白白地出去。","bklcl":"Lí nā bóe Hi-pek-lâi lâng chòe lô͘-po̍k, i beh ho̍k-sāi lí, la̍k-nî kú, tē-chhit nî i thang chū-iû pe̍h-pe̍h chhut-khì;","tghg":"你若買希伯來人做奴僕，伊欲服事你六年久；第七年伊通自由，白白出去。","bklhl":"你若買希伯來人做奴僕，伊 beh服事你，六年久，第七年伊thang自由白白出去；"}},{"book":"出","chapter":21,"verse":3,"versions":{"unv":"他若孤身來就可以孤身去；他若有妻，他的妻就可以同他出去。","bklcl":"i nā toaⁿ-sin lâi, chiū toaⁿ-sin chhut-khì;  i nā ū bó͘, i ê bó͘ chiū kap i chhut-khì;","tghg":"伊若單身來就單身出去；伊若有某，伊的某就及伊出去。","bklhl":"伊若單身來，就單身出去；伊若有bó͘，伊ê bó͘就kap伊出去；"}},{"book":"出","chapter":21,"verse":4,"versions":{"unv":"他主人若給他妻子，妻子給他生了兒子或女兒，妻子和兒女要歸主人，他要獨自出去。","bklcl":"i ê chú-lâng nā kā i chhōa-bó͘, bó͘ kā i siⁿ-kiáⁿ á sī cha-bó͘-kiáⁿ, bó͘ kap kiáⁿ-jî tio̍h kui chú-lâng;  i tio̍h toaⁿ-sin chhut-khì.","tghg":"伊的主人若給伊娶某，某給伊生子抑是查某子，某及子兒著歸主人，伊著單身出去。","bklhl":"伊ê主人若kā伊娶bó͘，bó͘ kā伊生kiáⁿ á是cha-bó͘-kiáⁿ，bó͘ kap kiáⁿ兒tio̍h歸主人；伊tio̍h單身出去。"}},{"book":"出","chapter":21,"verse":5,"versions":{"unv":"倘或奴僕明說：『我愛我的主人和我的妻子兒女，不願意自由出去。』","bklcl":"Siat-sú lô͘-po̍k bêng-bêng kóng, Góa thiàⁿ góa ê chú-lâng, kap góa ê bó͘, góa ê kiáⁿ-jî, m̄-ài chhut-khì chū-iû;","tghg":"設使奴僕明明講：『我疼我的主人及我的某、我的子兒(kiáⁿ-jî)，呣愛出去自由。』","bklhl":"設使奴僕明明講：我疼我ê主人，kap我ê bó͘，我ê kiáⁿ兒，m̄-ài出去自由；"}},{"book":"出","chapter":21,"verse":6,"versions":{"unv":"他的主人就要帶他到審判官（或譯：　神；下同）那裡，又要帶他到門前，靠近門框，用錐子穿他的耳朵，他就永遠服事主人。","bklcl":"i ê chú-lâng chiū tio̍h tòa i kàu koaⁿ-hú hia, koh tio̍h chhōa i óa-kūn mn̂g, á-sī mn̂g-khiā, chú-lâng tio̍h ēng chǹg-á chǹg i ê hī-á; i chiū éng-oán ho̍k-sāi-i.","tghg":"伊的主人就著帶伊到官府遐，閣著導伊倚近門，抑是門竪(mn̂g-khiā)，主人著用鑽仔(chǹg-á)鑽伊的耳仔，伊就永遠服事伊。","bklhl":"伊ê主人就tio̍h帶伊到官府hia，koh tio̍h chhōa伊óa近門，á是門khiā，主人tio̍h用鑽á鑽伊ê耳á；伊就永遠服事伊。"}},{"book":"出","chapter":21,"verse":7,"versions":{"unv":"「人若賣女兒作婢女，婢女不可像男僕那樣出去。","bklcl":"Lâng nā bōe cha-bó͘-kiáⁿ chòe lú-pī, i bô thang chhin-chhiūⁿ lô͘-po̍k án-ni chhut-khì.","tghg":"「人若賣查某子做女婢，伊無通親像奴僕按呢出去。","bklhl":"人若賣cha-bó͘-kiáⁿ做女婢，伊無thang親像奴僕án-ni出去。"}},{"book":"出","chapter":21,"verse":8,"versions":{"unv":"主人選定她歸自己，若不喜歡她，就要許她贖身；主人既然用詭詐待她，就沒有權柄賣給外邦人。","bklcl":"Chú-lâng nā tiāⁿ-tio̍h siu-i, āu-lâi khòaⁿ bô tiòng-ì, chiū tio̍h chún i sio̍k-sin;  chú-lâng í-keng phiàn i, chiū bô koân thang bōe i hō͘ gōa-pang lâng.","tghg":"主人若定著收伊，後來看無中意，就著准伊贖身；主人已經騙伊，就無權通賣伊互外邦人。","bklhl":"主人若定tio̍h收伊，後來看無中意，就tio̍h 准伊贖身；主人已經騙伊，就無權thang 賣伊hō͘外邦人。"}},{"book":"出","chapter":21,"verse":9,"versions":{"unv":"主人若選定她給自己的兒子，就當待她如同女兒。","bklcl":"Chú-lâng nā tiāⁿ-tio̍h i hō͘ ka-kī ê kiáⁿ, chiū tio̍h khoán-thāi i chhin-chhiūⁿ cha-bó͘-kiáⁿ.","tghg":"主人若定著伊互家己的子，就著款待伊親像查某子。","bklhl":"主人若定tio̍h伊hō͘家己ê kiáⁿ，就tio̍h款待伊親像cha-bó͘-kiáⁿ。"}},{"book":"出","chapter":21,"verse":10,"versions":{"unv":"若另娶一個，那女子的吃食、衣服，並好合的事，仍不可減少。","bklcl":"Nā ū koh chhōa chi̍t-ê, chiū i ê chia̍h, chhēng, kap phòe-ha̍p ê sū, iû-goân m̄-thang kiám-chió.","tghg":"若有閣娶一個，就伊的食、穿，及配合的事，猶原呣通減少。","bklhl":"若有koh娶一个，就伊ê食、穿，kap配合ê事，猶原m̄-thang減少。"}},{"book":"出","chapter":21,"verse":11,"versions":{"unv":"若不向她行這三樣，她就可以不用錢贖，白白地出去。」","bklcl":"Nā bô tùi i kiâⁿ chit saⁿ-hāng, i chiū thang pe̍h-pe̍h chhut-khì, bián ēng gûn sio̍k.","tghg":"若無對伊行此三項，伊就通白白出去，免用銀贖(sio̍k)。」","bklhl":"若無對伊行chit三項，伊就thang白白出去，免用銀贖。"}},{"book":"出","chapter":21,"verse":12,"versions":{"unv":"「打人以致打死的，必要把他治死。","bklcl":"Phah-sí lâng-ê tek-khak tio̍h hō͘ i sí.","tghg":"「拍死人者，的確著互伊死。","bklhl":"Phah死人ê的確tio̍h hō͘伊死。"}},{"book":"出","chapter":21,"verse":13,"versions":{"unv":"人若不是埋伏著殺人，乃是　神交在他手中，我就設下一個地方，他可以往那裡逃跑。","bklcl":"Lâng nā m̄-sī bâi-ho̍k-teh thâi-lâng, chiū-sī Siōng-tè kau tī i ê chhiú, Góa chiū kā lí siat chi̍t ê só͘-chāi, i thang cháu-khì hia.","tghg":"人若呣是埋伏啲刣人，就是上帝交佇伊的手，我就給你設一個所在，伊通走去遐。","bklhl":"人若m̄是埋伏teh 刣人，就是上帝交tī伊ê手，我就kā你設一个所在，伊thang走去hia。"}},{"book":"出","chapter":21,"verse":14,"versions":{"unv":"人若任意用詭計殺了他的鄰舍，就是逃到我的壇那裡，也當捉去把他治死。","bklcl":"Lâng nā chū-choan kong-kek i ê chhù-piⁿ, ēng khúi-khiat ê kè-bô͘, chiū nā tī Góa ê  tôaⁿ, ia̍h tio̍h lia̍h-khì hō͘ i sí.","tghg":"人若自專(chū-choam)攻擊伊的厝邊，用詭譎(khúi-khiat)的計謀，就若佇我的壇，亦著掠去互伊死。","bklhl":"人若自專攻擊伊ê厝邊，用詭譎ê計謀，就若tī我ê壇，亦tio̍h掠去hō͘伊死。"}},{"book":"出","chapter":21,"verse":15,"versions":{"unv":"「打父母的，必要把他治死。","bklcl":"Phah lāu-pē á-sī lāu-bú-ê, tek-khak tio̍h hō͘ i sí.","tghg":"「拍老父抑是老母者，的確著互伊死。","bklhl":"Phah老父á是老母ê，的確tio̍h hō͘伊死。"}},{"book":"出","chapter":21,"verse":16,"versions":{"unv":"「拐帶人口，或是把人賣了，或是留在他手下，必要把他治死。","bklcl":"Koái lâng khì bōe-ê, á-sī iáu tī i ê chhiú, tek-khak tio̍h hō͘ i sí.","tghg":"「拐人去賣者，抑是猶佇伊的手，的確著互伊死。","bklhl":"柺人去賣ê，á是iáu tī伊ê手，的確tio̍h hō͘伊死。"}},{"book":"出","chapter":21,"verse":17,"versions":{"unv":"「咒罵父母的，必要把他治死。","bklcl":"Chiù-chó͘ lāu-pē á-sī lāu-bú-ê, tek-khak tio̍h hō͘ i sí.","tghg":"「咒詛老父抑是老母者，的確著互伊死。","bklhl":"咒詛老父á是老母ê，的確tio̍h hō͘伊死。"}},{"book":"出","chapter":21,"verse":18,"versions":{"unv":"「人若彼此相爭，這個用石頭或是拳頭打那個，尚且不至於死，不過躺臥在床，","bklcl":"Lâng nā oan-ke, chit-ê ēng chio̍h-thâu á-sī kûn-thâu-bú phah hit-ê, iáu bô tì-kàu sí, put-kò tó tī bîn-chhn̂g;","tghg":"「人若冤家，此個用石頭抑是拳頭拇拍彼個，猶無致到死，不過倒佇眠床，","bklhl":"人若冤家，chit ê用石頭á是拳頭母phah hit ê，iáu無致到死，不過倒tī眠床；"}},{"book":"出","chapter":21,"verse":19,"versions":{"unv":"若再能起來扶杖而出，那打他的可算無罪；但要將他耽誤的工夫用錢賠補，並要將他全然醫好。","bklcl":"nā ōe koh khí-lâi, óa koáiⁿ-á chhut-khì, hit-ê phah i-ê, thang sǹg bô-chōe;  to̍k-to̍k tio̍h pê i bōe chòe kang ê chîⁿ, iā tio̍h kā-i i kàu lóng hó.","tghg":"若會閣起來倚(óa)柺仔出去，彼個拍伊的通算無罪；獨獨著賠伊𣍐做工的錢，也著給伊醫到攏好。","bklhl":"若會koh起來，óa柺á出去，hit ê phah伊ê，thang算無罪；獨獨tio̍h賠伊bōe做工ê錢，也tio̍h kā伊醫到lóng好。"}},{"book":"出","chapter":21,"verse":20,"versions":{"unv":"「人若用棍子打奴僕或婢女，立時死在他的手下，他必要受刑。","bklcl":"Lâng nā ēng thûi-á phah i ê lô͘-po̍k, á-sī i ê lú-pī, tì-kàu liâm-piⁿ sí, i tek-khak tio̍h siū hêng-hoa̍t;","tghg":"「人若用槌仔(thûi-á)拍伊的奴僕抑是伊的女婢，致到連鞭死，伊的確著受刑罰。","bklhl":"人若用槌á phah伊ê奴僕，á是伊ê女婢，致到liâm-piⁿ死，伊的確tio̍h受刑罰；"}},{"book":"出","chapter":21,"verse":21,"versions":{"unv":"若過一兩天才死，就可以不受刑，因為是用錢買的。","bklcl":"nā kè chi̍t-nn̄g ji̍t chiah sí, chiū thang bián siū hêng-hoa̍t, in-ūi sī i ê gûn bóe-ê.","tghg":"若過一二日才死，就通免受刑罰，因為是伊的銀買的。","bklhl":"若隔一兩日chiah死，就thang免受刑罰，因為是伊ê銀買ê。"}},{"book":"出","chapter":21,"verse":22,"versions":{"unv":"「人若彼此爭鬥，傷害有孕的婦人，甚至墜胎，隨後卻無別害，那傷害她的，總要按婦人的丈夫所要的，照審判官所斷的，受罰。","bklcl":"Lâng nā saⁿ-phah, siong-hāi ū sin-īn ê hū-jîn-lâng, tì-kàu ka-la̍uh-sin, āu-lâi bô pa̍t-hāng ê hāi, hit-lâng tio̍h hoa̍t-gûn, chiàu hū-jîn-lâng ê tiōng-hu só͘ tēng-ê;  tī koaⁿ-hú ê bīn-chêng hō͘ i.","tghg":"「人若相(saⁿ)拍，傷害有娠孕(sin-īn)的婦仁人，致到磕落娠(ka-la̍uh-sin)，後來無別項的害，彼人著罰銀，照婦仁人的丈夫所定的，佇官府的面前互伊。","bklhl":"人若相phah，傷害有身孕ê婦人人，致到ka-la̍uh身，後來無別項ê害，hit人tio̍h罰銀，照婦人人ê丈夫所定ê；tī官府ê面前hō͘伊。"}},{"book":"出","chapter":21,"verse":23,"versions":{"unv":"若有別害，就要以命償命，","bklcl":"Nā ū pa̍t-hāng ê siong-hāi, chiū tio̍h ēng miā pê miā.","tghg":"若有別項的傷害，就著用命賠命，","bklhl":"若有別項ê傷害，就tio̍h用命賠命。"}},{"book":"出","chapter":21,"verse":24,"versions":{"unv":"以眼還眼，以牙還牙，以手還手，以腳還腳，","bklcl":"Ba̍k-chiu pê ba̍k-chiu, chhùi-khí pê chhùi-khí, chhiú pê chhiú,","tghg":"目睭賠目睭，嘴齒賠嘴齒，手賠手，","bklhl":"目睭賠目睭，嘴齒賠嘴齒，手賠手，"}},{"book":"出","chapter":21,"verse":25,"versions":{"unv":"以烙還烙，以傷還傷，以打還打。","bklcl":"kha pê kha, sio pê sio, siong pê siong, phah pê phah.","tghg":"腳賠腳，燒賠燒，傷賠傷，拍賠拍。","bklhl":"腳賠腳，燒賠燒，傷賠傷，phah賠phah。"}},{"book":"出","chapter":21,"verse":26,"versions":{"unv":"「人若打壞了他奴僕或是婢女的一隻眼，就要因他的眼放他去得以自由。","bklcl":"Lâng nā phah-pháiⁿ i ê lô͘-po̍k, á-sī i ê lú-pī, chi̍t-lúi ba̍k-chiu, chiū tio̍h in-ūi i ê ba̍k-chiu pàng i khì chū-iû.","tghg":"「人若拍歹伊的奴僕抑是伊的女婢一蕊(chi̍t-lúi)目睭，就著因為伊的目睭放伊去自由。","bklhl":"人若phah-pháiⁿ伊ê奴僕，á是伊ê女婢，一蕊目睭，就tio̍h因為伊ê目睭放伊去自由。"}},{"book":"出","chapter":21,"verse":27,"versions":{"unv":"若打掉了他奴僕或是婢女的一個牙，就要因他的牙放他去得以自由。」","bklcl":"Nā phah-lak i ê lô͘-po̍k, á-sī i ê lú-pī, chi̍t ki chhùi-khí, chiū tio̍h in-ūi i ê chhùi-khí pàng i khì chū-iû.","tghg":"若拍落伊的奴僕抑是伊的女婢一支嘴齒，就著因為伊的嘴齒放伊去自由。」","bklhl":"若phah-lak伊ê奴僕，á是伊ê女婢，一支嘴齒，就tio̍h因為伊ê嘴齒放伊去自由。"}},{"book":"出","chapter":21,"verse":28,"versions":{"unv":"「牛若觸死男人或是女人，總要用石頭打死那牛，卻不可吃牠的肉；牛的主人可算無罪。","bklcl":"Gû nā tak-sí chi̍t ê ta-po͘-lâng, á-sī chi̍t ê hū-jîn-lâng, tio̍h ēng chio̍h-thâu tìm-sí hit chiah gû, chóng-sī m̄-thang chia̍h i ê bah;  gû ê chú-lâng sǹg bô chōe.","tghg":"「牛若觸(tak)死一個查甫人抑是一個婦仁人，著用石頭擲死彼隻牛，總是呣通食伊的肉；牛的主人算無罪。","bklhl":"牛若tak死一个ta-po͘人，á是一个婦人人，tio̍h用石頭tìm死hit隻牛，總是m̄-thang食伊ê肉；牛ê主人算無罪。"}},{"book":"出","chapter":21,"verse":29,"versions":{"unv":"倘若那牛素來是觸人的，有人報告了牛主，他竟不把牛拴著，以致把男人或是女人觸死，就要用石頭打死那牛，牛主也必治死。","bklcl":"Siat-sú hit chiah gû pêng-sò͘ ōe tak-lâng, ū lâng pò i ê chú-lâng chai, i kèng-jiân bô chiong gû koaiⁿ-teh, tì-kàu tak-sí ta-po͘-lâng á-sī hū-jîn-lâng;  chiū tio̍h ēng chio̍h-thâu tìm-sí hit chiah gû, gû ê chú-lâng iā tio̍h sí.","tghg":"設使彼隻牛平素會觸(tak)人，有人報伊的主人知，伊竟然無將牛關啲，致到觸死查甫人抑是婦仁人，就著用石頭擲死彼隻牛，牛的主人也著死。","bklhl":"設使hit隻牛平素會tak人，有人報伊ê主人知，伊竟然無將牛關teh，致到tak死ta-po͘人á是婦人人；就tio̍h用石頭tìm死hit隻牛，牛ê主人也tio̍h死。"}},{"book":"出","chapter":21,"verse":30,"versions":{"unv":"若罰他贖命的價銀，他必照所罰的贖他的命。","bklcl":"Nā sī gí-tiāⁿ ēng gûn sio̍k sìⁿ-miā, chiū tio̍h chiàu só͘ gí-tiāⁿ-ê, lâi sio̍k i ê sìⁿ-miā.","tghg":"若是擬定用銀贖生命，就著照所擬定的來贖伊的生命。","bklhl":"若是擬定用銀贖性命，就tio̍h照所擬定ê，來贖伊ê性命。"}},{"book":"出","chapter":21,"verse":31,"versions":{"unv":"牛無論觸了人的兒子或是女兒，必照這例辦理。","bklcl":"Gû  bô-lūn tak-tio̍h lâng ê kiáⁿ á-sī cha-bó͘-kiáⁿ, tio̍h chiàu chit-ê lē pān-i.","tghg":"牛無論觸著人的子抑是查某子，著照此個例辦伊。","bklhl":"牛無論tak-tio̍h人ê kiáⁿ á是cha-bó͘-kiáⁿ，tio̍h照chit ê例辦伊。"}},{"book":"出","chapter":21,"verse":32,"versions":{"unv":"牛若觸了奴僕或是婢女，必將銀子三十舍客勒給他們的主人，也要用石頭把牛打死。","bklcl":"Gû nā tak-tio̍h lô͘-po̍k á-sī lú-pī, tio̍h ēng gûn saⁿ-cha̍p sià-khek-le̍k hō͘ in ê chú-lâng;  iā tio̍h ēng chio̍h-thâu tìm-sí gû.","tghg":"牛若觸著奴僕抑是女婢，著用銀三十舍客勒(sià-khek-le̍k)互𪜶的主人，也著用石頭擲死牛。","bklhl":"牛若tak-tio̍h奴僕á是女婢，tio̍h用銀三十sià-khek-le̍k hō͘ in ê主人；也tio̍h用石頭tìm死牛。"}},{"book":"出","chapter":21,"verse":33,"versions":{"unv":"「人若敞著井口，或挖井不遮蓋，有牛或驢掉在裡頭，","bklcl":"Lâng nā hian-khui chíⁿ, á-sī ku̍t chíⁿ, bô khàm-kòa, ū gû á-sī lû poa̍h tī hit lāi-bīn,","tghg":"「人若掀(hian)開井(chíⁿ)，抑是掘(ku̍t)井無蓋蓋(khàm-kòa)，有牛抑是驢跋佇彼內面，","bklhl":"人若掀開井，á是掘井，無蓋蓋(kòa)，有牛á是驢跋(poa̍h)tī hit內面，"}},{"book":"出","chapter":21,"verse":34,"versions":{"unv":"井主要拿錢賠還本主人，死牲畜要歸自己。","bklcl":"chíⁿ ê chú-lâng tio̍h pê, iā tio̍h the̍h gûn hō͘ i ê chú;  sí ê cheng-siⁿ kui ka-kī.","tghg":"井的主人著賠，也著提銀互伊的主，死的精牲歸家己。","bklhl":"井ê主人tio̍h賠，也tio̍h the̍h銀hō͘伊ê主；死ê cheng-siⁿ歸家己。"}},{"book":"出","chapter":21,"verse":35,"versions":{"unv":"「這人的牛若傷了那人的牛，以至於死，他們要賣了活牛，平分價值，也要平分死牛。","bklcl":"Chit-lâng ê gû nā tak-tio̍h hit lâng ê gû, tì-kàu sí, in tio̍h bōe oa̍h ê gû, kè-chîⁿ pîⁿ-pun, sí ê gû iā tio̍h pîⁿ-pun.","tghg":"「此人的牛若觸著彼人的牛，致到死，𪜶著賣活的牛，價錢平分，死的牛也著平分。","bklhl":"Chit人ê牛若tak-tio̍h hit人ê牛，致到死，in tio̍h賣活ê牛，價錢平分，死ê牛也tio̍h平分。"}},{"book":"出","chapter":21,"verse":36,"versions":{"unv":"人若知道這牛素來是觸人的，主人竟不把牛拴著，他必要以牛還牛，死牛要歸自己。」","bklcl":"Lâng nā chai chit chiah gû pêng-sò͘ ōe tak-lâng, chú-lâng kèng-jiân bô chiong gû koaiⁿ-teh, i chiū tio̍h ēng gû pê gû, sí ê gû kui ka-kī.","tghg":"人若知此隻牛平素會觸人，主人竟然無將牛關啲，伊就著用牛賠牛，死的牛歸家己。」","bklhl":"人若知chit隻牛平素會tak人，主人竟然無將牛關teh，伊就tio̍h用牛賠牛，死ê牛歸家己。"}}]