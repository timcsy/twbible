[{"book":"出","chapter":20,"verse":1,"versions":{"unv":"　神吩咐這一切的話說：","bklcl":"Siōng-tè hoan-hù chiah-ê it-chhè ê ōe kóng,","tghg":"上帝吩咐諸個一切的話講：","bklhl":"上帝吩咐chiah ê一切ê話講："}},{"book":"出","chapter":20,"verse":2,"versions":{"unv":"「我是耶和華─你的　神，曾將你從埃及地為奴之家領出來。","bklcl":"Góa sī Iâ-hô-hoa, lí ê Siōng-tè, bat chhōa lí tùi Ai-ki̍p tōe, tùi chòe lô͘-châi ê ke, chhut-lâi ê.","tghg":"「我是耶和華──你的上帝，曾導你對埃及地，對做奴才的家出來的。","bklhl":"我是耶和華，你ê上帝，bat chhōa你tùi埃及地，tùi做奴才ê家，出來ê。"}},{"book":"出","chapter":20,"verse":3,"versions":{"unv":"「除了我以外，你不可有別的神。","bklcl":"Góa í-gōa, lí m̄-thang ū pa̍t ê Siōng-tè.","tghg":"「我以外你呣通有別個上帝。","bklhl":"我以外，你m̄-thang有別個上帝。"}},{"book":"出","chapter":20,"verse":4,"versions":{"unv":"「不可為自己雕刻偶像，也不可做甚麼形像彷彿上天、下地，和地底下、水中的百物。","bklcl":"M̄-thang ūi-tio̍h ka-kī tiau-khek ngó͘-siōng, put-lūn thiⁿ-téng, tōe-chiūⁿ, kap tōe-ē chúi-lāi só͘-ū ê mi̍h, lóng m̄-thang chòe in ê siōng;","tghg":"「呣通為著家己雕刻偶像，不論天頂、地上，及地下、水內所有的物攏呣通做𪜶的像。","bklhl":"M̄-thang為tio̍h家己雕刻偶像，不論天頂、地上，kap地下水內所有ê物，lóng m̄-thang做in ê像；"}},{"book":"出","chapter":20,"verse":5,"versions":{"unv":"不可跪拜那些像，也不可事奉它，因為我耶和華─你的　神是忌邪的　神。恨我的，我必追討他的罪，自父及子，直到三四代；","bklcl":"m̄-thang kèng-pài in, iā m̄-thang ho̍k-sāi in;  in-ūi Góa Iâ-hô-hoa, lí ê Siōng-tè, toàn-toàn m̄ iông-ún ēng pa̍t ê siōng-tè phit-phòe Góa;  oàn-hūn Góa-ê, Góa kui-kiū i ê chōe, tùi pē kàu kiáⁿ kàu saⁿ-sì tāi;","tghg":"呣通敬拜𪜶，也呣通服事𪜶，因為我耶和華──你的上帝，斷斷呣容允用別個上帝匹配我。怨恨我者，我歸咎(kui-kiū)伊的罪，對父到子，到三四代；","bklhl":"m̄-thang敬拜in，也m̄-thang服事in；因為我耶和華，你ê上帝，斷斷m̄容允用別個上帝匹配我；怨恨我ê，我歸咎伊ê罪，對父到kiáⁿ，到三四代；"}},{"book":"出","chapter":20,"verse":6,"versions":{"unv":"愛我、守我誡命的，我必向他們發慈愛，直到千代。","bklcl":"thiàⁿ Góa, siú Góa kài-bēng-ê, Góa si-un hō͘ i, ti̍t-kàu chheng-tāi.","tghg":"疼我、守我誡命者，我施恩互伊，直到千代。","bklhl":"疼我，守我誡命ê，我施恩hō͘伊，直到千代。"}},{"book":"出","chapter":20,"verse":7,"versions":{"unv":"「不可妄稱耶和華─你　神的名；因為妄稱耶和華名的，耶和華必不以他為無罪。","bklcl":"M̄-thang lām-sám chheng Iâ-hô-hoa lí ê Siōng-tè ê miâ;  in-ūi lām-sám chheng I ê miâ ê lâng, Iâ-hô-hoa tek-khak bô lia̍h i chòe bô-chōe.","tghg":"「呣通濫糝稱耶和華──你的上帝的名；因為濫糝稱伊的名的人，耶和華的確無掠伊做無罪。","bklhl":"M̄-thang lām-sám稱耶和華你ê上帝ê名；因為lām-sám稱伊ê名ê人，耶和華的確無掠伊做無罪。"}},{"book":"出","chapter":20,"verse":8,"versions":{"unv":"「當記念安息日，守為聖日。","bklcl":"Tio̍h kì-tit an-hioh-ji̍t, siú i chòe-sèng;","tghg":"「著記得安息日，守伊做聖。","bklhl":"Tio̍h記得安歇日，守伊做聖；"}},{"book":"出","chapter":20,"verse":9,"versions":{"unv":"六日要勞碌做你一切的工，","bklcl":"la̍k-ji̍t-lāi eng-kai tio̍h-bôa, chòe lí it-chhè ê kang;","tghg":"六日內應該著磨做你一切的工，","bklhl":"六日內應該tio̍h磨，做你一切ê工；"}},{"book":"出","chapter":20,"verse":10,"versions":{"unv":"但第七日是向耶和華─你　神當守的安息日。這一日你和你的兒女、僕婢、牲畜，並你城裡寄居的客旅，無論何工都不可做；","bklcl":"to̍k-to̍k tē-chhit-ji̍t, chiū-sī ǹg Iâ-hô-hoa lí ê Siōng-tè lâi siú ê an-hioh;  chit-ji̍t lí kap lí ê kiáⁿ, cha-bó͘-kiáⁿ, lô͘-po̍k, lú-pī, cheng-siⁿ, í-ki̍p tiàm tī lí tiong-kan ê chhut-gōa lâng, it-chhè ê kang, lóng m̄-thang chòe;","tghg":"獨獨第七日就是向耶和華──你的上帝來守的安息。此日你及你的子、查某子、奴僕、女婢、精牲，以及踮佇你中間的出外人，一切的工攏呣通做；","bklhl":"獨獨第七日，就是ǹg耶和華你ê上帝來守ê安歇；chit日你kap你ê kiáⁿ、cha-bó͘-kiáⁿ、奴僕、女婢、cheng-siⁿ，以及tiàm tī你中間ê出外人，一切ê工，lóng m̄-thang做；"}},{"book":"出","chapter":20,"verse":11,"versions":{"unv":"因為六日之內，耶和華造天、地、海，和其中的萬物，第七日便安息，所以耶和華賜福與安息日，定為聖日。","bklcl":"in-ūi la̍k-ji̍t-lāi, Iâ-hô-hoa chhòng-chō thiⁿ, tōe, hái, kap hit tiong-kan bān-mi̍h, tē-chhit ji̍t chiū hioh;  só͘-í Iâ-hô-hoa sù-hok tī an-hioh-ji̍t, siat-li̍p i chòe-sèng.","tghg":"因為六日內，耶和華創造天、地、海，及彼中間萬物，第七日就歇(hioh)，所以耶和華賜福佇安息日，設立伊做聖。","bklhl":"因為六日內，耶和華創造天、地、海，kap hit中間萬物，第七日就歇；所以耶和華賜福tī安歇日，設立伊做聖。"}},{"book":"出","chapter":20,"verse":12,"versions":{"unv":"「當孝敬父母，使你的日子在耶和華─你　神所賜你的地上得以長久。","bklcl":"Tio̍h hàu-kèng lí ê lāu-pē, lí ê lāu-bú, hō͘ lí ê ji̍t-chí tī Iâ-hô-hoa lí ê Siōng-tè só͘ siúⁿ-sù lí ê tōe, tit-tio̍h kú-tn̂g.","tghg":"「著孝敬你的老父你的老母，互你的日子佇耶和華──你的上帝所賞賜你的地得著久長。","bklhl":"Tio̍h孝敬你ê老父，你ê老母，hō͘你ê日子tī耶和華你ê上帝所賞賜你ê地，得tio̍h久長。"}},{"book":"出","chapter":20,"verse":13,"versions":{"unv":"「不可殺人。","bklcl":"M̄-thang hāi-sí lâng.","tghg":"「呣通害死人。","bklhl":"M̄-thang 害死人。"}},{"book":"出","chapter":20,"verse":14,"versions":{"unv":"「不可姦淫。","bklcl":"M̄-thang kiâⁿ kan-îm.","tghg":"「呣通行姦淫。","bklhl":"M̄-thang行姦淫。"}},{"book":"出","chapter":20,"verse":15,"versions":{"unv":"「不可偷盜。","bklcl":"M̄-thang thau-the̍h.","tghg":"「呣通偷提。","bklhl":"M̄-thang偷the̍h。"}},{"book":"出","chapter":20,"verse":16,"versions":{"unv":"「不可作假見證陷害人。","bklcl":"M̄-thang chòe ké ê kan-chèng, hām-hāi lí ê chhù-piⁿ.","tghg":"「呣通做假的干證陷害你的厝邊。","bklhl":"M̄-thang做假ê干證，陷害你ê厝邊。"}},{"book":"出","chapter":20,"verse":17,"versions":{"unv":"「不可貪戀人的房屋；也不可貪戀人的妻子、僕婢、牛驢，並他一切所有的。」","bklcl":"M̄-thang tham lí ê chhù-piⁿ ê chhù, iā m̄-thang tham lí ê chhù-piⁿ ê bó͘, lô͘-po̍k, lú-pī, gû, lû, í-ki̍p lí ê chhù-piⁿ it-chhè só͘-ū-ê.","tghg":"「呣通貪你的厝邊的厝；也呣通貪你的厝邊的某、奴僕、女婢、牛、驢，以及你的厝邊一切所有的。」","bklhl":"M̄-thang貪你ê厝邊ê厝，也m̄-thang貪你ê厝邊ê bó͘、奴僕、女婢、牛、驢，以及你ê厝邊一切所有ê。"}},{"book":"出","chapter":20,"verse":18,"versions":{"unv":"眾百姓見雷轟、閃電、角聲、山上冒煙，就都發顫，遠遠地站立，","bklcl":"Chèng peh-sìⁿ khòaⁿ-kìⁿ lûi-tân, sih-nà, sàu-kak ê siaⁿ, koh soaⁿ-téng chhut-ian, peh-sìⁿ chi̍t-ē khòaⁿ-kìⁿ, chiū ngia̍uh-ngia̍uh-chhoah, hn̄g-hn̄g khiā-teh;","tghg":"眾百姓看見雷鳴(lûi-tân)，閃爁(sih-nà)、哨角的聲、閣山頂出煙，百姓一下看見就愕愕惙，遠遠徛啲，","bklhl":"眾百姓看見雷tân、sih-nà、哨角ê聲，koh山頂出煙，百姓一下看見，就ngia̍uh-ngia̍uh-chhoah，遠遠khiā-teh；"}},{"book":"出","chapter":20,"verse":19,"versions":{"unv":"對摩西說：「求你和我們說話，我們必聽；不要　神和我們說話，恐怕我們死亡。」","bklcl":"tùi Mô͘-se kóng, Kiû lí kap goán kóng, goán beh thiaⁿ;  m̄-thang Siōng-tè kap goán kóng, kiaⁿ-liáu goán ōe sí.","tghg":"對摩西講：「求你及阮講，阮欲聽；呣通上帝及阮講，驚了阮會死。」","bklhl":"對摩西講：求你kap阮講：阮beh聽；m̄-thang上帝kap阮講：驚了阮會死。"}},{"book":"出","chapter":20,"verse":20,"versions":{"unv":"摩西對百姓說：「不要懼怕；因為　神降臨是要試驗你們，叫你們時常敬畏他，不致犯罪。」","bklcl":"Mô͘-se tùi peh-sìⁿ kóng, M̄-bián kiaⁿ;  in-ūi Siōng-tè kàng-lîm sī beh chhì-giām lín koh hō͘ lín sî-siông kèng-ùi I, bián-tit lín hoān-chōe.","tghg":"摩西對百姓講：「呣免驚；因為上帝降臨是欲試驗恁，閣互恁時常敬畏伊，免得恁犯罪。」","bklhl":"摩西對百姓講：m̄免驚；因為上帝降臨是beh試驗lín koh hō͘ lín時常敬畏伊，免得lín犯罪。"}},{"book":"出","chapter":20,"verse":21,"versions":{"unv":"於是百姓遠遠地站立；摩西就挨近　神所在的幽暗之中。","bklcl":"Tùi án-ni peh-sìⁿ hn̄g-hn̄g khiā-teh;  Mô͘-se chiū kiâⁿ-kūn ba̍t-hûn, kàu Siōng-tè ê só͘-chāi.","tghg":"對按呢百姓遠遠徛啲；摩西就行近密雲到上帝的所在。","bklhl":"Tùi án-ni，百姓遠遠khiā-teh；摩西就行近密雲，到上帝ê所在。"}},{"book":"出","chapter":20,"verse":22,"versions":{"unv":"耶和華對摩西說：「你要向以色列人這樣說：『你們自己看見我從天上和你們說話了。","bklcl":"Iâ-hô-hoa tùi Mô͘-se kóng, Lí tio̍h án-ni kā Í-sek-lia̍t lâng kóng, Lín í-keng ka-kī khòaⁿ-kìⁿ Góa tùi thiⁿ-téng kap lín kóng-ōe.","tghg":"耶和華對摩西講：「你著按呢給以色列人講：『恁已經家己看見我對天頂及恁講話。","bklhl":"耶和華對摩西講：你tio̍h án-ni kā以色列人講：Lín已經家己看見我對天頂kap lín講話。"}},{"book":"出","chapter":20,"verse":23,"versions":{"unv":"你們不可做甚麼神像與我相配，不可為自己做金銀的神像。","bklcl":"Lín m̄-thang chòe pa̍t ê siōng-tè phit-phòe Góa;  m̄-thang ūi ka-kī chòe gûn ê siōng-tè, kim ê siōng-tè.","tghg":"恁呣通做別個上帝匹配我，呣通為家己做銀的上帝、金的上帝。","bklhl":"Lín m̄-thang做別個上帝匹配我；m̄-thang為家己做銀ê上帝，金ê上帝。"}},{"book":"出","chapter":20,"verse":24,"versions":{"unv":"你要為我築土壇，在上面以牛羊獻為燔祭和平安祭。凡記下我名的地方，我必到那裡賜福給你。","bklcl":"Lí tio̍h kā Góa khí thô͘-tôaⁿ, tī hit téng-bīn hiàn lí ê sio-chè, kap pêng-an-chè, kap lí ê gû, lí ê iûⁿ;  kìⁿ-nā Góa hō͘ lâng kì-liām Góa ê miâ ê só͘-chāi, Góa beh kàu lí hia sù-hok lí.","tghg":"你著給我起土壇，佇彼頂面獻你的燒祭及平安祭、及你的牛、你的羊。見若我互人紀念我的名的所在，我欲到你遐賜福你。","bklhl":"你tio̍h kā我起土壇，tī hit頂面獻你ê燒祭，kap平安祭，kap你ê牛，你ê羊；見若我hō͘人記念我ê名ê所在，我beh到你hia賜福你。"}},{"book":"出","chapter":20,"verse":25,"versions":{"unv":"你若為我築一座石壇，不可用鑿成的石頭，因你在上頭一動家具，就把壇污穢了。","bklcl":"Lí nā ēng chio̍h-thâu kā Góa khí-tôaⁿ, m̄-thang ēng kè-phah ê chio̍h lâi khí; in-ūi nā tī hit téng-bīn tāng lí ê ke-si, chiū phah lâ-sâm--i.","tghg":"你若用石頭給我起壇，呣通用過拍的石來起，因為若佇彼頂面動你的家私，就拍垃墋伊。","bklhl":"你若用石頭kā我起壇，m̄-thang用過phah ê石來起；因為若tī hit頂面動你ê ke-si，就phah lâ-sâm伊。"}},{"book":"出","chapter":20,"verse":26,"versions":{"unv":"你上我的壇，不可用臺階，免得露出你的下體來。』」","bklcl":"Iā m̄-thang ēng kiā-á-chàn chiūⁿ Góa ê tôaⁿ, bián-tit lō͘-hiān lí ê ē-thé.","tghg":"也呣通用崎仔層(kiā-á-chàn)上(chiūⁿ)我的壇，免得露現(lō͘-hiān)你的下體(ē-thé)。』」","bklhl":"也m̄-thang用崎á-chàn上我ê壇，免得露現你ê下體。"}}]