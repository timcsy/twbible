[{"book":"王上","chapter":18,"verse":1,"versions":{"unv":"過了許久，到第三年，耶和華的話臨到以利亞說：「你去，使亞哈得見你；我要降雨在地上。」","bklcl":"Kè chōe-chōe ji̍t, tī tē-saⁿ nî, Iâ-hô-hoa ê ōe lîm-kàu Í-lī-a kóng, Lí khì, hō͘ A-hap khòaⁿ-kìⁿ lí;  Góa beh lo̍h-hō͘ tī tōe-chiūⁿ.","tghg":"過多多日，佇第三年，耶和華的話臨到以利亞講：「你去互亞哈看見你；我欲落雨佇地上。」","bklhl":"過chōe-chōe日，tī第三年，耶和華ê話臨到以利亞講，你去，hō͘ A-hap看見你；我beh落雨tī地上。"}},{"book":"王上","chapter":18,"verse":2,"versions":{"unv":"以利亞就去，要使亞哈得見他。那時，撒馬利亞有大饑荒；","bklcl":"Í-lī-a chiū khì, beh hō͘ A-hap khòaⁿ-kìⁿ; hit-sî Sat-má-lī-a ki-hng chin tōa.","tghg":"以利亞就去，欲互亞哈看見。彼時，撒瑪利亞飢荒真大；","bklhl":"以利亞就去，beh hō͘ A-hap看見；hit時撒馬利亞飢荒真大。"}},{"book":"王上","chapter":18,"verse":3,"versions":{"unv":"亞哈將他的家宰俄巴底召了來。（俄巴底甚是敬畏耶和華，","bklcl":"A-hap chiū kiò i ê koán-ke--ê Gô-pa-tí lâi.  (Gô-pa-tí put-chí kèng-ùi Iâ-hô-hoa.","tghg":"亞哈就叫伊的管家者俄巴底來。（俄巴底不止敬畏耶和華，","bklhl":"A-hap就叫伊ê管家ê Gô-pa-tí來。(Gô-pa-tí不止敬畏耶和華。"}},{"book":"王上","chapter":18,"verse":4,"versions":{"unv":"耶洗別殺耶和華眾先知的時候，俄巴底將一百個先知藏了，每五十人藏在一個洞裡，拿餅和水供養他們。）","bklcl":"In-ūi Iâ-sé-piat bia̍t Iâ-hô-hoa chiah-ê sian-ti ê sî, Gô-pa-tí ēng sian-ti chi̍t-pah lâng khǹg tī tōng-lāi, gō͘-cha̍p lâng chòe chi̍t-chó͘(**cho͘), ēng piáⁿ kap chúi iúⁿ-chhī in.)","tghg":"因為耶洗別滅耶和華諸個先知的時，俄巴底用先知一百人囥佇洞內，五十人做一組，用餅及水養飼𪜶。）","bklhl":"因為Iâ-sé-piat滅耶和華chiah ê先知ê時，Gô-pa-tí用先知一百人khǹg tī洞內，五十人做一組，用餅kap水養飼in。)"}},{"book":"王上","chapter":18,"verse":5,"versions":{"unv":"亞哈對俄巴底說：「我們走遍這地，到一切水泉旁和一切溪邊，或者找得著青草，可以救活騾馬，免得絕了牲畜。」","bklcl":"A-hap kā Gô-pa-tí  kóng, Piàn-kiâⁿ chit ê tōe, kàu it-chhè ê chúi-chôaⁿ-piⁿ, kap it-chhè ê khoe-piⁿ; kiám-chhái lán ōe tit-tio̍h chhiⁿ chháu, thang hō͘ bé, lô oa̍h--teh, bián-tit cheng-siⁿ it-chīn sit-lo̍h.","tghg":"亞哈給俄巴底講：「遍行此個地，到一切的水泉邊及一切的溪邊；豈採咱會得著青草，通互馬騾活啲，免得精牲一盡失落。」","bklhl":"A-hap kā Gô-pa-tí講，遍行chit ê地，到一切ê水泉邊，kap一切ê溪邊；kiám-chhái咱能得tio̍h青草，thang hō͘ 馬、騾活teh，免得cheng-siⁿ一盡失落。"}},{"book":"王上","chapter":18,"verse":6,"versions":{"unv":"於是二人分地遊行，亞哈獨走一路，俄巴底獨走一路。","bklcl":"Tùi án-ni in pun tōe beh piàn-kiâⁿ.  A-hap ka-kī kiâⁿ chi̍t tiâu lō͘, Gô-pa-tí iā ka-kī kiâⁿ chi̍t tiâu lō͘.","tghg":"對按呢𪜶分地欲遍行，亞哈家己行一條路，俄巴底也家己行一條路。","bklhl":"Tùi án-ni，in分地beh遍行。A-hap家己行一條路，Gô-pa-tí也家己行一條路。"}},{"book":"王上","chapter":18,"verse":7,"versions":{"unv":"俄巴底在路上恰與以利亞相遇，俄巴底認出他來，就俯伏在地，說：「你是我主以利亞不是？」","bklcl":"Gô-pa-tí tī lō͘--nih, Í-lī-a tú-tio̍h i, Gô-pa-tí jīn-tit i, chiū phak--lo̍h-khì, kóng, Lí sī góa ê chú Í-lī-a mah?","tghg":"俄巴底佇路裡，以利亞抵著(tú-tio̍h)伊，俄巴底認得伊，就仆落去，講：「你是我的主以利亞嗎？」","bklhl":"Gô-pa-tí tī路裡，以利亞tú-tio̍h伊，Gô-pa-tí認得伊，就仆落去，講，你是我ê主以利亞mah？"}},{"book":"王上","chapter":18,"verse":8,"versions":{"unv":"回答說：「是。你去告訴你主人說，以利亞在這裡。」","bklcl":"Ìn kóng, Sī; lí khì kā lí ê chú kóng, Í-lī-a tī-chia.","tghg":"應講：「是。你去給你的主講，以利亞佇遮。」","bklhl":"應講，是；你去kā你ê主講，以利亞tī-chia。"}},{"book":"王上","chapter":18,"verse":9,"versions":{"unv":"俄巴底說：「僕人有甚麼罪，你竟要將我交在亞哈手裡，使他殺我呢？","bklcl":"Gô-pa-tí kóng, Góa ū hoān sím-mi̍h chōe, lí kéng-jiân beh chiong lí ê lô͘-po̍k kau tī A-hap ê chhiú, lâi hāi-sí góa mah?","tghg":"俄巴底講：「我有犯甚麼罪，你竟然欲將你的奴僕交佇亞哈的手，來害死我嗎？","bklhl":"Gô-pa-tí講，我有犯甚麼罪，你竟然beh將你ê奴僕交tī A-hap ê手，來害死我mah？"}},{"book":"王上","chapter":18,"verse":10,"versions":{"unv":"我指著永生耶和華─你的　神起誓，無論哪一邦哪一國，我主都打發人去找你。若說你沒有在那裡，就必使那邦那國的人起誓說，實在是找不著你。","bklcl":"Góa kí éng-oa̍h ê Iâ-hô-hoa lí ê Siōng-tè lâi kóng, Bô chi̍t-cho̍k, bô chi̍t-kok, góa ê chú bô chhe lâng kàu hia chhē lí; in nā kóng, I bô tī-chia, chiū kah hit-kok hit-cho̍k ê lâng chiù-chōa kóng, In si̍t-chāi bô tú-tio̍h lí.","tghg":"我指永活的耶和華──你的上帝來講，無一族無一國，我的主無差人到遐尋你。𪜶若講伊無佇遮，就教彼國彼族的人咒誓講，𪜶實在無抵著你。","bklhl":"我kí永活ê耶和華你ê上帝來講，無一族，無一國，我ê主無差人到hia chhē你；in若講，伊無tī-chia，就kah hit國hit族ê人chiù-chōa講，In實在無tú-tio̍h你。"}},{"book":"王上","chapter":18,"verse":11,"versions":{"unv":"現在你說，要去告訴你主人說，以利亞在這裡；","bklcl":"Taⁿ lí kóng, Khì kā lí ê chú kóng, Í-lī-a tī-chia.","tghg":"今你講，去給你的主講，以利亞佇遮；","bklhl":"Taⁿ你講，去kā你ê主講，以利亞tī-chia。"}},{"book":"王上","chapter":18,"verse":12,"versions":{"unv":"恐怕我一離開你，耶和華的靈就提你到我所不知道的地方去。這樣，我去告訴亞哈，他若找不著你，就必殺我；僕人卻是自幼敬畏耶和華的。","bklcl":"Góa chi̍t-ē lī-khui lí, Iâ-hô-hoa ê Sîn beh tòa lí kàu góa só͘ m̄-chai ê só͘-chāi, góa khì kā A-hap kóng, iā i chhē lí bōe tio̍h, chiū beh thâi-sí góa; chóng-sī lí ê lô͘-po̍k tùi siàu-liân sī kèng-ùi Iâ-hô-hoa.","tghg":"我一下離開你，耶和華的神欲帶你到我所呣知的所在。我去給亞哈講，也伊尋你𣍐著，就欲刣死我；總是你的奴僕對少年是敬畏耶和華。","bklhl":"我一下離開你，耶和華ê神beh帶你到我所m̄知ê所在，我去kā A-hap講，也伊chhē你bōe tio̍h，就beh 刣死我；總是你ê奴僕tùi少年是敬畏耶和華。"}},{"book":"王上","chapter":18,"verse":13,"versions":{"unv":"耶洗別殺耶和華眾先知的時候，我將耶和華的一百個先知藏了，每五十人藏在一個洞裡，拿餅和水供養他們，豈沒有人將這事告訴我主嗎？","bklcl":"Tng Iâ-sé-piat thâi Iâ-hô-hoa chèng sian-ti ê sî, góa só͘ chòe kiám bô lâng kā góa ê chú kóng mah? chiū-sī góa chiong Iâ-hô-hoa ê sian-ti chi̍t-pah lâng khǹg tī tōng--nih, gō͘-cha̍p lâng chòe chi̍t-chó͘(**cho͘), ēng piáⁿ kap chúi iúⁿ-chhī in.","tghg":"當耶洗別刣耶和華眾先知的時，我所做豈無人給我的主講嗎？就是我將耶和華的先知一百人囥佇洞裡，五十人做一組，用餅及水養伺𪜶。","bklhl":"當Iâ-sé-piat 刣耶和華眾先知ê時，我所做kiám無人kā我ê主講mah？就是我將耶和華ê先知一百人khǹg tī洞裡，五十人做一組，用餅kap水養飼in。"}},{"book":"王上","chapter":18,"verse":14,"versions":{"unv":"現在你說，要去告訴你主人說，以利亞在這裡，他必殺我。」","bklcl":"Taⁿ lí kóng, Khì kā lí ê chú kóng, Í-lī-a tī-chia, i tek-khak ōe thâi-sí góa.","tghg":"今你講，去給你的主講，以利亞佇遮，伊的確會刣死我。」","bklhl":"Taⁿ你講，去kā你ê主講，以利亞tī-chia，伊的確會刣死我。"}},{"book":"王上","chapter":18,"verse":15,"versions":{"unv":"以利亞說：「我指著所事奉永生的萬軍之耶和華起誓，我今日必使亞哈得見我。」","bklcl":"Í-lī-a kóng, Góa kí éng-oa̍h bān-kun ê Iâ-hô-hoa, chiū-sī góa khiā tī I ê bīn-chêng--ê, lâi kóng, Kin-á-ji̍t góa tek-khak beh hō͘ A-hap khòaⁿ-kìⁿ góa.","tghg":"以利亞講：「我指永活萬軍的耶和華，就是我徛佇伊的面前者，來講，今仔日我的確欲互亞哈看見我。」","bklhl":"以利亞講，我kí永活萬軍ê耶和華，就是我khiā tī伊ê面前ê，來講，今á日我的確beh hō͘ A-hap看見我。"}},{"book":"王上","chapter":18,"verse":16,"versions":{"unv":"於是俄巴底去迎著亞哈，告訴他；亞哈就去迎著以利亞。","bklcl":"Gô-pa-tí chiū khì kìⁿ A-hap, kā i kóng.","tghg":"俄巴底就去見亞哈，給伊講：亞哈就來見以利亞。","bklhl":"Gô-pa-tí就去見A-hap，kā伊講。"}},{"book":"王上","chapter":18,"verse":17,"versions":{"unv":"亞哈見了以利亞，便說：「使以色列遭災的就是你嗎？」","bklcl":"A-hap chiū lâi kìⁿ Í-lī-a.  A-hap khòaⁿ-kìⁿ Í-lī-a ê sî, A-hap chiū kā i kóng, Lí chit-ê hām-hāi Í-sek-lia̍t-ê ah!","tghg":"亞哈看見以利亞的時，亞哈就給伊講：「你此個陷害以色列者啊？」","bklhl":"A-hap就來見以利亞。A-hap看見以利亞ê時，A-hap就kā伊講，你chit ê陷害以色列ê ah！"}},{"book":"王上","chapter":18,"verse":18,"versions":{"unv":"以利亞說：「使以色列遭災的不是我，乃是你和你父家；因為你們離棄耶和華的誡命，去隨從巴力。","bklcl":"Í-lī-a ìn kóng, Hām-hāi Í-sek-lia̍t--ê m̄-sī góa, sī lí kap lí ê lāu-pē ê ke; in-ūi lín khì-sak Iâ-hô-hoa ê kài-bēng, khì tè hiah-ê Pa-le̍k.","tghg":"以利亞應講：「陷害以色列的呣是我，是你及你的老父的家；因為恁棄拺耶和華的誡命，去隨許個巴力。","bklhl":"以利亞應講，陷害以色列ê m̄是我，是你kap你ê老父ê家；因為lín棄sak耶和華ê誡命，去tè hiah-ê Pa-le̍k。"}},{"book":"王上","chapter":18,"verse":19,"versions":{"unv":"現在你當差遣人，招聚以色列眾人和事奉巴力的那四百五十個先知，並耶洗別所供養事奉亞舍拉的那四百個先知，使他們都上迦密山去見我。」","bklcl":"Taⁿ lí tio̍h chhe lâng, chū-chi̍p Í-sek-lia̍t chèng-lâng, kap Pa-le̍k ê sian-ti sì-pah gō͘-cha̍p lâng, í-ki̍p A-sià-la̍h ê sian-ti sì-pah lâng, chia̍h tī Iâ-sé-piat ê toh--ê, lóng khì Ka-bi̍t soaⁿ kàu góa hia.","tghg":"今你著差人，聚集以色列眾人及巴力的先知四百五十人，以及亞舍拉的先知四百人食佇耶洗別的桌者，攏去迦密山到我遐。」","bklhl":"Taⁿ你tio̍h差人，聚集以色列眾人，kap Pa-le̍k ê先知四百五十人，以及A-sià-la̍h ê先知四百人，食tī Iâ-sé-piat ê桌ê，lóng去Ka-bi̍t山到我hia。"}},{"book":"王上","chapter":18,"verse":20,"versions":{"unv":"亞哈就差遣人招聚以色列眾人和先知都上迦密山。","bklcl":"A-hap chiū chhe lâng khì Í-sek-lia̍t chèng-lâng hia, chio-chi̍p chiah-ê sian-ti kàu Ka-bi̍t soaⁿ.","tghg":"亞哈就差人去以色列眾人遐，招集諸個先知到迦密山。","bklhl":"A-hap就差人去以色列眾人hia，招集chiah ê先知到Ka-bi̍t山。"}},{"book":"王上","chapter":18,"verse":21,"versions":{"unv":"以利亞前來對眾民說：「你們心持兩意要到幾時呢？若耶和華是　神，就當順從耶和華；若巴力是　神，就當順從巴力。」眾民一言不答。","bklcl":"Í-lī-a chiū-kūn chèng peh-sìⁿ kóng, Lín chûn nn̄g-iūⁿ sim bô koat-toàn, beh kàu sím-mi̍h sî ah?  Nā Iâ-hô-hoa sī Siōng-tè, chiū tio̍h thàn Iâ-hô-hoa; nā Pa-le̍k sī Siōng-tè chiū tio̍h thàn Pa-le̍k; peh-sìⁿ bô ìn chi̍t kù ōe.","tghg":"以利亞就近眾百姓講：「恁存二樣心無決斷欲到甚麼時啊？若耶和華是上帝，就著趁耶和華；若巴力是上帝就著趁巴力。」百姓無應一句話。","bklhl":"以利亞就近眾百姓講，Lín存兩樣心無決斷，beh到甚麼時ah？若耶和華是上帝，就tio̍h thàn耶和華；若Pa-le̍k是上帝就tio̍h thàn Pa-le̍k；百姓無應一句話。"}},{"book":"王上","chapter":18,"verse":22,"versions":{"unv":"以利亞對眾民說：「作耶和華先知的只剩下我一個人；巴力的先知卻有四百五十個人。","bklcl":"Í-lī-a kā peh-sìⁿ kóng, Iâ-hô-hoa ê sian-ti, chí-ū chhun góa chi̍t-lâng, chóng-sī Pa-le̍k ê sian-ti, ū sì-pah gō͘-cha̍p lâng.","tghg":"以利亞給百姓講：「耶和華的先知只有剩我一人；總是巴力的先知有四百五十人。","bklhl":"以利亞kā百姓講，耶和華ê先知，只有chhun我一人，總是Pa-le̍k ê先知，有四百五十人。"}},{"book":"王上","chapter":18,"verse":23,"versions":{"unv":"當給我們兩隻牛犢，巴力的先知可以挑選一隻，切成塊子，放在柴上，不要點火；我也預備一隻牛犢放在柴上，也不點火。","bklcl":"Taⁿ tio̍h ēng nn̄g chiah gû-káng-á hō͘ goán, Pa-le̍k ê sian-ti thang ūi ka-kī kéng chi̍t chiah gû-á, chhiat kui-tè, hē tī chhâ-téng, ē-bīn m̄-thang lok hé; góa liāu-lí hit chiah gû-á, hē tī chhâ-téng, ē-bīn iā bô lok hé.","tghg":"今著用二隻牛牨(káng)仔互阮，巴力的先知通為家己揀一隻牛仔，切歸塊，下佇柴頂，下面呣通橐(lok)火；我料理彼隻牛仔，下佇柴頂，下面也無橐火。","bklhl":"Taⁿ tio̍h用兩隻牛káng-á hō͘阮，Pa-le̍k ê先知thang為家己揀一隻牛á，切kui塊，hē tī柴頂，下面m̄-thang lok火；我料理hit隻牛á，hē tī柴頂，下面也無lok火。"}},{"book":"王上","chapter":18,"verse":24,"versions":{"unv":"你們求告你們神的名，我也求告耶和華的名。那降火顯應的　神，就是　神。」眾民回答說：「這話甚好。」","bklcl":"Lín kiû-kiò lín ê siōng-tè ê miâ, góa kiû-kiò Iâ-hô-hoa ê miâ; hit-ê ēng hé hián-èng ê Siōng-tè, chiū-sī Siōng-tè.  Chèng peh-sìⁿ ìn kóng, Chit ê ōe chin-hó.","tghg":"恁求叫恁的上帝的名，我求叫耶和華的名。彼個用火顯應的上帝，就是上帝。」眾百姓應講：「此個話真好。」","bklhl":"Lín求叫lín ê上帝 ê名，我求叫耶和華ê名；hit ê用火顯應ê上帝，就是上帝。眾百姓應講，chit ê話真好。"}},{"book":"王上","chapter":18,"verse":25,"versions":{"unv":"以利亞對巴力的先知說：「你們既是人多，當先挑選一隻牛犢，預備好了，就求告你們神的名，卻不要點火。」","bklcl":"Í-lī-a tùi Pa-le̍k ê sian-ti kóng, Lín ūi ka-kī kéng chi̍t chiah gû-káng-á, tāi-seng liāu-lí i, in-ūi lín lâng-gia̍h khah-chōe, lín kiû-kiò lín siōng-tè ê miâ, to̍k-to̍k m̄-thang lok hé tī ē-bīn.","tghg":"以利亞對巴力的先知講：「恁為家己揀一隻牛牨仔，代先料理伊，因為恁人額卡多，恁求叫恁上帝的名，獨獨呣通橐火佇下面。」","bklhl":"以利亞tùi Pa-le̍k ê先知講，Lín為家己揀一隻牛káng-á，事先料理伊，因為lín人額khah-chōe，lín求叫lín上帝ê名，獨獨m̄-thang lok火tī下面。"}},{"book":"王上","chapter":18,"verse":26,"versions":{"unv":"他們將所得的牛犢預備好了，從早晨到午間，求告巴力的名說：「巴力啊，求你應允我們！」卻沒有聲音，沒有應允的。他們在所築的壇四圍踊跳。","bklcl":"In chiū chiong só͘ hō͘ in ê gû-káng-á khì liāu-lí i; tùi chá-khí kàu ji̍t-tàu kiû-kiò Pa-le̍k ê miâ, kóng, Pa-le̍k ah, tio̍h thiaⁿ goán; chóng-sī bô siaⁿ-seh, iā bô ìn-tap; in tī só͘ khí ê tôaⁿ, chiu-ûi tiô-thiàu.","tghg":"𪜶就將所互𪜶的牛牨仔去料理伊，對早起到日晝，求叫巴力的名講：「巴力啊，著聽阮！」總是無聲說(siaⁿ-seh)，也無應答。𪜶佇所起的壇周圍趒跳(tiô-thiàu)。","bklhl":"In就將所hō͘ in ê牛káng-á去料理伊；tùi早起到日晝求叫Pa-le̍k ê名，講，Pa-le̍k ah，tio̍h聽阮；總是無聲seh，也無應答；in tī所起ê壇，周圍tiô跳。"}},{"book":"王上","chapter":18,"verse":27,"versions":{"unv":"到了正午，以利亞嬉笑他們，說：「大聲求告吧！因為他是神，他或默想，或走到一邊，或行路，或睡覺，你們當叫醒他。」","bklcl":"Kàu tiong-tàu, Í-lī-a ki-chhì in kóng, Tōa-siaⁿ kiû-kiò lah; in-ūi i sī siōng-tè, i kiám-chhái chēng-chēng teh-siūⁿ, á-sī thè--khì phian-phiah-ê só͘-chāi, á-sī kiâⁿ-lō͘, á-sī teh-khùn, lín tio̍h kiò i chhíⁿ.","tghg":"到中晝，以利亞譏刺(ki-chhì)𪜶，講：「大聲求叫啦！因為伊是上帝，伊豈採靜靜啲想，抑是退去偏僻的所在，抑是行路，抑是啲睏，恁著叫伊醒。」","bklhl":"到中晝，以利亞譏刺in講，大聲求叫lah；因為伊是上帝，伊kiám-chhái靜靜teh想，á是退去偏僻ê所在，á是行路，á是teh睏，lín tio̍h叫伊醒。"}},{"book":"王上","chapter":18,"verse":28,"versions":{"unv":"他們大聲求告，按著他們的規矩，用刀槍自割、自刺，直到身體流血。","bklcl":"In tōa-siaⁿ kiû-kiò, chiàu in ê lē, ēng to ēng chhiuⁿ ka-kī koah, tì-kàu in ê sin-khu lâu-huih.","tghg":"𪜶大聲求叫，照𪜶的例，用刀用槍家己割，致到𪜶的身軀流血。","bklhl":"In大聲求叫，照in ê例，用刀用鎗家己割，致到in ê身軀流血。"}},{"book":"王上","chapter":18,"verse":29,"versions":{"unv":"從午後直到獻晚祭的時候，他們狂呼亂叫，卻沒有聲音，沒有應允的，也沒有理會的。","bklcl":"Tùi ji̍t kè-tàu kàu hiàn ê-hng-chè ê sî, in teh kóng in ê sian-ti ōe; chóng-sī bô siaⁿ-seh, bô ìn-tap, iā bô chhap in ê.","tghg":"對日過晝到獻下昏祭的時，𪜶啲講𪜶的先知話；總是無聲說，無應答也無插(chhap)𪜶的。","bklhl":"Tùi日過晝到獻ê-hng祭 ê時，in teh講in ê先知話；總是無聲seh，無應答，也無chhap in ê。"}},{"book":"王上","chapter":18,"verse":30,"versions":{"unv":"以利亞對眾民說：「你們到我這裡來。」眾民就到他那裡。他便重修已經毀壞耶和華的壇。","bklcl":"Í-lī-a kā chèng peh-sìⁿ kóng, Lín lâi kūn-óa góa; chèng peh-sìⁿ chiū kūn-óa i; i chiū koh siu-lí Iâ-hô-hoa tó-hoāi ê tôaⁿ.","tghg":"以利亞給眾百姓講：「恁來近倚我。」眾百姓就近倚伊。伊就閣修理耶和華倒壞的壇。","bklhl":"以利亞kā眾百姓講，Lín來近óa我；眾百姓就近óa伊；伊就koh 修理耶和華倒壞ê壇。"}},{"book":"王上","chapter":18,"verse":31,"versions":{"unv":"以利亞照雅各子孫支派的數目，取了十二塊石頭（耶和華的話曾臨到雅各說：「你的名要叫以色列」），","bklcl":"Í-lī-a chhú cha̍p-jī tè chio̍h, chiàu Ngá-kok ê kiáⁿ ê chi-phài ê siàu-gia̍h; chit ê Ngá-kok chiū-sī chêng Iâ-hô-hoa ê ōe bat lîm-kàu i kóng, Í-sek-lia̍t beh chòe lí ê miâ--ê.","tghg":"以利亞取十二塊石，照雅各的子的支派的數額（此個雅各就是前耶和華的話曾臨到伊講：「以色列欲做你的名者」），","bklhl":"以利亞取十二塊石，照雅各ê kiáⁿ ê支派ê數額；chit ê雅各就是前耶和華ê話bat臨到伊講，以色列beh做你ê名ê。"}},{"book":"王上","chapter":18,"verse":32,"versions":{"unv":"用這些石頭為耶和華的名築一座壇，在壇的四圍挖溝，可容穀種二細亞，","bklcl":"Í-lī-a ēng chiah-ê chio̍h-thâu, hōng Iâ-hô-hoa ê miâ, khí chi̍t chō tôaⁿ, tī tôaⁿ ê chiu-ûi khui kau, ōe tóe--tit chéng-chí nn̄g sè-a.","tghg":"以利亞用諸個石頭，奉耶和華的名起一座壇，佇壇的周圍開溝，會貯得種子二細亞(sè-a)，","bklhl":"以利亞用chiah ê石頭，奉耶和華ê名，起一座壇，tī壇ê周圍開溝，能貯得種子兩sè-a。"}},{"book":"王上","chapter":18,"verse":33,"versions":{"unv":"又在壇上擺好了柴，把牛犢切成塊子放在柴上，對眾人說：「你們用四個桶盛滿水，倒在燔祭和柴上」；","bklcl":"Koh pâi-lia̍t chhâ, chiong gû-á chhiat kui-tè, hē tī chhâ-téng; kóng, Lín ēng sì ê tháng tóe chúi móa-móa, piàⁿ tī sio-chè kap chhâ ê téng-bīn;","tghg":"閣排列柴，將牛仔切歸塊下佇柴頂，講：「恁用四個桶貯水滿滿，傾(piàⁿ)佇燒祭及柴的頂面」；","bklhl":"Koh排列柴，將牛á切kui塊，hē tī柴頂；講，lín用四個桶貯水滿滿，piàⁿ tī燒祭kap柴ê頂面；"}},{"book":"王上","chapter":18,"verse":34,"versions":{"unv":"又說：「倒第二次。」他們就倒第二次；又說：「倒第三次。」他們就倒第三次。","bklcl":"koh kóng, Piàⁿ tē-jī-pái, in chiū piàⁿ tē-jī-pái; koh kóng, Piàⁿ tē-saⁿ-pái; in chiū piàⁿ tē-saⁿ-pái;","tghg":"閣講：「傾第二擺。」𪜶就傾第二擺；閣講：「傾第三擺。」𪜶就傾第三擺。","bklhl":"koh講，Piàⁿ第二pái，in就piàⁿ第二pái；koh講，Piàⁿ 第三pái；in就piàⁿ 第三pái；"}},{"book":"王上","chapter":18,"verse":35,"versions":{"unv":"水流在壇的四圍，溝裡也滿了水。","bklcl":"chúi lâu tī tôaⁿ ê sì-ûi, kau iā ū chúi móa-móa.","tghg":"水流佇壇的四圍，溝也有水滿滿。","bklhl":"水流tī壇ê四圍，溝也有水滿滿。"}},{"book":"王上","chapter":18,"verse":36,"versions":{"unv":"到了獻晚祭的時候，先知以利亞近前來，說：「亞伯拉罕、以撒、以色列的　神，耶和華啊，求你今日使人知道你是以色列的　神，也知道我是你的僕人，又是奉你的命行這一切事。","bklcl":"Kàu hiàn ê-hng chè ê sî, sian-ti Í-lī-a kūn-chêng lâi, kóng, A-pek-la̍h-hán, Í-sat, Í-sek-lia̍t ê Siōng-tè Iâ-hô-hoa ah, kiû Lí kin-á-ji̍t hō͘ lâng chai Lí tī Í-sek-lia̍t chòe Siōng-tè, iā chai góa sī Lí ê lô͘-po̍k, koh sī chiàu Lí ê ōe lâi kiâⁿ che it-chhè ê sū.","tghg":"到獻下昏祭的時，先知以利亞近前來，講：「亞伯拉罕、以撒、以色列的上帝，耶和華啊，求你今仔日互人知你佇以色列做上帝，也知我是你的奴僕，閣是照你的話來行這一切的事。","bklhl":"到獻ê-hng祭ê時，先知以利亞近前來，講，亞伯拉罕、以撒，以色列ê上帝耶和華ah，求你今á日hō͘人知你tī以色列做上帝，也知我是你ê奴僕，koh是照你ê話來行這一切ê事。"}},{"book":"王上","chapter":18,"verse":37,"versions":{"unv":"耶和華啊，求你應允我，應允我！使這民知道你─耶和華是　神，又知道是你叫這民的心回轉。」","bklcl":"Iâ-hô-hoa ah, tio̍h thiaⁿ góa; tio̍h thiaⁿ góa, hō͘ chit-kok ê peh-sìⁿ chai Lí Iâ-hô-hoa chiū-sī Siōng-tè, Lí hō͘ in ê sim oa̍t-tò-tńg.","tghg":"耶和華啊，著聽我，著聽我！互此國的百姓知你──耶和華就是上帝，你互𪜶的心越倒轉(oa̍t-tò-tńg)。」","bklhl":"耶和華ah，tio̍h聽我；tio̍h聽我，hō͘ chit國ê百姓知你耶和華就是上帝，你hō͘ in ê心oa̍t倒tńg。"}},{"book":"王上","chapter":18,"verse":38,"versions":{"unv":"於是，耶和華降下火來，燒盡燔祭、木柴、石頭、塵土，又燒乾溝裡的水。","bklcl":"Iâ-hô-hoa ê hé chiū kàng-lo̍h, it-chīn sio i ê sio-chè, kap chhâ, kap chio̍h, kap thô͘, koh sio-ta kau-lāi ê chúi.","tghg":"耶和華的火就降落，一盡燒伊的燒祭、及柴、及石、及土，閣燒乾溝內的水。","bklhl":"耶和華ê火就降落，一盡燒伊ê燒祭，kap柴，kap石，kap土，koh燒乾溝內ê水。"}},{"book":"王上","chapter":18,"verse":39,"versions":{"unv":"眾民看見了，就俯伏在地，說：「耶和華是　神！耶和華是　神！」","bklcl":"Chèng peh-sìⁿ khòaⁿ-kìⁿ, chiū phak tī tōe--nih kóng, Iâ-hô-hoa, I sī Siōng-tè, Iâ-hô-hoa, I sī Siōng-tè.","tghg":"眾百姓看見，就仆佇地裡，講：「耶和華伊是上帝！耶和華伊是上帝！」","bklhl":"眾百姓看見，就仆tī地裡講，耶和華，伊是上帝，耶和華，伊是上帝。"}},{"book":"王上","chapter":18,"verse":40,"versions":{"unv":"以利亞對他們說：「拿住巴力的先知，不容一人逃脫！」眾人就拿住他們。以利亞帶他們到基順河邊，在那裡殺了他們。","bklcl":"Í-lī-a kā in kóng, Lia̍h Pa-le̍k ê sian-ti, bô iông-ún chi̍t-ê tô-cháu.  In chiū lia̍h in; Í-lī-a tòa in lo̍h-khì kàu Ki-sūn khoe-piⁿ, tī-hia thâi in.","tghg":"以利亞給𪜶講：「掠巴力的先知，無容允一個逃走！」𪜶就掠𪜶。以利亞帶𪜶落去到基順溪邊，佇遐刣𪜶。","bklhl":"以利亞kā in講，掠Pa-le̍k ê先知，無容允一个逃走。In就掠in；以利亞帶in落去到Ki-sūn溪邊，tī-hia 刣 in。"}},{"book":"王上","chapter":18,"verse":41,"versions":{"unv":"以利亞對亞哈說：「你現在可以上去吃喝，因為有多雨的響聲了。」","bklcl":"Í-lī-a kā A-hap kóng, Lí taⁿ thang chiūⁿ-khì lim-chia̍h; in-ūi ū tōa-hō͘ ê siaⁿ.","tghg":"以利亞給亞哈講：「你今通(thang)上去飲食，因為有大雨的聲。」","bklhl":"以利亞kā A-hap講，你taⁿ thang上去lim食；因為有大雨ê聲。"}},{"book":"王上","chapter":18,"verse":42,"versions":{"unv":"亞哈就上去吃喝。以利亞上了迦密山頂，屈身在地，將臉伏在兩膝之中；","bklcl":"A-hap chiū chiūⁿ-khì lim-chia̍h.  Í-lī-a chiūⁿ-khì Ka-bi̍t soaⁿ-téng, khut-sin tī tōe--nih, bīn phak tī nn̄g ê kha-thâu-u ê tiong-kan.","tghg":"亞哈就上去飲食。以利亞上去迦密山頂，屈身(khut-sin)佇地裡，面仆佇二個腳頭窩的中間；","bklhl":"A-hap就上去lim食。以利亞上去Ka-bi̍t山頂，屈身tī地裡，面仆tī兩個腳頭u ê中間。"}},{"book":"王上","chapter":18,"verse":43,"versions":{"unv":"對僕人說：「你上去，向海觀看。」僕人就上去觀看，說：「沒有甚麼。」他說：「你再去觀看。」如此七次。","bklcl":"Tùi i ê lô͘-po̍k kóng, Lí chiūⁿ--khì, ǹg hái khòaⁿ.  Lô͘-po̍k chiū chiūⁿ-khì khòaⁿ, kóng, Lóng bô sím-mi̍h.  I kóng, Lí koh khì, tio̍h kàu chhit-pái.","tghg":"對伊的奴僕講：「你上去，向海看。」奴僕就上去看，講：「攏無甚麼。」伊講：「你閣去。」著到七擺。","bklhl":"對伊ê奴僕講，你上去，ǹg海看。奴僕就上去看，講，Lóng無甚麼。伊講，你koh去，tio̍h到七pái。"}},{"book":"王上","chapter":18,"verse":44,"versions":{"unv":"第七次僕人說：「我看見有一小片雲從海裡上來，不過如人手那樣大。」以利亞說：「你上去告訴亞哈，當套車下去，免得被雨阻擋。」","bklcl":"Kàu tē-chhit pái i kóng, Khòaⁿ-kìⁿ ū hûn tùi hái--nih khí-lâi, sòe-sòe chhin-chhiūⁿ lâng ê chhiú.  Í-lī-a kóng, Lí chiūⁿ-khì, kā A-hap kóng, Tio̍h pī-pān chhia lo̍h-khì, bián-tit hō͘ hō͘ chó͘-tòng.","tghg":"到第七擺伊講：「看見有雲對海裡起來，細細(sòe-sòe)親像人的手。」以利亞講：「你上去給亞哈講，著備辦車落去，免得互雨阻擋。」","bklhl":"到第七pái伊講，看見有雲tùi海裡起來，細細親像人ê手。以利亞講，你上去，kā A-hap講，Tio̍h備辦車落去，免得hō͘雨阻擋。"}},{"book":"王上","chapter":18,"verse":45,"versions":{"unv":"霎時間，天因風雲黑暗，降下大雨。亞哈就坐車往耶斯列去了。","bklcl":"Tiap-á-kú ê tiong-kan piàn-thiⁿ in-ūi hong kap hûn o͘-àm, lo̍h tōa-hō͘.  A-hap chiū chē-chhia khì Iâ-su-lia̍t.","tghg":"霎(tia̍p)仔久的中間，遍天因為風及雲黑暗，落大雨。亞哈就坐車去耶斯列。","bklhl":"tiap-á久ê中間變天，因為風kap雲烏暗，落大雨。A-hap就坐車去Iâ-su-lia̍t。"}},{"book":"王上","chapter":18,"verse":46,"versions":{"unv":"耶和華的靈（原文是手）降在以利亞身上，他就束上腰，奔在亞哈前頭，直到耶斯列的城門。","bklcl":"Iâ-hô-hoa ê chhiú khòa tī Í-lī-a ê sin-chiūⁿ, i chiū hâ-io, tī A-hap ê thâu-chêng cháu kàu Iâ-su-lia̍t ê siâⁿ-mn̂g.","tghg":"耶和華的手靠(khòa)佇以利亞的身上，伊就縖腰，佇亞哈的頭前走到耶斯列的城門。","bklhl":"耶和華ê手khòa tī以利亞ê身上，伊就縖腰，tī A-hap ê頭前走到Iâ-su-lia̍t ê城門。"}}]