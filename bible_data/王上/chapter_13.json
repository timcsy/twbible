[{"book":"王上","chapter":13,"verse":1,"versions":{"unv":"那時，有一個神人奉耶和華的命從猶大來到伯特利。耶羅波安正站在壇旁要燒香；","bklcl":"Hit-sî ū chi̍t ê Siōng-tè ê lô͘-po̍k, thàn Iâ-hô-hoa ê ōe, tùi Iû-tāi lâi kàu Pek-te̍k-lī; Iâ-lô-phò-àm tú-á khiā tī tôaⁿ-piⁿ, beh sio hiuⁿ.","tghg":"彼時，有一個上帝的奴僕趁耶和華的話對猶大來到伯特利。耶羅波安抵仔徛佇壇邊欲燒香；","bklhl":"Hit時有一个上帝ê奴僕，thàn耶和華ê話，tùi偤大來到Pek-te̍k-lī；Iâ-lô-phò-àm tú-á khiā tī壇邊，beh燒香。"}},{"book":"王上","chapter":13,"verse":2,"versions":{"unv":"神人奉耶和華的命向壇呼叫，說：「壇哪，壇哪！耶和華如此說：大衛家裡必生一個兒子，名叫約西亞，他必將邱壇的祭司，就是在你上面燒香的，殺在你上面，人的骨頭也必燒在你上面。」","bklcl":"I thàn Iâ-hô-hoa ê ōe, kong-kek hit ê tôaⁿ, kiò kóng, Tôaⁿ ah, tôaⁿ ah, Iâ-hô-hoa án-ni kóng, Khòaⁿ ah, beh ū chi̍t ê kiáⁿ chhut-sì tī Tāi-pi̍t ê ke, miâ kiò Iok-se-a, i beh chiong soaⁿ-thâu-tôaⁿ ê chè-si, chiū-sī tī lí ê téng-bīn sio-hiuⁿ-ê, hiàn tī lí ê téng-bīn; in iā beh chiong lâng ê kut-thâu sio tī lí ê téng-bīn.","tghg":"伊趁耶和華的話攻擊彼個壇，叫講：「壇啊，壇啊！耶和華按呢講：看啊，欲有一個子出世佇大衛的家，名叫約西亞，伊欲將山頭壇的祭司，就是佇你的頂面燒香的，獻佇你的頂面，𪜶也欲將人的骨頭燒佇你的頂面。」","bklhl":"伊thàn耶和華ê話，攻擊hit ê壇，叫講，壇ah，壇ah，耶和華án-ni講，看ah，beh有一个kiáⁿ出世tī大衛ê家，名叫約西亞，伊beh將山頭壇ê祭司，就是tī你ê頂面燒香ê，獻tī你ê頂面；in也beh將人ê骨頭燒tī你ê頂面。"}},{"book":"王上","chapter":13,"verse":3,"versions":{"unv":"當日，神人設個預兆，說：「這壇必破裂，壇上的灰必傾撒，這是耶和華說的預兆。」","bklcl":"Siâng hit-ji̍t i iā chhut chi̍t ê tiāu-thâu, kóng, Khòaⁿ ah, chit ê tôaⁿ beh phòa-li̍h, tôaⁿ-téng ê hé-hu beh piàⁿ--lo̍h-khì; chit-ê chiū-sī Iâ-hô-hoa só͘ kóng ê tiāu-thâu.","tghg":"像彼日，伊也出一個兆頭，講：「看啊，此個壇欲破裂，壇頂的火灰欲傾(piàⁿ)落去，此個就是耶和華所講的兆頭。」","bklhl":"Siâng hit日，伊也出一个兆頭，講，看ah，chit ê壇beh破裂，壇頂ê火灰beh piàⁿ落去；chit ê就是耶和華所講ê兆頭。"}},{"book":"王上","chapter":13,"verse":4,"versions":{"unv":"耶羅波安王聽見神人向伯特利的壇所呼叫的話，就從壇上伸手，說：「拿住他吧！」王向神人所伸的手就枯乾了，不能彎回；","bklcl":"Ông thiaⁿ-kìⁿ Siōng-tè ê lô͘-po̍k kong-kek Pek-te̍k-lī ê tôaⁿ só͘ kiò ê ōe, Iâ-lô-phò-àm chiū tùi tôaⁿ-téng chhun chhiú, kóng, Tio̍h lia̍h i.  I só͘ chhun beh lia̍h i ê chhiú chiū ko͘-tâ, bōe-ōe kiu tò-tńg;","tghg":"王聽見上帝的奴僕攻擊伯特利的壇所叫的話，耶羅波安就對壇頂伸手，講：「著掠伊！」伊所伸欲掠伊的手就枯焦，𣍐會勼(kiu)倒轉；","bklhl":"王聽見上帝ê奴僕攻擊Pek-te̍k-lī ê壇所叫ê話，Iâ-lô-phò-àm就tùi壇頂伸手，講，Tio̍h掠伊。伊所伸beh掠伊ê手就枯焦，bōe能kiu 倒tńg；"}},{"book":"王上","chapter":13,"verse":5,"versions":{"unv":"壇也破裂了，壇上的灰傾撒了，正如神人奉耶和華的命所設的預兆。","bklcl":"tôaⁿ chiū phòa-li̍h, tôaⁿ-téng ê hé-hu iā piàⁿ--lo̍h-lâi, chiàu Siōng-tè ê lô͘-po̍k thàn Iâ-hô-hoa ê ōe só͘ chhut ê tiāu-thâu.","tghg":"壇就破裂，壇頂的火灰也傾落來，照上帝的奴僕趁耶和華的話所出的兆頭。","bklhl":"壇就破裂，壇頂ê火灰也piàⁿ落來，照上帝ê奴僕thàn耶和華ê話所出ê兆頭。"}},{"book":"王上","chapter":13,"verse":6,"versions":{"unv":"王對神人說：「請你為我禱告，求耶和華─你　神的恩典使我的手復原。」於是神人祈禱耶和華，王的手就復了原，仍如尋常一樣。","bklcl":"Ông ìn Siōng-tè ê lô͘-po̍k kóng, Chhiáⁿ lí kiû Iâ-hô-hoa lí Siōng-tè ê un, thòe góa kî-tó, hō͘ góa ê chhiú ho̍k-goân.  Tùi án-ni, Siōng-tè ê lô͘-po̍k kî-tó Iâ-hô-hoa, ông ê chhiú chiū ho̍k-goân, chiàu khí-thâu ê khoán.","tghg":"王應上帝的奴僕講：「請你求耶和華──你上帝的恩，替我祈禱，互我的手復原。」對按呢上帝的奴僕祈禱耶和華，王的手就復原，照起頭的款。","bklhl":"王應上帝ê奴僕講，請你求耶和華你上帝ê恩，替我祈禱，hō͘我ê手復原。Tùi án-ni，上帝ê奴僕祈禱耶和華，王ê手就復原，照起頭ê款。"}},{"book":"王上","chapter":13,"verse":7,"versions":{"unv":"王對神人說：「請你同我回去吃飯，加添心力，我也必給你賞賜。」","bklcl":"Ông kā Siōng-tè ê lô͘-po̍k kóng, Chhiáⁿ lí kap góa tò-khì goán tau, chia̍h tiám-sim; góa iā beh ēng mi̍h sàng lí.","tghg":"王給上帝的奴僕講：「請你及我倒去阮兜(tau)食點心，我也欲用物送你。」","bklhl":"王kā上帝ê奴僕講，請你kap我tò去阮tau，食點心；我也beh用物送你。"}},{"book":"王上","chapter":13,"verse":8,"versions":{"unv":"神人對王說：「你就是把你的宮一半給我，我也不同你進去，也不在這地方吃飯喝水；","bklcl":"Siōng-tè ê lô͘-po̍k kā ông kóng, Lí chiū nā ēng lí ông-kiong ê chi̍t-pòaⁿ hō͘ góa, góa iā m̄ kap lí khì, iā m̄ tī chit só͘-chāi chia̍h-piáⁿ lim-chúi.","tghg":"上帝的奴僕給王講：「你就若用你王宮的一半互我，我也呣及你去，也呣佇此所在食餅飲水；","bklhl":"上帝ê奴僕kā王講，你就若用你王宮ê一半hō͘我，我也m̄ kap你去，也m̄ tī chit所在食餅lim水。"}},{"book":"王上","chapter":13,"verse":9,"versions":{"unv":"因為有耶和華的話囑咐我，說不可在伯特利吃飯喝水，也不可從你去的原路回來。」","bklcl":"In-ūi Iâ-hô-hoa ê ōe án-ni hoan-hù góa kóng, Lí m̄-thang chia̍h-piáⁿ, m̄-thang lim-chúi, iā m̄-thang tùi lí ê goân-lō͘ tò-lâi.","tghg":"因為耶和華的話按呢吩咐我講，你呣通食餅，呣通飲水，也呣通對你的原路倒來。」","bklhl":"因為耶和華ê話án-ni吩咐我講，你m̄-thang食餅，m̄-thang lim水，也m̄-thang對你ê原路tò來。"}},{"book":"王上","chapter":13,"verse":10,"versions":{"unv":"於是神人從別的路回去，不從伯特利來的原路回去。","bklcl":"I chiū tùi pa̍t-tiâu lō͘ khì, bô tùi lâi Pek-te̍k-lī hit-tiâu tò-khì.","tghg":"伊就對別條路去，無對來伯特利彼條倒去。","bklhl":"伊就tùi別條路去，無tùi來Pek-te̍k-lī hit條tò去。"}},{"book":"王上","chapter":13,"verse":11,"versions":{"unv":"有一個老先知住在伯特利，他兒子們來，將神人當日在伯特利所行的一切事和向王所說的話都告訴了父親。","bklcl":"Ū chi̍t ê lāu sian-ti tiàm tī Pek-te̍k-lī, i ê kiáⁿ kàu, ēng Siōng-tè ê lô͘-po̍k tng-ji̍t tī Pek-te̍k-lī só͘-kiâⁿ-ê kā i kóng, kap tùi ông só͘ kóng it-chhè ê ōe, lóng kā lāu-pē kóng.","tghg":"有一個老先知踮佇伯特利，伊的子到，用上帝的奴僕當日佇伯特利所行的給伊講，及對王所講一切的話攏給老父講。","bklhl":"有一个老先知tiàm tī Pek-te̍k-lī，伊ê kiáⁿ到，用上帝ê奴僕當日tī Pek-te̍k-lī所行ê kā伊講，kap對王所講一切ê話，lóng kā老父講。"}},{"book":"王上","chapter":13,"verse":12,"versions":{"unv":"父親問他們說：「神人從哪條路去了呢？」兒子們就告訴他；原來他們看見那從猶大來的神人所去的路。","bklcl":"Lāu-pē tùi in kóng, I tùi toh-lo̍h chi̍t tiâu lō͘ khì. In-ūi i ê kiáⁿ bat khòaⁿ-kìⁿ tùi Iû-tāi lâi Siōng-tè ê lô͘-po̍k só͘ khì ê lō͘.","tghg":"老父對𪜶講：「伊對叨落一條落去？」因為伊的子曾看見對猶大來上帝的奴僕所去的路。","bklhl":"老父對in講，伊tùi toh落一條路去。因為伊ê kiáⁿ bat看見tùi偤大來上帝ê奴僕所去ê路。"}},{"book":"王上","chapter":13,"verse":13,"versions":{"unv":"老先知就吩咐他兒子們說：「你們為我備驢。」他們備好了驢，他就騎上，","bklcl":"I chiū hoan-hù i ê kiáⁿ kóng, Lín kā góa pī-pān lû.  In pī-pān lû hó, i chiū khiâ i;","tghg":"伊就吩咐伊的子講：「恁給我備辦驢。」𪜶備辦驢好，伊就騎伊，","bklhl":"伊就吩咐伊ê kiáⁿ講，Lín kā我備辦驢。In備辦驢好，伊就騎伊；"}},{"book":"王上","chapter":13,"verse":14,"versions":{"unv":"去追趕神人，遇見他坐在橡樹底下，就問他說：「你是從猶大來的神人不是？」他說：「是。」","bklcl":"khì jip Siōng-tè ê lô͘-po̍k, tú-tio̍h i chē tī siōng-chhiū kha; chiū mn̄g i kóng, Lí sī tùi Iû-tāi lâi Siōng-tè ê lô͘-po̍k á m̄-sī?  I kóng, Góa chiū-sī.","tghg":"去趇(jip)上帝的奴僕，抵著(tú-tio̍h)伊坐佇橡樹腳，就問伊講：「你是對猶大來上帝的奴僕抑呣是？」伊講：「我就是。」","bklhl":"去jip上帝ê奴僕，tú-tio̍h伊坐tī橡樹腳；就問伊講，你是tùi偤大來上帝ê奴僕á m̄是？伊講，我就是。"}},{"book":"王上","chapter":13,"verse":15,"versions":{"unv":"老先知對他說：「請你同我回家吃飯。」","bklcl":"I chiū kā i kóng, Chhiáⁿ lí kap góa tò-khì goán tau chia̍h-piáⁿ.","tghg":"伊就給伊講：「請你及我倒去阮兜食餅。」","bklhl":"伊就kā伊講，請你kap我tò去阮tau食餅。"}},{"book":"王上","chapter":13,"verse":16,"versions":{"unv":"神人說：「我不可同你回去進你的家，也不可在這裡同你吃飯喝水；","bklcl":"I chiū kóng, Góa bōe-ōe kap lí tò-khì, bōe-ōe ji̍p lí ê ke, iā bōe-ōe tī chit só͘-chāi kap lí chia̍h-piáⁿ lim-chúi.","tghg":"伊就講：「我𣍐會及你倒去，𣍐會入你的家，也𣍐會佇此所在及你食餅飲水；","bklhl":"伊就講，我bōe會kap你tò去，bōe會入你ê家，也bōe會tī chit所在kap你食餅lim水。"}},{"book":"王上","chapter":13,"verse":17,"versions":{"unv":"因為有耶和華的話囑咐我說：『你在那裡不可吃飯喝水，也不可從你去的原路回來。』」","bklcl":"In-ūi Iâ-hô-hoa ê ōe án-ni kā góa kóng, Lí tī-hia m̄-thang chia̍h-piáⁿ, m̄-thang lim-chúi, iā m̄-thang tùi lí khì ê lō͘ tò-lâi.","tghg":"因為耶和華的話按呢給我講：『你佇遐呣通食餅呣通飲水，也呣通對你去的路倒來。』」","bklhl":"因為耶和華ê話án-ni kā我講，你tī-hia m̄-thang食餅，m̄-thang lim水，也m̄-thang tùi你去ê路tò來。"}},{"book":"王上","chapter":13,"verse":18,"versions":{"unv":"老先知對他說：「我也是先知，和你一樣。有天使奉耶和華的命對我說：『你去把他帶回你的家，叫他吃飯喝水。』」這都是老先知誆哄他。","bklcl":"I chiū kā i kóng, Góa iā sī sian-ti, kap lí chi̍t-iūⁿ; ū thiⁿ-sài ēng Iâ-hô-hoa ê ōe kā góa kóng, Lí chhōa i kap lí tò-khì lí ê chhù, hō͘ i chia̍h-piáⁿ lim-chúi.  Che lóng sī phiàn i.","tghg":"伊就給伊講：「我也是先知，及你一樣。有天使用耶和華的話給我講：『你導伊及你倒去你的厝，互伊食餅飲水。』」這攏是騙伊。","bklhl":"伊就kā伊講，我也是先知，kap你一樣；有天使用耶和華ê話kā我講，你chhōa伊kap你tò去你ê厝，hō͘伊食餅lim水。這lóng是騙伊。"}},{"book":"王上","chapter":13,"verse":19,"versions":{"unv":"於是神人同老先知回去，在他家裡吃飯喝水。","bklcl":"I chiū kap i tò-khì, tī i ê ke chia̍h-piáⁿ lim-chúi.","tghg":"伊就及伊倒去，佇伊的家食餅飲水。","bklhl":"伊就kap伊tò去，tī伊ê家食餅lim水。"}},{"book":"王上","chapter":13,"verse":20,"versions":{"unv":"二人坐席的時候，耶和華的話臨到那帶神人回來的先知，","bklcl":"Nn̄g-lâng chē-toh ê sî, Iâ-hô-hoa ê ōe lîm-kàu hit ê chhōa i tò-lâi ê sian-ti.","tghg":"二人坐桌的時，耶和華的話臨到彼個導伊倒來的先知，","bklhl":"兩人坐桌ê時，耶和華ê話臨到hit ê chhōa伊tò來ê先知。"}},{"book":"王上","chapter":13,"verse":21,"versions":{"unv":"他就對那從猶大來的神人說：「耶和華如此說：你既違背耶和華的話，不遵守耶和華─你　神的命令，","bklcl":"I chiū kiò hit ê tùi Iû-tāi lâi Siōng-tè ê lô͘-po̍k kóng, Iâ-hô-hoa án-ni kóng, In-ūi lí ûi-pōe Iâ-hô-hoa ê ōe, bô siú Iâ-hô-hoa lí Siōng-tè só͘ bēng-lēng lí ê bēng-lēng,","tghg":"伊就叫彼個對猶大來上帝的奴僕講：「耶和華按呢講：因為你違背耶和華的話，無守耶和華──你上帝所命令你的命令，","bklhl":"伊就叫hit ê tùi偤大來上帝ê奴僕講，耶和華án-ni講，因為你違背耶和華ê話，無守耶和華你上帝所命令你ê命令，"}},{"book":"王上","chapter":13,"verse":22,"versions":{"unv":"反倒回來，在耶和華禁止你吃飯喝水的地方吃了喝了，因此你的屍身不得入你列祖的墳墓。」","bklcl":"chiū tò-lâi chia̍h-piáⁿ lim-chúi tī I só͘ hoan-hù lí kóng, Tī-hia m̄-thang chia̍h-piáⁿ m̄-thang lim-chúi ê só͘-chāi, só͘-í lí ê sin-si bōe thang ji̍p lí lia̍t-chó͘ ê bōng.","tghg":"就倒來，食餅飲水佇伊所吩咐你講佇遐呣通食餅呣通飲水的所在，所以你的身屍𣍐通入你列祖的墓。」","bklhl":"就tò來食餅lim水tī伊所吩咐你講，Tī-hia m̄-thang食餅m̄-thang lim水ê所在，所以你ê身屍bōe-thang入你列祖ê墓。"}},{"book":"王上","chapter":13,"verse":23,"versions":{"unv":"吃喝完了，老先知為所帶回來的先知備驢。","bklcl":"Chia̍h-piáⁿ lim-chúi liáu-āu, i chiū kā i só͘ tòa tò-lâi ê sian-ti pī-pān lû.","tghg":"食餅飲水了後，伊就給伊所帶倒來的先知備辦驢。","bklhl":"食餅lim水了後，伊就kā伊所tòa tò來ê先知備辦驢。"}},{"book":"王上","chapter":13,"verse":24,"versions":{"unv":"他就去了，在路上有個獅子遇見他，將他咬死，屍身倒在路上，驢站在屍身旁邊，獅子也站在屍身旁邊。","bklcl":"I khì-liáu, tī lō͘--nih ū chi̍t chiah sai tú-tio̍h chiū kā-sí i; sin-si pàng tī lō͘--nih, lû khiā tī i ê sin-piⁿ, sai iā khiā tī i ê sin-si ê sin-piⁿ.","tghg":"伊去了(khì-liáu)，佇路裡有一隻獅抵著，就咬死伊，身屍放佇路裡，驢徛佇伊的身邊，獅也徛佇伊的身屍的身邊。","bklhl":"伊去了，tī路裡有一隻獅tú-tio̍h就咬死伊；身屍放tī路裡，驢khiā tī伊ê身邊，獅也khiā tī伊ê身屍ê身邊。"}},{"book":"王上","chapter":13,"verse":25,"versions":{"unv":"有人從那裡經過，看見屍身倒在路上，獅子站在屍身旁邊，就來到老先知所住的城裡述說這事。","bklcl":"Ū lâng tùi hia keng-kè, khòaⁿ-kìⁿ sin-si pàng tī lō͘--nih, sai iā khiā tī sin-si ê piⁿ-thâu, chiū lâi lāu sian-ti só͘ tiàm ê siâⁿ, kóng-khí chit ê sū.","tghg":"有人對遐經過，看見身屍放佇路裡，獅也徛佇身屍的邊頭，就來老先知所踮的城講起此個事。","bklhl":"有人tùi hia經過，看見身屍放tī路裡，獅也khiā tī身屍ê邊頭，就來老先知所tiàm ê城，講起chit ê事。"}},{"book":"王上","chapter":13,"verse":26,"versions":{"unv":"那帶神人回來的先知聽見這事，就說：「這是那違背了耶和華命令的神人，所以耶和華把他交給獅子；獅子抓傷他，咬死他，是應驗耶和華對他說的話。」","bklcl":"Hit ê chhōa i tùi lō͘ tò-lâi ê sian-ti thiaⁿ-kìⁿ chiū kóng, Che sī hit ê Siōng-tè ê lô͘-po̍k, ûi-ke̍h Iâ-hô-hoa ê ōe--ê, só͘-í Iâ-hô-hoa chiong i kau hō͘ sai; sai peh-thiah i, kā-sí i, sī chiàu Iâ-hô-hoa tùi i kóng ê ōe.","tghg":"彼個導伊對路倒來的先知聽見，就講：「這是彼個上帝的奴僕，違逆(ûi-ke̍h)耶和華的話者，所以耶和華將伊交互獅；獅擘拆(peh-thiah)伊，咬死伊，是照耶和華對伊講的話。」","bklhl":"Hit-ê chhōa伊tùi路tò來ê先知聽見就講，這是hit ê上帝ê奴僕，違逆耶和華ê話ê，所以耶和華將伊交hō͘獅；獅peh拆伊，咬死伊，是照耶和華對伊講ê話。"}},{"book":"王上","chapter":13,"verse":27,"versions":{"unv":"老先知就吩咐他兒子們說：「你們為我備驢。」他們就備了驢。","bklcl":"I chiū hoan-hù i ê kiáⁿ kóng, Lín kā góa pī-pān lû.  In chiū pī-pān.","tghg":"伊就吩咐伊的子講：「恁給我備辦驢。」𪜶就備辦。","bklhl":"伊就吩咐伊ê kiáⁿ講，Lín kā我備辦驢。In就備辦。"}},{"book":"王上","chapter":13,"verse":28,"versions":{"unv":"他去了，看見神人的屍身倒在路上，驢和獅子站在屍身旁邊，獅子卻沒有吃屍身，也沒有抓傷驢。","bklcl":"I khì, khòaⁿ-kìⁿ i ê sin-si pàng tī lō͘--nih, lû kap sai khiā tī sin-si ê piⁿ-á, sai bô chia̍h sin-si, iā bô peh-thiah lû.","tghg":"伊去，看見伊的身屍放佇路裡，驢及獅徛佇身屍的邊仔，獅無食身屍，也無擘拆驢。","bklhl":"伊去，看見伊ê身屍放tī路裡，驢kap獅khiā tī身屍ê邊á，獅無食身屍，也無peh拆驢。"}},{"book":"王上","chapter":13,"verse":29,"versions":{"unv":"老先知就把神人的屍身馱在驢上，帶回自己的城裡，要哀哭他，葬埋他；","bklcl":"Sian-ti chiū chhú Siōng-tè ê lô͘-po̍k ê sin-si, hē tī lû ê téng-bīn, chài tò-lâi, kàu lāu sian-ti ê siâⁿ, beh thî-khàu lâi bâi-chòng i.","tghg":"先知就取上帝的奴僕的身屍下佇驢的頂面，載倒來，到老先知的城，欲啼哭來埋葬伊；","bklhl":"先知就取上帝ê奴僕ê身屍，hē tī驢ê頂面，載tò來，到老先知ê城，beh啼哭來埋葬伊。"}},{"book":"王上","chapter":13,"verse":30,"versions":{"unv":"就把他的屍身葬在自己的墳墓裡，哀哭他，說：「哀哉！我兄啊。」","bklcl":"Chiū chiong i ê sin-si lâi chòng tī ka-kī ê bōng, lâng chiū thî-khàu i, kóng, Ai--ah, góa ê hiaⁿ ah!","tghg":"就將伊的身屍來葬佇家己的墓，人就啼哭伊，講：「唉啊！我的兄啊！」","bklhl":"就將伊ê身屍來葬tī家己ê墓，人就啼哭伊，講，Ai-ah，我ê兄ah！"}},{"book":"王上","chapter":13,"verse":31,"versions":{"unv":"安葬之後，老先知對他兒子們說：「我死了，你們要葬我在神人的墳墓裡，使我的屍骨靠近他的屍骨，","bklcl":"Bâi-chòng liáu-āu, i chiū kā i ê kiáⁿ kóng, Góa sí liáu-āu, lín tio̍h bâi-chòng góa tī Siōng-tè ê lô͘-po̍k só͘ bâi-chòng ê bōng-lāi, hō͘ góa ê kut-thâu óa i ê kut-thâu.","tghg":"埋葬了後，伊就給伊的子講：「我死了後，恁著埋葬我佇上帝的奴僕所埋葬的墓內，互我的骨頭倚伊的骨頭，","bklhl":"埋葬了後，伊就kā伊ê kiáⁿ講，我死了後，lín tio̍h埋葬我tī上帝ê奴僕所埋葬ê墓內，hō͘我ê骨頭óa伊ê骨頭。"}},{"book":"王上","chapter":13,"verse":32,"versions":{"unv":"因為他奉耶和華的命指著伯特利的壇和撒馬利亞各城有邱壇之殿所說的話必定應驗。」","bklcl":"In-ūi i ēng Iâ-hô-hoa ê ōe kiò lâi kong-kek Pek-te̍k-lī ê tôaⁿ, kong-kek Sat-má-lī-a chiah-ê siâⁿ só͘ ū ê soaⁿ-thâu-biō, i ê ōe tek-khak èng-giām.","tghg":"因為伊用耶和華的話叫來攻擊伯特利的壇，攻擊撒瑪利亞諸個城所有的山頭廟，伊的話的確應驗。」","bklhl":"因為伊用耶和華ê話叫來攻擊Pek-te̍k-lī ê壇，攻擊撒馬利亞chiah ê城所有ê山頭廟，伊ê話的確應驗。"}},{"book":"王上","chapter":13,"verse":33,"versions":{"unv":"這事以後，耶羅波安仍不離開他的惡道，將凡民立為邱壇的祭司；凡願意的，他都分別為聖，立為邱壇的祭司。","bklcl":"Chit ê tāi-chì liáu-āu, Iâ-lô-phò-àm iû-goân bô lī-khui i ê pháiⁿ-lō͘; koh tùi chèng peh-sìⁿ-tiong siat-li̍p soaⁿ-thâu ê chè-si;  kìⁿ ài ê, chiū hun-piat i, hō͘ i chòe soaⁿ-thâu ê chè-si.","tghg":"此個代誌了後，耶羅波安猶原無離開伊的歹路，閣對眾百姓中設立山頭的祭司；見愛的，就分別伊，互伊做山頭的祭司。","bklhl":"Chit ê tāi-chì了後，Iâ-lô-phò-àm猶原無離開伊ê pháiⁿ路；koh tùi眾百姓中設立山頭ê祭司；見ài ê，就分別伊，hō͘伊做山頭ê祭司。"}},{"book":"王上","chapter":13,"verse":34,"versions":{"unv":"這事叫耶羅波安的家陷在罪裡，甚至他的家從地上除滅了。","bklcl":"Chit ê tāi-chì chiâⁿ-chòe Iâ-lô-phò-àm ê ke ê chōe, tì-kàu beh tùi tōe-chiūⁿ chián-tû i, bia̍t i.","tghg":"此個代誌成做耶羅波安的家的罪，致到欲對地上剪除伊滅伊。","bklhl":"Chit ê tāi-chì成做Iâ-lô-phò-àm ê家ê罪，致到beh tùi地上剪除伊，滅伊。"}}]