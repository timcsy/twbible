[{"book":"王上","chapter":4,"verse":1,"versions":{"unv":"所羅門作以色列眾人的王。","bklcl":"Só͘-lô-bûn ông chòe Í-sek-lia̍t chèng-lâng ê ông.","tghg":"所羅門王做以色列眾人的王。","bklhl":"所羅門王做以色列眾人ê王。"}},{"book":"王上","chapter":4,"verse":2,"versions":{"unv":"他的臣子記在下面：撒督的兒子亞撒利雅作祭司，","bklcl":"I só͘ ū ê jîn-sîn kì tī ē-bīn: Sat-tok ê kiáⁿ A-sat-lī-ngá chòe chè-si;","tghg":"伊所有的人臣記佇下面：撒督的子亞撒利雅做祭司，","bklhl":"伊所有ê人臣記tī下面： Sat-tok ê kiáⁿ A-sat-lī-ngá做祭司；"}},{"book":"王上","chapter":4,"verse":3,"versions":{"unv":"示沙的兩個兒子以利何烈、亞希亞作書記，亞希律的兒子約沙法作史官，","bklcl":"Sī-sa nn̄g ê kiáⁿ Í-lī-hô-lia̍t A-hi-a chòe pì-su; A-hi-lu̍t ê kiáⁿ Iok-sa-hoat chòe sú-koaⁿ;","tghg":"示沙二個子以利何烈、亞希亞做秘書，亞希律的子約沙法做史官，","bklhl":"Sī-sa兩個kiáⁿ Í-lī-hô-lia̍t A-hi-a做秘書；A-hi-lu̍t ê kiáⁿ Iok-sa-hoat做史官；"}},{"book":"王上","chapter":4,"verse":4,"versions":{"unv":"耶何耶大的兒子比拿雅作元帥，撒督和亞比亞他作祭司長，","bklcl":"Iâ-hô-iâ-tāi ê kiáⁿ Pí-ná-ngá chòe kun-tiúⁿ; Sat-tok kap A-pí-a-tha chòe chè-si;","tghg":"耶何耶大的子比拿雅做軍長，撒督及亞比亞他做祭司，","bklhl":"Iâ-hô-iâ-tāi ê kiáⁿ Pí-ná-ngá做軍長；Sat-tok kap A-pí-a-tha做祭司；"}},{"book":"王上","chapter":4,"verse":5,"versions":{"unv":"拿單的兒子亞撒利雅作眾吏長，王的朋友拿單的兒子撒布得作領袖，","bklcl":"Ná-tan ê kiáⁿ A-sat-lī-ngá chòe chèng-koaⁿ-tiúⁿ;  Ná-tan ê kiáⁿ Sat-pò͘-tek chòe chè-si, iā chòe ông ê pêng-iú;","tghg":"拿單的子亞撒利雅做眾官長，拿單的子撒布得做祭司，也做王的朋友，","bklhl":"Ná-tan ê kiáⁿ A-sat-lī-ngá做眾官長；Ná-tan ê kiáⁿ Sat-pò͘-tek做祭司，也做王ê朋友；"}},{"book":"王上","chapter":4,"verse":6,"versions":{"unv":"亞希煞作家宰，亞比大的兒子亞多尼蘭掌管服苦的人。","bklcl":"A-hi-soah chòe koán-ke--ê; A-pí-tāi ê kiáⁿ A-to-nî-lân chòe tok-kang--ê.","tghg":"亞希煞做管家的，亞比大的子亞多尼蘭做督工的。","bklhl":"A-hi-soah做管家ê；A-pí-tāi ê kiáⁿ A-to-nî-lân做督工ê。"}},{"book":"王上","chapter":4,"verse":7,"versions":{"unv":"所羅門在以色列全地立了十二個官吏，使他們供給王和王家的食物，每年各人供給一月。","bklcl":"Só͘-lô-bûn tī Í-sek-lia̍t choân-tōe siat-li̍p cha̍p-jī ê koaⁿ-oân, in ūi-tio̍h ông kap i ê ke pī-pān chia̍h-mi̍h, múi-nî ta̍k-lâng chi̍t-ge̍h-ji̍t pī-pān chia̍h-mi̍h.","tghg":"所羅門佇以色列全地設立十二個官員，𪜶為著王及伊的家備辦食物，每年逐人一月日備辦食物。","bklhl":"所羅門tī以色列全地設立十二個官員，in為tio̍h王kap伊ê家備辦食物，每年ta̍k人一月日備辦食物。"}},{"book":"王上","chapter":4,"verse":8,"versions":{"unv":"他們的名字記在下面：在以法蓮山地有便‧戶珥；","bklcl":"In ê miâ kì tī ē-tóe: tī Í-hoat-liân soaⁿ-tōe, ū Piān-hō͘-jíⁿ;","tghg":"𪜶的名記佇下底：佇以法蓮山地有便戶珥；","bklhl":"In ê名記tī下底： tī Í-hoat-liân山地，有Piān-hō͘-jíⁿ；"}},{"book":"王上","chapter":4,"verse":9,"versions":{"unv":"在瑪迦斯、沙賓、伯‧示麥、以倫‧伯‧哈南有便‧底甲；","bklcl":"tī Má-ka-su, Sa-pin, Pek-sī-be̍k, Í-lûn-pek-hap-lâm, ū Piān-tī-kah;","tghg":"佇瑪迦斯、沙賓、伯示麥、以倫伯哈南有便底甲；","bklhl":"tī Má-ka-su、Sa-pin、Pek-sī-be̍k、Í-lûn-pek-hap-lâm，有Piān-tī-kah；"}},{"book":"王上","chapter":4,"verse":10,"versions":{"unv":"在亞魯泊有便‧希悉，他管理梭哥和希弗全地；","bklcl":"tī A-ló͘-po̍k, ū Piān-hi-sek, i iā tī So-ko kap Hi-hut choân-tōe;","tghg":"佇亞魯泊有便希悉，伊也佇梭哥及希弗全地；","bklhl":"tī A-ló͘-po̍k，有Piān-hi-sek，伊也tī So-ko kap Hi-hut全地；"}},{"book":"王上","chapter":4,"verse":11,"versions":{"unv":"在多珥山岡（或譯：全境）有便‧亞比拿達，他娶了所羅門的女兒她法為妻；","bklcl":"tī To-jíⁿ ê choân soaⁿ-tōe, ū Piān-a-pí-ná-ta̍t; i chhōa Só͘-lô-bûn ê cha-bó͘-kiáⁿ Tha-hoat chòe-bó͘;","tghg":"佇多珥的全山地有便亞比拿達，伊娶所羅門的查某子他法做某；","bklhl":"tī To-jíⁿ ê全山地，有Piān-a-pí-ná-ta̍t；伊chhōa所羅門ê cha-bó͘-kiáⁿ Tha-hoat做bó͘；"}},{"book":"王上","chapter":4,"verse":12,"versions":{"unv":"在他納和米吉多，並靠近撒拉他拿、耶斯列下邊的伯．善全地，從伯．善到亞伯．米何拉直到約念之外，有亞希律的兒子巴拿；","bklcl":"tī Tha-la̍p, kap Bí-kiat-to, kap óa-kūn Sat-la̍h-tha-ná, Iâ-su-lia̍t ē-pêng ê Pek-siān choân-tōe, tùi Pek-siān kàu A-pek-bí-hô-la̍h, kàu Iok-liām ê gōa-bīn, ū A-hi-lu̍t ê kiáⁿ Pa-ná;","tghg":"佇他納及米吉多，及倚近撒拉他拿、耶斯列下旁的伯善全地，對伯善到亞伯米何拉到約念的外面，有亞希律的子巴拿；","bklhl":"tī Tha-la̍p kap Bí-kiat-to，kap óa近Sat-la̍h-tha-ná、Iâ-su-lia̍t下pêng ê Pek-siān全地，tùi Pek-siān到A-pek-bí-hô-la̍h，到Iok-liām ê外面，有A-hi-lu̍t ê kiáⁿ Pa-ná；"}},{"book":"王上","chapter":4,"verse":13,"versions":{"unv":"在基列的拉末有便‧基別，他管理在基列的瑪拿西子孫睚珥的城邑，巴珊的亞珥歌伯地的大城六十座，都有城牆和銅閂；","bklcl":"tī Ki-lia̍t ê la̍h-boa̍t, ū Piān-ki-pia̍t, i iā tī Ki-lia̍t ê Má-ná-se kiáⁿ-sun Gāi-jíⁿ hiah-ê siâⁿ, Pa-san ê A-jíⁿ-ko-pek tōe ê tōa-siâⁿ, la̍k-cha̍p chō siâⁿ, lóng ū siâⁿ-chhiûⁿ kap tâng ê mn̂g-kông;","tghg":"佇基列的拉末有便基別，伊也佇基列的瑪拿西子孫睚珥許個城，巴珊的亞珥歌伯地的大城六十座城，攏有城牆及銅的門楗(mn̂g-kông)；","bklhl":"tī Ki-lia̍t ê la̍h-boa̍t，有Piān-ki-pia̍t，伊也tī Ki-lia̍t ê Má-ná-se kiáⁿ孫Gāi-jíⁿ hiah-ê城，Pa-san ê A-jíⁿ-ko-pek地ê大城，六十座城，lóng有城牆kap同ê門栱；"}},{"book":"王上","chapter":4,"verse":14,"versions":{"unv":"在瑪哈念有易多的兒子亞希拿達；","bklcl":"tī Má-hap-liām ū Ek-to ê kiáⁿ A-hi-ná-ta̍t;","tghg":"佇瑪哈念有易多的子亞希拿達；","bklhl":"tī Má-hap-liām有Ek-to ê kiáⁿ A-hi-ná-ta̍t；"}},{"book":"王上","chapter":4,"verse":15,"versions":{"unv":"在拿弗他利有亞希瑪斯，他也娶了所羅門的一個女兒巴實抹為妻；","bklcl":"tī Ná-hut-tha-lī ū A-hi-má-su, i iā chhōa Só͘-lô-bûn chi̍t ê cha-bó͘-kiáⁿ Pa-si̍t-boa̍t chòe-bó͘;","tghg":"佇拿弗他利有亞希瑪斯，伊也娶所羅門一個查某子巴實抹做某；","bklhl":"tī Ná-hut-tha-lī有A-hi-má-su，伊也chhōa所羅門一个cha-bó͘-kiáⁿ Pa-si̍t-boa̍t做bó͘；"}},{"book":"王上","chapter":4,"verse":16,"versions":{"unv":"在亞設和亞祿有戶篩的兒子巴拿；","bklcl":"tī A-siat kap A-lo̍k ū Hō͘-su ê kiáⁿ Pa-ná;","tghg":"佇亞設及亞祿有戶篩的子巴拿；","bklhl":"tī A-siat kap A-lo̍k有Hō͘-su ê kiáⁿ Pa-ná；"}},{"book":"王上","chapter":4,"verse":17,"versions":{"unv":"在以薩迦有帕路亞的兒子約沙法；","bklcl":"tī Í-sat-ka ū Phàⁿ-lō͘-a ê kiáⁿ Iok-sa-hoat;","tghg":"佇以薩迦有帕路亞的子約沙法；","bklhl":"tī Í-sat-ka有Phàⁿ-lō͘-a ê kiáⁿ Iok-sa-hoat；"}},{"book":"王上","chapter":4,"verse":18,"versions":{"unv":"在便雅憫有以拉的兒子示每；","bklcl":"tī Piān-ngá-bín ū Í-la̍h ê kiáⁿ Sī-múi;","tghg":"佇便雅憫有以拉的子示每；","bklhl":"tī便雅憫有Í-la̍h ê kiáⁿ Sī-múi；"}},{"book":"王上","chapter":4,"verse":19,"versions":{"unv":"在基列地，就是從前屬亞摩利王西宏和巴珊王噩之地，有烏利的兒子基別一人管理。","bklcl":"tī Ki-lia̍t tōe, ū O͘-lī ê kiáⁿ Ki-pia̍t; i iā tī A-mô͘-lī ông Se-hông kap Pa-san ông Go̍k ê tōe, to̍k-to̍k i chi̍t-lâng tī-hia chòe-koaⁿ.","tghg":"佇基列地，有烏利的子基別，伊也佇亞摩利王西宏及巴珊王噩的地，獨獨伊一人佇遐做官。","bklhl":"tī Ki-lia̍t地，有O͘-lī ê kiáⁿ Ki-pia̍t；伊也tī A-mô͘-lī王Se-hông kap Pa-san王Go̍k ê地，獨獨伊一人tī-hia做官。"}},{"book":"王上","chapter":4,"verse":20,"versions":{"unv":"猶大人和以色列人如同海邊的沙那樣多，都吃喝快樂。","bklcl":"Iû-tāi kap Í-sek-lia̍t chèng-lâng chin-chōe, chhin-chhiūⁿ hái-piⁿ ê soa hiah-chōe, iā chia̍h, iā lim, iā chin khoài-lo̍k.","tghg":"猶大及以色列眾人真多，親像海邊的沙許多，也食也飲也真快樂。","bklhl":"偤大kap以色列眾人真chōe，親像海邊ê沙hiah-chōe，也食，也lim，也真快樂。"}},{"book":"王上","chapter":4,"verse":21,"versions":{"unv":"所羅門統管諸國，從大河到非利士地，直到埃及的邊界。所羅門在世的日子，這些國都進貢服事他。","bklcl":"Tùi Tōa-hô kàu Hui-lī-sū tōe, ti̍t-kàu Ai-ki̍p pian-kài hiah-ê kok, Só͘-lô-bûn lóng koán-hat in;  Só͘-lô-bûn oa̍h-teh ê ji̍t, in lóng chìn-kòng ho̍k-sāi i.","tghg":"對大河到非利士地，直到埃及邊界許個國，所羅門攏管轄𪜶。所羅門活啲的日，𪜶攏進貢服事伊。","bklhl":"Tùi大河到腓利士地，直到埃及邊界hiah-ê國，所羅門lóng管轄in；所羅門活teh ê日，in lóng進貢服事伊。"}},{"book":"王上","chapter":4,"verse":22,"versions":{"unv":"所羅門每日所用的食物：細麵三十歌珥，粗麵六十歌珥，","bklcl":"Só͘-lô-bûn ta̍k-ji̍t só͘ ēng lâi chia̍h-ê, iù ê mī-hún saⁿ-cha̍p ko-jíⁿ, chho͘ ê mī-hún la̍k-cha̍p ko-jíⁿ;","tghg":"所羅門逐日所用來食的：幼的麵粉三十歌珥，粗的麵粉六十歌珥，","bklhl":"所羅門ta̍k日所用來食ê，幼ê麵粉三十ko-jíⁿ，粗ê麵粉六十ko-jíⁿ；"}},{"book":"王上","chapter":4,"verse":23,"versions":{"unv":"肥牛十隻，草場的牛二十隻，羊一百隻，還有鹿、羚羊、麃子，並肥禽。","bklcl":"pûi ê gû cha̍p-chiah, chháu-tiûⁿ ê gû jī-cha̍p chiah, iûⁿ chi̍t-pah chiah, iáu ū lo̍k, lêng-iông, chhiah-lo̍k, kap pûi ê koe.","tghg":"肥的牛十隻，草場的牛二十隻，羊一百隻，猶有鹿、羚羊、赤鹿，及肥的雞。","bklhl":"肥ê牛十隻，草場ê牛二十隻，羊一百隻，iáu有鹿、羚羊、赤鹿，kap肥ê雞。"}},{"book":"王上","chapter":4,"verse":24,"versions":{"unv":"所羅門管理大河西邊的諸王，以及從提弗薩直到迦薩的全地，四境盡都平安。","bklcl":"In-ūi i koán-hat Tôa-hô chit-pêng ê choân-tōe, tùi Thê-hut-sat kàu Ka-sat, chiū-sī hit ê Hô chit-pêng chiah-ê ông; koh tī i sì-ûi ê sì-hng, lóng hióng-siū thài-pêng.","tghg":"因為伊管轄大河此旁的全地，對提弗薩到迦薩，就是彼個河此旁諸個王，閣佇伊四圍的四方攏享受太平。","bklhl":"因為伊管轄Tôa-hô chit-pêng ê全地，tùi Thê-hut-sat到Ka-sat，就是hit ê河chit-pêng chiah ê王；koh tī伊四圍ê四方，lóng享受太平。"}},{"book":"王上","chapter":4,"verse":25,"versions":{"unv":"所羅門在世的日子，從但到別是巴的猶大人和以色列人都在自己的葡萄樹下和無花果樹下安然居住。","bklcl":"Só͘-lô-bûn oa̍h-teh ê ji̍t, tùi Tàn kàu Pia̍t-sī-pa ê Iû-tāi lâng kap Í-sek-lia̍t lâng lóng an-jiân khiā-khí, ta̍k-lâng tī i ê phû-tô-chhiū-kha, kap bû-hoa-kó chhiū-kha.","tghg":"所羅門活啲的日，對但到別是巴的猶大人及以色列人攏安然徛起，逐人佇伊的葡萄樹腳及無花果樹腳。","bklhl":"所羅門活teh ê日，tùi Tàn到別是巴ê偤大人kap以色列人lóng安然khiā起，ta̍k人tī伊ê葡萄樹腳，kap無花果樹腳。"}},{"book":"王上","chapter":4,"verse":26,"versions":{"unv":"所羅門有套車的馬四萬，還有馬兵一萬二千。","bklcl":"Só͘-lô-bûn ū sì-bān keng thò chhia ê bé-pâng, ū bé-peng chi̍t-bān nn̄g-chheng.","tghg":"所羅門有四萬間套車的馬房，有馬兵一萬二千。","bklhl":"所羅門有四萬間套車ê馬房，有馬兵一萬兩千。"}},{"book":"王上","chapter":4,"verse":27,"versions":{"unv":"那十二個官吏各按各月供給所羅門王，並一切與他同席之人的食物，一無所缺。","bklcl":"Hiah ê koaⁿ-oân, ta̍k-ê chiàu i ê ge̍h-hūn, kā Só͘-lô-bûn ông, kap kìⁿ-nā chē Só͘-lô-bûn ông ê toh--ê, pī-pān chia̍h-mi̍h, lóng bô khiàm chi̍t-hāng.","tghg":"許個官員逐個照伊的月份給所羅門王，及見若坐所羅門王的桌的備辦食物，攏無欠一項。","bklhl":"Hiah-ê官員，ta̍k-ê照伊ê月份，kā所羅門王，kap見若坐所羅門王ê桌ê，備辦食物，lóng無欠一項。"}},{"book":"王上","chapter":4,"verse":28,"versions":{"unv":"眾人各按各分，將養馬與快馬的大麥和乾草送到官吏那裡。","bklcl":"Kok-lâng chīn i ê chit, ūi-tio̍h bé kap gâu-pháu ê bé, tòa tōa-be̍h kap chháu-liāu kàu in ê só͘-chāi.","tghg":"各人盡伊的職，為著馬及𠢕跑(gâu-pháu)的馬帶大麥及草料到𪜶的所在。","bklhl":"各人盡伊ê職，為tio̍h馬kap gâu跑 ê馬，帶大麥kap草料到in ê所在。"}},{"book":"王上","chapter":4,"verse":29,"versions":{"unv":"　神賜給所羅門極大的智慧聰明和廣大的心，如同海沙不可測量。","bklcl":"Siōng-tè siúⁿ-sù Só͘-lô-bûn tì-hūi chhang-miâ ke̍k-tōa, sim iā khui-khoah, chhin-chhiūⁿ hái-piⁿ ê soa.","tghg":"上帝賞賜所羅門智慧聰明極大，心也開闊，親像海邊的沙。","bklhl":"上帝賞賜所羅門智慧聰明極大，心也開闊，親像海邊ê沙。"}},{"book":"王上","chapter":4,"verse":30,"versions":{"unv":"所羅門的智慧超過東方人和埃及人的一切智慧。","bklcl":"Só͘-lô-bûn ê tì-hūi pôaⁿ-kè tang-hng ê lâng ê tì-hūi, kap Ai-ki̍p it-chhè ê tì-hūi.","tghg":"所羅門的智慧𨃟過東方的人的智慧及埃及一切的智慧。","bklhl":"所羅門ê智慧pôaⁿ過東方ê人ê智慧，kap埃及一切ê智慧。"}},{"book":"王上","chapter":4,"verse":31,"versions":{"unv":"他的智慧勝過萬人，勝過以斯拉人以探，並瑪曷的兒子希幔、甲各、達大的智慧。他的名聲傳揚在四圍的列國。","bklcl":"I ê tì-hūi iâⁿ-kè bān-lâng, iâⁿ-kè Í-su-la̍h lâng  Í-thàm, kap Má-hat ê kiáⁿ Hi-bān, Kah-kok, Ta̍t-tāi; i ê miâ-siaⁿ pò-iông tī sì-ûi lia̍t-kok.","tghg":"伊的智慧贏過萬人，贏過以斯拉人以探，及瑪曷的子希幔、甲各、達大。伊的名聲報揚佇四圍列國。","bklhl":"伊ê智慧贏過萬人，贏過Í-su-la̍h人Í-thàm，kap Má-hat ê kiáⁿ Hi-bān、Kah-kok、Ta̍t-tāi；伊ê名聲報揚tī四圍列國。"}},{"book":"王上","chapter":4,"verse":32,"versions":{"unv":"他作箴言三千句，詩歌一千零五首。","bklcl":"I chòe chim-giân saⁿ-chheng kù; si-koa chi̍t-chheng liân gō͘ siú.","tghg":"伊做箴言三千句，詩歌一千連五首。","bklhl":"伊做箴言三千句；詩歌一千連五首。"}},{"book":"王上","chapter":4,"verse":33,"versions":{"unv":"他講論草木，自黎巴嫩的香柏樹直到牆上長的牛膝草，又講論飛禽走獸、昆蟲水族。","bklcl":"I káng-lūn chháu-ba̍k, tùi Lī-pa-lùn ê pek-hiuⁿ-chhiū kàu chhiûⁿ-téng hoat--khí-lâi ê giû-chhek-chháu; koh káng-lūn cháu-siù, pe-chiáu, thâng-thōa, chúi-cho̍k.","tghg":"伊講論草木，對黎巴嫩的柏香樹到牆頂發起來的牛膝草(giû-chhek-chháu)，閣講論走獸、飛鳥、蟲𧒴(thâng-thōa)水族。","bklhl":"伊講論草木，tùi Lī-pa-lùn ê柏香樹到牆頂發起來ê牛膝草；koh講論走獸、飛鳥、蟲thōa、水族。"}},{"book":"王上","chapter":4,"verse":34,"versions":{"unv":"天下列王聽見所羅門的智慧，就都差人來聽他的智慧話。","bklcl":"Ū lâng tùi lia̍t-pang lâi, thiaⁿ Só͘-lô-bûn tì-hūi ê ōe, thiⁿ-ē lia̍t-ông thiaⁿ-kìⁿ Só͘-lô-bûn ê tì-hūi, iā ū chhe lâng lâi.","tghg":"有人對列邦來聽所羅門智慧的話，天下列王聽見所羅門的智慧，也有差人來。","bklhl":"有人tùi列邦來，聽所羅門智慧ê話，天下列王聽見所羅門ê智慧，也有差人來。"}}]