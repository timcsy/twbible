[{"book":"王上","chapter":12,"verse":1,"versions":{"unv":"羅波安往示劍去；因為以色列人都到了示劍要立他作王。","bklcl":"Lô-phò-àm khì Sī-kiàm, in-ūi Í-sek-lia̍t chèng-lâng kàu Sī-kiàm, beh siat-li̍p i chòe-ông.","tghg":"羅波安去示劍；因為以色列眾人到示劍欲設立伊做王。","bklhl":"Lô-phò-àm去示劍，因為以色列眾人到示劍，beh設立伊做王。"}},{"book":"王上","chapter":12,"verse":2,"versions":{"unv":"尼八的兒子耶羅波安先前躲避所羅門王，逃往埃及，住在那裡（他聽見這事。）","bklcl":"Chêng Nî-pat ê kiáⁿ Iâ-lô-phò-àm siám-pī Só͘-lô-bûn ông ê bīn, cháu-khì Ai-ki̍p, tiàm tī-hia.  Iâ-lô-phò-àm iáu tī Ai-ki̍p ê sî, thiaⁿ-kìⁿ chit ê sū.","tghg":"前尼八的子耶羅波安閃避所羅門王的面，走去埃及，踮佇遐（耶羅波安猶佇埃及的時聽見此個事。）","bklhl":"前Nî-pat ê kiáⁿ Iâ-lô-phò-àm閃避所羅門王ê面，走去埃及，tiàm tī-hia。Iâ-lô-phò-àm iáu tī埃及ê時，聽見chit ê事。"}},{"book":"王上","chapter":12,"verse":3,"versions":{"unv":"以色列人打發人去請他來，他就和以色列會眾都來見羅波安，對他說：","bklcl":"In chhe lâng khì kiò i lâi; Iâ-lô-phò-àm chiū kap Í-sek-lia̍t choân-hōe lâi kìⁿ Lô-phò-àm, kā i kóng,","tghg":"𪜶差人去叫伊來，耶羅波安就及以色列全會來見羅波安，給伊講：","bklhl":"In差人去叫伊來；Iâ-lô-phò-àm就kap以色列全會來見Lô-phò-àm，kā伊講，"}},{"book":"王上","chapter":12,"verse":4,"versions":{"unv":"「你父親使我們負重軛，做苦工，現在求你使我們做的苦工、負的重軛輕鬆些，我們就事奉你。」","bklcl":"Lí ê lāu-pē hō͘ goán pē kan-khó͘ ê taⁿ; lí ê lāu-pē só͘ hē tī goán ê khó͘-kang, kap tāng ê taⁿ, kiû lí kiám-khin, goán chiū ho̍k-sāi lí.","tghg":"「你的老父互阮背艱苦的軛(taⁿ)，你的老父所下佇阮的苦工，及重的軛求你減輕，阮就服事你。」","bklhl":"你ê老父hō͘阮背艱苦ê擔；你ê老父所hē tī阮ê苦工，kap重ê擔，求你減輕，阮就服事你。"}},{"book":"王上","chapter":12,"verse":5,"versions":{"unv":"羅波安對他們說：「你們暫且去，第三日再來見我。」民就去了。","bklcl":"Lô-phò-àm kā in kóng, Lín tò-khì, kàu tē-saⁿ ji̍t koh lâi kìⁿ góa;  peh-sìⁿ chiū khì.","tghg":"羅波安給𪜶講：「恁倒去，到第三日閣來見我。」百姓就去。","bklhl":"Lô-phò-àm kā in講，Lín tò去，到第三日koh來見我；百姓就去。"}},{"book":"王上","chapter":12,"verse":6,"versions":{"unv":"羅波安之父所羅門在世的日子，有侍立在他面前的老年人，羅波安王和他們商議，說：「你們給我出個甚麼主意，我好回覆這民。」","bklcl":"Lô-phò-àm ê lāu-pē Só͘-lô-bûn oa̍h-teh ê sî, ū kun-sûi tī i bīn-chêng ê lāu-lâng. Lô-phò-àm ông kap in gī-lūn, kóng, Lín ū sím-mi̍h kè-chhek, góa thang hê-hok chit ê peh-sìⁿ?","tghg":"羅波安的老父所羅門活啲的時，有跟隨(kun-sûi)佇伊面前的老人，羅波安王及𪜶議論，講：「恁有甚麼計策，我通回覆此個百姓。」","bklhl":"Lô-phò-àm ê老父所羅門活teh ê時，有跟隨tī伊面前ê老人。Lô-phò-àm王kap in議論，講，Lín有甚麼計策，我thang回覆chit ê百姓？"}},{"book":"王上","chapter":12,"verse":7,"versions":{"unv":"老年人對他說：「現在王若服事這民如僕人，用好話回答他們，他們就永遠作王的僕人。」","bklcl":"In ìn i kóng, Kin-á-ji̍t lí nā goān chòe chiah-ê peh-sìⁿ ê lô͘-po̍k, lâi ho̍k-sāi in, ēng hó-ōe lâi ìn in, in chiū éng-oán chòe lí ê lô͘-po̍k.","tghg":"𪜶應伊講：「今仔日你若願做諸個百姓的奴僕來服事𪜶，用好話來應𪜶，𪜶就永遠做你的奴僕。」","bklhl":"In應伊講，今á日你若願做chiah ê百姓ê奴僕，來服事in，用好話來應in，in就永遠做你ê奴僕。"}},{"book":"王上","chapter":12,"verse":8,"versions":{"unv":"王卻不用老年人給他出的主意，就和那些與他一同長大、在他面前侍立的少年人商議，","bklcl":"Chóng-sī i kū-choa̍t lāu-lâng só͘ hō͘ i ê kè-chhek, kap hiah-ê khiā tī i bīn-chêng, kap i pîⁿ-ûn ê siàu-liân lâng, chham-siông;","tghg":"總是伊拒絕老人所互伊的計策，及許個徛佇伊面前及伊平勻(pîⁿ-ûn)的少年人參詳，","bklhl":"總是伊拒絕老人所hō͘伊ê計策，kap hiah-ê khiā tī伊面前，kap伊平ûn ê少年人，參詳；"}},{"book":"王上","chapter":12,"verse":9,"versions":{"unv":"說：「這民對我說：『你父親使我們負重軛，求你使我們輕鬆些。』你們給我出個甚麼主意，我好回覆他們。」","bklcl":"kā in kóng, Chit ê peh-sìⁿ ū tùi góa kóng, Lí ê lāu-pē hē tī goán ê taⁿ, kiû lí hō͘ goán khah-khin; taⁿ lín ū sím-mi̍h kè-chhek hō͘ lán thang hê-hok in?","tghg":"給𪜶講：「此個百姓有對我講：『你的老父下佇阮的軛，求你互阮卡輕。』今恁有甚麼計策，互咱通回覆𪜶。」","bklhl":"kā in講，chit ê百姓有對我講，你ê老父hē tī阮ê擔，求你hō͘阮khah輕；taⁿ lín有甚麼計策hō͘咱thang回覆in？"}},{"book":"王上","chapter":12,"verse":10,"versions":{"unv":"那同他長大的少年人說：「這民對王說：『你父親使我們負重軛，求你使我們輕鬆些。』王要對他們如此說：『我的小拇指頭比我父親的腰還粗。","bklcl":"Hiah ê kap i pîⁿ-ûn ê siàu-liân lâng kóng, Chit ê peh-sìⁿ tùi lí kóng, Lí ê lāu-pē hō͘ goán pē tāng ê taⁿ, kiû lí kā goán kiám-khin; lí tio̍h án-ni ìn in kóng, Góa ê bé-cháiⁿ khah-tōa góa ê lāu-pē ê io.","tghg":"許個及伊平勻的少年人講：「此個百姓對你講：『你的老父互阮背重的軛，求你給阮減輕。』你著按呢應𪜶講：『我的尾指(bé-cháiⁿ)卡大我的老父的腰。","bklhl":"Hiah-ê kap伊平ûn ê少年人講，chit ê百姓對你講，你ê老父hō͘阮背重ê擔，求你kā阮減輕；你tio̍h án-ni 應in講，我ê尾指khah大我ê老父ê腰。"}},{"book":"王上","chapter":12,"verse":11,"versions":{"unv":"我父親使你們負重軛，我必使你們負更重的軛！我父親用鞭子責打你們，我要用蠍子鞭責打你們！』」","bklcl":"Góa ê lāu-pē hō͘ lín pē tāng ê taⁿ, góa beh ke-thiⁿ lín ê taⁿ; góa ê lāu-pē ēng piⁿ kéng-kài lín, góa beh ēng giat-á-thâng kéng-kài lín.","tghg":"我的老父互恁背重的軛，我欲加添恁的軛！我的老父用鞭警戒恁，我欲用蠍仔蟲(giat-á-thâng)警戒恁！』」","bklhl":"我ê老父hō͘ lín背重ê擔，我beh加添lín ê擔；我ê老父用鞭警戒lín，我beh用蠍á蟲警戒lín。"}},{"book":"王上","chapter":12,"verse":12,"versions":{"unv":"耶羅波安和眾百姓遵著羅波安王所說「你們第三日再來見我」的那話，第三日他們果然來了。","bklcl":"Tē-saⁿ ji̍t Iâ-lô-phò-àm kap chèng peh-sìⁿ kàu Lô-phò-àm hia, chiàu ông só͘ bēng-lēng kóng, Tē-saⁿ ji̍t koh lâi góa chia.","tghg":"第三日耶羅波安及眾百姓到羅波安遐，照王所命令講「第三日閣來我遮」。","bklhl":"第三日Iâ-lô-phò-àm kap眾百姓到Lô-phò-àm hia，照王所命令講，第三日koh來我chia。"}},{"book":"王上","chapter":12,"verse":13,"versions":{"unv":"王用嚴厲的話回答百姓，不用老年人給他所出的主意，","bklcl":"Ông ēng pháiⁿ siaⁿ-sàu ìn peh-sìⁿ, pàng-sak lāu-lâng só͘ hiàn ê kè-chhek;","tghg":"王用歹聲嗽(siaⁿ-sàu)應百姓，放拺老人所獻的計策，","bklhl":"王用pháiⁿ聲sàu應百姓，放sak老人所獻ê計策；"}},{"book":"王上","chapter":12,"verse":14,"versions":{"unv":"照著少年人所出的主意對民說：「我父親使你們負重軛，我必使你們負更重的軛！我父親用鞭子責打你們，我要用蠍子鞭責打你們！」","bklcl":"chiàu siàu-liân lâng ê kè-chhek tùi peh-sìⁿ kóng, Góa ê pē hō͘ lín pē tāng ê taⁿ, góa beh ke-thiⁿ lín ê taⁿ; góa ê pē ēng piⁿ kéng-kài lín, góa beh ēng giat-á-thâng kéng-kài lín.","tghg":"照少年人的計策對百姓講：「我的父互恁背重的軛，我欲加添恁的軛！我的父用鞭警戒恁，我欲用蠍仔蟲警戒恁！」","bklhl":"照少年人ê計策對百姓講，我ê父hō͘ lín背重ê擔，我beh加添lín ê擔；我ê父用鞭警戒lín，我beh用蠍á蟲警戒lín。"}},{"book":"王上","chapter":12,"verse":15,"versions":{"unv":"王不肯依從百姓，這事乃出於耶和華，為要應驗他藉示羅人亞希雅對尼八的兒子耶羅波安所說的話。","bklcl":"Ông bô thiaⁿ-thàn peh-sìⁿ; in-ūi chit ê tāi-chì sī chhut tī Iâ-hô-hoa, sī beh èng-giām Iâ-hô-hoa thok Sī-lô lâng A-hi-ngá tùi Nî-pat ê kiáⁿ Iâ-lô-phò-àm só͘ kóng ê ōe.","tghg":"王無聽趁百姓，因為此個代誌是出佇耶和華，是欲應驗耶和華託示羅人亞希雅對尼八的子耶羅波安所講的話。","bklhl":"王無聽thàn百姓；因為chit ê tāi-chì是出tī耶和華，是beh應驗耶和華託Sī-lô人A-hi-ngá對Nî-pat ê kiáⁿ Iâ-lô-phò-àm所講ê話。"}},{"book":"王上","chapter":12,"verse":16,"versions":{"unv":"以色列眾民見王不依從他們，就對王說：我們與大衛有甚麼分兒呢？與耶西的兒子並沒有關涉。以色列人哪，各回各家去吧！大衛家啊，自己顧自己吧！於是，以色列人都回自己家裡去了，","bklcl":"Í-sek-lia̍t chèng peh-sìⁿ khòaⁿ-kìⁿ ông bô thiaⁿ-thàn in, peh-sìⁿ chiū tùi ông kóng, Goán tī Tāi-pi̍t ū sím-mi̍h hūn-gia̍h ah? goán kap Iâ-se ê kiáⁿ bô kan-sia̍p;  Í-sek-lia̍t ah, tò-khì lín ê pò͘-pîⁿ; Tāi-pi̍t ah, tio̍h kò͘ lí ka-kī ê chhù.  Tùi án-ni Í-sek-lia̍t tò-khì in ê pò͘-pîⁿ.","tghg":"以色列眾百姓看見王無聽趁𪜶，百姓就對王講：阮佇大衛有甚麼份額啊！阮及耶西的子無干涉。以色列啊，倒去恁的布棚！大衛啊，著顧你家己的厝！對按呢，以色列倒去𪜶的布棚，","bklhl":"以色列眾百姓看見王無聽thàn in，百姓就對王講，阮tī大衛有甚麼份額ah？阮kap耶西ê kiáⁿ無干涉；以色列ah，tò去lín ê布棚；大衛ah，tio̍h顧你家己ê厝。Tùi án-ni，以色列tò去in ê布棚。"}},{"book":"王上","chapter":12,"verse":17,"versions":{"unv":"惟獨住猶大城邑的以色列人，羅波安仍作他們的王。","bklcl":"Chóng-sī khiā-khí Iû-tāi chiah-ê siâⁿ ê Í-sek-lia̍t lâng, Lô-phò-àm iû-goân chòe in ê ông.","tghg":"總是徛起猶大諸個城的以色列人，羅波安猶原做𪜶的王。","bklhl":"總是khiā起偤大chiah ê城ê以色列人，Lô-phò-àm猶原做in ê王。"}},{"book":"王上","chapter":12,"verse":18,"versions":{"unv":"羅波安王差遣掌管服苦之人的亞多蘭往以色列人那裡去，以色列人就用石頭打死他。羅波安王急忙上車，逃回耶路撒冷去了。","bklcl":"Lô-phò-àm ông chhe koán-lí chòe-khó͘-kang ê lâng A-to-lân khì;  Í-sek-lia̍t chèng-lâng chiū ēng chio̍h-thâu tìm-sí i.  Lô-phò-àm ông chiū kóaⁿ-kín chiūⁿ chhia, beh cháu-khì Iâ-lō͘-sat-léng.","tghg":"羅波安王差管理做苦工的人亞多蘭去，以色列眾人就用石頭擲(tìm)死伊。羅波安王就趕緊上車，欲走去耶路撒冷。","bklhl":"Lô-phò-àm王差管理做苦工ê人A-to-lân去；以色列眾人就用石頭tìm死伊。Lô-phò-àm王就趕緊上車，beh走去耶路撒冷。"}},{"book":"王上","chapter":12,"verse":19,"versions":{"unv":"這樣，以色列人背叛大衛家，直到今日。","bklcl":"Tùi án-ni Í-sek-lia̍t hoán-poān Tāi-pi̍t ke, kàu kin-á-ji̍t.","tghg":"對按呢，以色列反叛大衛家，到今仔日。","bklhl":"Tùi án-ni，以色列反叛大衛家，到今á日。"}},{"book":"王上","chapter":12,"verse":20,"versions":{"unv":"以色列眾人聽見耶羅波安回來了，就打發人去請他到會眾面前，立他作以色列眾人的王。除了猶大支派以外，沒有順從大衛家的。","bklcl":"Í-sek-lia̍t chèng-lâng thiaⁿ-kìⁿ Iâ-lô-phò-àm tò-lâi, chiū chhe lâng chhiáⁿ i kàu hōe-chiòng ê bīn-chêng, siat-li̍p i chòe Í-sek-lia̍t chèng-lâng ê ông.  Iû-tāi chi-phài í-gōa, bô lâng tè Tāi-pi̍t ê ke.","tghg":"以色列眾人聽見耶羅波安倒來，就差人請伊到會眾的面前，設立伊做以色列眾人的王。猶大支派以外，無人隨大衛的家。","bklhl":"以色列眾人聽見Iâ-lô-phò-àm tò來，就差人請伊到會眾ê面前，設立伊做以色列眾人ê王。偤大支派以外，無人tè大衛ê家。"}},{"book":"王上","chapter":12,"verse":21,"versions":{"unv":"羅波安來到耶路撒冷，招聚猶大全家和便雅憫支派的人共十八萬，都是挑選的戰士，要與以色列家爭戰，好將國奪回，再歸所羅門的兒子羅波安。","bklcl":"Lô-phò-àm kàu Iâ-lō͘-sat-léng ê sî, chiū chū-chi̍p Iû-tāi choân-ke, kap Piān-ngá-bín chi-phài ê lâng, kiōng cha̍p-poeh-bān lâng, lóng sī kè-kéng ê chiàn-sū, beh kap Í-sek-lia̍t ke kau-chiàn, hō͘ kok-ūi koh kui tī Só͘-lô-bûn ê kiáⁿ Lô-phò-àm.","tghg":"羅波安到耶路撒冷的時，就聚集猶大全家及便雅憫支派的人共十八萬人，攏是過揀的戰士，欲及以色列家交戰，互國位閣歸佇所羅門的子羅波安。","bklhl":"Lô-phò-àm到耶路撒冷ê時，就聚集偤大全家，kap便雅憫支派ê人，共十八萬人，lóng是過揀ê戰士，beh kap以色列ke交戰，hō͘國位koh歸tī所羅門ê kiáⁿ Lô-phò-àm。"}},{"book":"王上","chapter":12,"verse":22,"versions":{"unv":"但　神的話臨到神人示瑪雅，說：","bklcl":"Chóng-sī Siōng-tè ê ōe lîm-kàu Siōng-tè ê lô͘-po̍k Sī-má-ngá, kóng,","tghg":"總是上帝的話臨到上帝的奴僕示瑪雅，講：","bklhl":"總是上帝ê話臨到上帝ê奴僕Sī-má-ngá，講，"}},{"book":"王上","chapter":12,"verse":23,"versions":{"unv":"「你去告訴所羅門的兒子猶大王羅波安和猶大、便雅憫全家，並其餘的民說：","bklcl":"Lí khì kā Só͘-lô-bûn ê kiáⁿ, Iû-tāi ông Lô-phò-àm, kap Iû-tāi Piān-ngá-bín choân-ke, í-ki̍p kî-û ê peh-sìⁿ kóng,","tghg":"「你去給所羅門的子猶大王羅波安及猶大、便雅憫全家，以及其餘的百姓講：","bklhl":"你去kā所羅門ê kiáⁿ，偤大王Lô-phò-àm，kap偤大便雅憫全家，以及其餘ê百姓講，"}},{"book":"王上","chapter":12,"verse":24,"versions":{"unv":"『耶和華如此說：你們不可上去與你們的弟兄以色列人爭戰。各歸各家去吧！因為這事出於我。』」眾人就聽從耶和華的話，遵著耶和華的命回去了。","bklcl":"Iâ-hô-hoa án-ni kóng, Lín bo̍h-tit chiūⁿ--khì, bo̍h-tit kap lín ê hiaⁿ-tī Í-sek-lia̍t lâng kau-chiàn; ta̍k-lâng tò-khì i ê ke; in-ūi chit ê tāi-chì chhut tī Góa.  In thiaⁿ Iâ-hô-hoa ê ōe, chiū tò-tńg-khì, chiàu Iâ-hô-hoa ê ōe.","tghg":"『耶和華按呢講：恁莫得上去莫得及恁的兄弟以色列人交戰。逐人倒去伊的家！因為此個代誌出佇我。』」𪜶聽耶和華的話，就倒轉去，照耶和華的話。","bklhl":"耶和華án-ni講，Lín莫得上去，莫得kap lín ê兄弟以色列人交戰；ta̍k人tò去伊ê家；因為chit ê tāi-chì出tī我。In聽耶和華ê話，就倒tńg去，照耶和華ê話。"}},{"book":"王上","chapter":12,"verse":25,"versions":{"unv":"耶羅波安在以法蓮山地建築示劍，就住在其中；又從示劍出去，建築毘努伊勒。","bklcl":"Iâ-lô-phò-àm tī Í-hoat-liân soaⁿ-tōe khí-chō Sī-kiàm, chiū tiàm tī hit tiong-kan; koh tùi hia chhut-khì, khí Pí-lô͘-i-le̍k.","tghg":"耶羅波安佇以法蓮山地起造示劍，就踮佇彼中間；閣對遐出去，起毗努伊勒。","bklhl":"Iâ-lô-phò-àm tī Í-hoat-liân山地起造示劍，就tiàm tī hit中間；koh tùi hia出去，起Pí-lô͘-i-le̍k。"}},{"book":"王上","chapter":12,"verse":26,"versions":{"unv":"耶羅波安心裡說：「恐怕這國仍歸大衛家；","bklcl":"Iâ-lô-phò-àm sim-lāi kóng, Taⁿ chit ê kok beh kui Tāi-pi̍t ê ke;","tghg":"耶羅波安心內講：「今此個國欲歸大衛的家；","bklhl":"Iâ-lô-phò-àm心內講，Taⁿ chit ê國beh歸大衛ê家；"}},{"book":"王上","chapter":12,"verse":27,"versions":{"unv":"這民若上耶路撒冷去，在耶和華的殿裡獻祭，他們的心必歸向他們的主─猶大王羅波安，就把我殺了，仍歸猶大王羅波安。」","bklcl":"chit ê peh-sìⁿ nā chiūⁿ-khì Iâ-lō͘-sat-léng, tī Iâ-hô-hoa ê tiān hiàn-chè, chit ê peh-sìⁿ ê sim beh kui in ê chú Iû-tāi ông Lô-phò-àm; in beh thâi-sí góa, iû-goân kui Iû-tāi ông Lô-phò-àm.","tghg":"此個百姓若上去耶路撒冷，佇耶和華的殿獻祭，此個百姓的心欲歸𪜶的主──猶大王羅波安，𪜶欲刣死我，猶原歸猶大王羅波安。」","bklhl":"chit ê百姓若上去耶路撒冷，tī耶和華ê殿獻祭，chit ê百姓ê心beh歸 in ê主偤大王Lô-phò-àm；in beh 刣死我，猶原歸偤大王Lô-phò-àm。"}},{"book":"王上","chapter":12,"verse":28,"versions":{"unv":"耶羅波安王就籌劃定妥，鑄造了兩個金牛犢，對眾民說：「以色列人哪，你們上耶路撒冷去實在是難；這就是領你們出埃及地的　神。」","bklcl":"Ông chiū kè-e̍k, chù-chō nn̄g chiah kim ê gû-á, tùi chèng peh-sìⁿ kóng, Lín chiūⁿ-khì Iâ-lō͘-sat-léng, si̍t-chāi ûi-lân; Í-sek-lia̍t ah, khòaⁿ ah, chiah-ê sī lín ê Siōng-tè, chhōa lín tùi Ai-ki̍p tōe chiūⁿ-lâi-ê.","tghg":"王就計劃(kè-e̍k)，鑄造(chù-chō)二隻金的牛仔，對眾百姓講：「恁上去耶路撒冷實在為難；以色列啊，看啊，諸個是恁的上帝，導恁對埃及地上來的。」","bklhl":"王就計畫，鑄造兩隻金ê牛á，對眾百姓講，Lín上去耶路撒冷，實在為難；以色列ah，看ah，chiah ê是lín ê上帝，chhōa lín tùi埃及地上來ê。"}},{"book":"王上","chapter":12,"verse":29,"versions":{"unv":"他就把牛犢一隻安在伯特利，一隻安在但。","bklcl":"I hē chi̍t-chiah tī Pek-te̍k-lī, hē chi̍t-chiah tī Tàn.","tghg":"伊下(hē)一隻佇伯特利，下一隻佇但。","bklhl":"伊hē一隻tī Pek-te̍k-lī，hē一隻tī Tàn。"}},{"book":"王上","chapter":12,"verse":30,"versions":{"unv":"這事叫百姓陷在罪裡，因為他們往但去拜那牛犢。","bklcl":"Chit ê tāi-chì chiâⁿ-chòe chōe; in-ūi peh-sìⁿ khì Tàn, tī hit chiah-ê thâu-chêng pài.","tghg":"此個代誌成做罪，因為百姓去但佇彼隻的頭前拜。","bklhl":"Chit ê tāi-chì成做罪；因為百姓去Tàn，tī hit隻ê頭前拜。"}},{"book":"王上","chapter":12,"verse":31,"versions":{"unv":"耶羅波安在邱壇那裡建殿，將那不屬利未人的凡民立為祭司。","bklcl":"Ông tī soaⁿ-thâu khí biō; tùi peh-sìⁿ tiong bô sio̍k Lī-bī cho̍k-ê, siat-li̍p i chòe chè-si.","tghg":"王佇山頭起廟，對百姓中無屬利未族的，設立伊做祭司。","bklhl":"王tī山頭起廟；tùi百姓中無屬利未族ê，設立伊做祭司。"}},{"book":"王上","chapter":12,"verse":32,"versions":{"unv":"耶羅波安定八月十五日為節期，像在猶大的節期一樣，自己上壇獻祭。他在伯特利也這樣向他所鑄的牛犢獻祭，又將立為邱壇的祭司安置在伯特利。","bklcl":"Iâ-lô-phò-àm tiāⁿ-tio̍h poeh-ge̍h, hit-ge̍h ê cha̍p-gō͘, siat choeh-kî, chhin-chhiūⁿ Iû-tāi ê choeh-kî chi̍t-iūⁿ; tī tôaⁿ-téng hiàn-chè; tī Pek-te̍k-lī iā sī án-ni chòe, hiàn-chè tī i só͘ chù ê gû-á; koh chiong i só͘ khí-chō soaⁿ-thâu-tôaⁿ ê chè-si, an-tì tī Pek-te̍k-lī.","tghg":"耶羅波安定著八月彼月的十五設節期，親像猶大的節期一樣，佇壇頂獻祭。佇伯特利也是按呢做，獻祭佇伊所鑄的牛仔，閣將伊所起造山頭壇的祭司安置佇伯特利。","bklhl":"Iâ-lô-phò-àm定tio̍h八月，hit月ê十五，設節期，親像偤大ê節期一樣；tī壇頂獻祭；tī Pek-te̍k-lī也是án-ni做，獻祭tī伊所鑄ê牛á；koh將伊所起造山頭壇ê祭司，安置tī Pek-te̍k-lī。"}},{"book":"王上","chapter":12,"verse":33,"versions":{"unv":"他在八月十五日，就是他私自所定的月日，為以色列人立作節期的日子，在伯特利上壇燒香。","bklcl":"I tī poeh-ge̍h cha̍p-gō͘ ji̍t, chiū-sī i ê sim su-khia só͘ tiāⁿ-tio̍h ê ge̍h, hiàn-chè tī i  tī Pek-te̍k-lī só͘ khí ê tôaⁿ; kā Í-sek-lia̍t lâng siat choeh-kî, hiàn-chè tī tôaⁿ--nih, koh sio-hiuⁿ.","tghg":"伊佇八月十五日，就是伊的心私奇(su-khia)所定著的月，獻祭佇伊佇伯特利所起的壇，給以色列人設節期，獻祭佇壇裡閣燒香。","bklhl":"伊tī八月十五日，就是伊ê心私khia所定tio̍h ê月，獻祭tī伊tī Pek-te̍k-lī所起ê壇；kā以色列人設節期，獻祭tī壇裡，koh燒香。"}}]