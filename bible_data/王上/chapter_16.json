[{"book":"王上","chapter":16,"verse":1,"versions":{"unv":"耶和華的話臨到哈拿尼的兒子耶戶，責備巴沙說：","bklcl":"Iâ-hô-hoa ê ōe lîm-kàu Hap-ná-nî ê kiáⁿ Iâ-hō͘, kong-kek Pa-sa kóng,","tghg":"耶和華的話臨到哈拿尼的子耶戶，攻擊巴沙講：","bklhl":"耶和華ê話臨到Hap-ná-nî ê kiáⁿ Iâ-hō͘，攻擊Pa-sa講，"}},{"book":"王上","chapter":16,"verse":2,"versions":{"unv":"「我既從塵埃中提拔你，立你作我民以色列的君，你竟行耶羅波安所行的道，使我民以色列陷在罪裡，惹我發怒，","bklcl":"Góa í-keng tùi tîn-ai ê tiong-kan kú-khí lí, siat-li̍p lí chòe Góa ê peh-sìⁿ Í-sek-lia̍t ê jîn-kun, lí kéng-jiân kiâⁿ Iâ-lô-phò-àm ê lō͘, hō͘ Góa ê peh-sìⁿ Í-sek-lia̍t hoān-chōe, tùi in ê chōe kek Góa ê siū-khì.","tghg":"「我已經對塵埃的中間舉起你，設立你做我的百姓以色列的人君，你竟然行耶羅波安的路，互我的百姓以色列犯罪，對𪜶的罪激我的受氣，","bklhl":"我已經tùi塵埃ê中間舉起你，設立你做我ê百姓以色列ê人君，你竟然行Ιâ-lô-phò-àm ê路，hō͘我ê百姓以色列犯罪，tùi in ê罪激我ê受氣。"}},{"book":"王上","chapter":16,"verse":3,"versions":{"unv":"我必除盡你和你的家，使你的家像尼八的兒子耶羅波安的家一樣。","bklcl":"Khòaⁿ ah, Góa beh it-chīn tû Pa-sa, kap i ê ke; Góa iā beh hō͘ lí ê ke chhin-chhiūⁿ Nî-pat ê kiáⁿ Iâ-lô-phò-àm ê ke chi̍t-iūⁿ.","tghg":"看啊，我欲一盡除巴沙及伊的家，我也欲互你的家親像尼八的子耶羅波安的家一樣。","bklhl":"看ah，我beh一盡除Pa-sa，kap伊ê家；我也beh hō͘你ê家親像Nî-pat ê kiáⁿ Iâ-lô-phò-àm ê家一樣。"}},{"book":"王上","chapter":16,"verse":4,"versions":{"unv":"凡屬巴沙的人，死在城中的必被狗吃，死在田野的必被空中的鳥吃。」","bklcl":"Hoān-nā sio̍k Pa-sa ê lâng, sí tī siâⁿ--nih-ê, káu beh chia̍h i, sí tī chhân-iá-ê, khong-tiong ê chiáu beh chia̍h i.","tghg":"凡若屬巴沙的人，死佇城裡的，狗欲食伊，死佇田野的，空中的鳥欲食伊。」","bklhl":"凡若屬Pa-sa ê人，死tī城裡ê，狗beh食伊，死tī田野ê，空中ê鳥beh食伊。"}},{"book":"王上","chapter":16,"verse":5,"versions":{"unv":"巴沙其餘的事，凡他所行的和他的勇力，都寫在以色列諸王記上。","bklcl":"Pa-sa kî-û ê sū, kap i só͘ kiâⁿ ê, í-ki̍p i ê lêng-le̍k, kiám bô lóng kì tī Í-sek-lia̍t lia̍t-ông ê kì-lio̍k mah?","tghg":"巴沙其餘的事，及伊所行的以及伊的能力，豈無攏記佇以色列列王的記錄嗎？","bklhl":"Pa-sa其餘ê事，kap伊所行ê，以及伊ê能力，kiám無lóng記tī以色列列王ê記錄mah？"}},{"book":"王上","chapter":16,"verse":6,"versions":{"unv":"巴沙與他列祖同睡，葬在得撒。他兒子以拉接續他作王。","bklcl":"Pa-sa kap i ê lia̍t-chó͘ tâng-khùn, bâi-chòng tī Tek-sat; i ê kiáⁿ Í-la̍h sòa-chiap i chòe ông.","tghg":"巴沙及伊的列祖同睏，埋葬佇得撒。伊的子以拉續接伊做王。","bklhl":"Pa-sa kap伊ê列祖同睏，埋葬tī Tek-sat；伊ê kiáⁿ Í-la̍h續接伊做王。"}},{"book":"王上","chapter":16,"verse":7,"versions":{"unv":"耶和華的話臨到哈拿尼的兒子先知耶戶，責備巴沙和他的家，因他行耶和華眼中看為惡的一切事，以他手所做的惹耶和華發怒，像耶羅波安的家一樣，又因他殺了耶羅波安的全家。","bklcl":"Koh Iâ-hô-hoa ê ōe lîm-kàu Hap-ná-nî ê kiáⁿ, sian-ti Iâ-hō͘, kong-kek Pa-sa, iā kong-kek i ê ke; in-ūi i tī Iâ-hô-hoa ê ba̍k-chiu-chêng só͘ kiâⁿ it-chhè ê pháiⁿ, ēng i ê chhiú ê só͘-chòe lâi kek I ê siū-khì, chhin-chhiūⁿ Iâ-lô-phò-àm ê ke chi̍t-iūⁿ; koh in-ūi i phah-sí i ê choân-ke.","tghg":"閣耶和華的話臨到哈拿尼的子先知耶戶，攻擊巴沙也攻擊伊的家，因為伊佇耶和華的目睭前所行一切的歹，用伊的手的所做來激伊的受氣，親像耶羅波安的家一樣，閣因為伊拍死伊的全家。","bklhl":"Koh耶和華ê話臨到Hap-ná-nî ê kiáⁿ，先知Iâ-hō͘，攻擊Pa-sa，也攻擊伊ê家；因為伊tī耶和華ê目睭前所行一切ê pháiⁿ，用伊ê手ê所做來激伊ê受氣，親像Iâ-lô-phò-àm ê家一樣；koh因為伊phah死伊ê全家。"}},{"book":"王上","chapter":16,"verse":8,"versions":{"unv":"猶大王亞撒二十六年，巴沙的兒子以拉在得撒登基作以色列王共二年。","bklcl":"Iû-tāi ông A-sat jī-cha̍p-la̍k nî, Pa-sa ê kiáⁿ Í-la̍h tī Tek-sat chē-ūi chòe Í-sek-lia̍t ông, kiōng nn̄g-nî.","tghg":"猶大王亞撒二十六年，巴沙的子以拉佇得撒坐位做以色列王共二年。","bklhl":"偤大王A-sat二十六年，Pa-sa ê kiáⁿ Í-la̍h tī Tek-sat坐位做以色列王，共兩年。"}},{"book":"王上","chapter":16,"verse":9,"versions":{"unv":"有管理他一半戰車的臣子心利背叛他。當他在得撒家宰亞雜家裡喝醉的時候，","bklcl":"Ū koán-lí i ê chiàn-chhia ê chi̍t-pòaⁿ ê jîn-sîn Sim-lī pōe-poān i.  Tng i tī Tek-sat, chiū-sī tī Tek-sat koán-ke A-cha̍p ê chhù, chia̍h chiú-chùi ê sî,","tghg":"有管理伊的戰車的一半的人臣心利背叛伊。當伊佇得撒就是佇得撒管家亞雜的厝食酒醉的時，","bklhl":"有管理伊ê戰車ê一半ê人臣Sim-lī背叛伊。當伊tī Tek-sat，就是tī Tek-sat管家A-cha̍p ê厝，食酒醉ê時，"}},{"book":"王上","chapter":16,"verse":10,"versions":{"unv":"心利就進去殺了他，篡了他的位。這是猶大王亞撒二十七年的事。","bklcl":"Sim-lī chiū ji̍p-khì phah-sí i, chhoàn i ê ūi; che sī Iû-tāi ông A-sat jī-cha̍p-chhit nî ê sū.","tghg":"心利就入去拍死伊，篡伊的位。這是猶大王亞撒二十七年的事。","bklhl":"Sim-lī就入去phah死伊，篡伊ê位；這是偤大王A-sat二十七年 ê事。"}},{"book":"王上","chapter":16,"verse":11,"versions":{"unv":"心利一坐王位就殺了巴沙的全家，連他的親屬、朋友也沒有留下一個男丁。","bklcl":"Sim-lī khí-thâu chòe ông, tng chē-ūi ê sî, chiū thâi Pa-sa choân-ke, bô-lūn chhin-lâng pêng-iú, lóng bô kā i lâu chi̍t ê ta-po͘-teng.","tghg":"心利起頭做王當坐位的時就刣巴沙全家，無論親人朋友，攏無給伊留一個查甫丁。","bklhl":"Sim-lī起頭做王，當坐位ê時，就刣 Pa-sa全家，無論親人朋友，lóng無kā伊留一个ta-po͘丁。"}},{"book":"王上","chapter":16,"verse":12,"versions":{"unv":"心利這樣滅絕巴沙的全家，正如耶和華藉先知耶戶責備巴沙的話。","bklcl":"Chhin-chhiūⁿ án-ni, Sim-lī bia̍t Pa-sa choân-ke, tú-tú chiàu Iâ-hô-hoa thok sian-ti Iâ-hō͘ só͘ kóng kong-kek Pa-sa ê ōe.","tghg":"親像按呢，心利滅巴沙全家，抵抵(tú-tú)照耶和華託先知耶戶所講攻擊巴沙的話。","bklhl":"親像án-ni，Sim-lī滅Pa-sa全家，tú-tú照耶和華託先知Iâ-hō͘所講攻擊Pa-sa ê話。"}},{"book":"王上","chapter":16,"verse":13,"versions":{"unv":"這是因巴沙和他兒子以拉的一切罪，就是他們使以色列人陷在罪裡的那罪，以虛無的神惹耶和華─以色列　神的怒氣。","bklcl":"Che sī in-ūi Pa-sa it-chhè ê chōe, kap i ê kiáⁿ Í-la̍h ê chōe, in nn̄g-lâng só͘ hoān-tio̍h ê, iā hō͘ Í-sek-lia̍t lâng hoān-tio̍h, ēng hu-ké ê sū lâi kek Iâ-hô-hoa Í-sek-lia̍t ê Siōng-tè ê siū-khì.","tghg":"這是因為巴沙一切的罪，及伊的子以拉的罪，𪜶二人所犯著的，也互以色列人犯著，用虛假(hu-ké)的事來激耶和華──以色列的上帝的受氣。","bklhl":"這是因為Pa-sa一切ê罪，kap伊ê kiáⁿ Í-la̍h ê罪，in兩人所犯tio̍h ê，也hō͘以色列人犯tio̍h，用虛假ê事來激耶和華以色列ê上帝ê受氣。"}},{"book":"王上","chapter":16,"verse":14,"versions":{"unv":"以拉其餘的事，凡他所行的，都寫在以色列諸王記上。","bklcl":"Í-la̍h kî-û ê sū, kìⁿ i só͘ kiâⁿ ê, kiám bô lóng kì tī Í-sek-lia̍t chiah-ê ông ê kì-lio̍k mah?","tghg":"以拉其餘的事，見伊所行的，豈無攏記佇以色列諸個王的記錄嗎？","bklhl":"Í-la̍h其餘ê事，見伊所行ê，kiám無lóng記tī以色列chiah ê王ê記錄mah？"}},{"book":"王上","chapter":16,"verse":15,"versions":{"unv":"猶大王亞撒二十七年，心利在得撒作王七日。那時民正安營圍攻非利士的基比頓。","bklcl":"Iû-tāi ông A-sat jī-cha̍p-chhit nî, Sim-lī tī Tek-sat chòe ông chhit ji̍t; hit-sî peh-sìⁿ tú-á chat-iâⁿ ûi-kong Hui-lī-sū ê Ki-pí-tùn.","tghg":"猶大王亞撒二十七年，心利佇得撒做王七日。彼時百姓抵仔紮營圍攻非利士的基比頓。","bklhl":"偤大王A-sat二十七年，Sim-lī tī Tek-sat做王七日；hit時百姓tú-á紮營圍攻腓利士ê Ki-pí-tùn。"}},{"book":"王上","chapter":16,"verse":16,"versions":{"unv":"民在營中聽說心利背叛，又殺了王，故此以色列眾人當日在營中立元帥暗利作以色列王。","bklcl":"Tī iâⁿ-tiong ê peh-sìⁿ thiaⁿ-kìⁿ kóng, Sim-lī pōe-poān, koh thâi-sí ông; só͘-í Í-sek-lia̍t chèng-lâng, chiū hit-ji̍t tī iâⁿ-tiong siat-li̍p kun-tiúⁿ Àm-lī chòe Í-sek-lia̍t ông.","tghg":"佇營中的百姓聽見講心利背叛，閣刣死王，所以以色列眾人，就彼日佇營中設立軍長暗利做以色列王。","bklhl":"Tī營中ê百姓聽見講，Sim-lī背叛，koh 刣死王；所以以色列眾人，就hit日tī營中設立軍長Àm-lī做以色列王。"}},{"book":"王上","chapter":16,"verse":17,"versions":{"unv":"暗利率領以色列眾人，從基比頓上去，圍困得撒。","bklcl":"Àm-lī kap Í-sek-lia̍t chèng-lâng, tùi Ki-pí-tùn chiūⁿ-khì, ûi-khùn Tek-sat.","tghg":"暗利及以色列眾人，對基比頓上去，圍困得撒。","bklhl":"Àm-lī kap以色列眾人，tùi Ki-pí-tùn上去，圍困Tek-sat。"}},{"book":"王上","chapter":16,"verse":18,"versions":{"unv":"心利見城破失，就進了王宮的衛所，放火焚燒宮殿，自焚而死。","bklcl":"Sim-lī khòaⁿ-kìⁿ siâⁿ í-keng phòa, chiū ji̍p ông-kiong ê ōe-só͘, pàng hé sio ông-kiong, ka-kī sí tī lāi-bīn.","tghg":"心利看見城已經破，就入王宮的衛所，放火燒王宮，家己死佇內面。","bklhl":"Sim-lī看見城已經破，就入王宮ê衛所，放火燒王宮，家己死tī內面。"}},{"book":"王上","chapter":16,"verse":19,"versions":{"unv":"這是因他犯罪，行耶和華眼中看為惡的事，行耶羅波安所行的，犯他使以色列人陷在罪裡的那罪。","bklcl":"Che sī in-ūi i só͘ hoān ê chōe, sī kiâⁿ Iâ-hô-hoa só͘ khòaⁿ-chòe pháiⁿ ê, kiâⁿ Iâ-lô-phò-àm ê lō͘; kiâⁿ i só͘ hoān ê chōe, koh hō͘ Í-sek-lia̍t lâng hoān-chōe.","tghg":"這是因為伊所犯的罪，是行耶和華所看做歹的，行耶羅波安的路，行伊所犯的罪，閣互以色列人犯罪。","bklhl":"這是因為伊所犯ê罪，是行耶和華所看做pháiⁿ ê，行Ιâ-lô-phò-àm ê路；行伊所犯ê罪，koh hō͘以色列人犯罪。"}},{"book":"王上","chapter":16,"verse":20,"versions":{"unv":"心利其餘的事和他背叛的情形都寫在以色列諸王記上。","bklcl":"Sim-lī kî-û ê sū, kap i só͘ kiâⁿ pōe-poān ê sū, kiám bô kì tī Í-sek-lia̍t chiah-ê ông ê kì-lio̍k mah?","tghg":"心利其餘的事及伊所行背叛的事，豈無記佇以色列諸個王的記錄嗎？","bklhl":"Sim-lī其餘ê事，kap伊所行背叛ê事，kiám無記tī以色列chiah ê王ê記錄mah？"}},{"book":"王上","chapter":16,"verse":21,"versions":{"unv":"那時，以色列民分為兩半：一半隨從基納的兒子提比尼，要立他作王；一半隨從暗利。","bklcl":"Hit-sî Í-sek-lia̍t peh-sìⁿ hun chòe nn̄g-pêng, peh-sìⁿ chi̍t-pòaⁿ tè Ki-la̍p ê kiáⁿ Thê-pí-nî, beh siat-li̍p i chòe ông, koh chi̍t-pòaⁿ tè Àm-lī.","tghg":"彼時，以色列百姓分做二旁：百姓一半隨基納的子提比尼，欲設立伊做王；閣一半隨暗利。","bklhl":"Hit時以色列百姓分做兩peng，百姓一半tè Ki-la̍p ê kiáⁿ Thê-pí-nî，beh設立伊做王，koh一半tè Àm-lī。"}},{"book":"王上","chapter":16,"verse":22,"versions":{"unv":"但隨從暗利的民勝過隨從基納的兒子提比尼的民。提比尼死了，暗利就作了王。","bklcl":"Chóng-sī tè Àm-lī ê peh-sìⁿ iâⁿ-kè tè Ki-la̍p ê kiáⁿ Thê-pí-nî ê peh-sìⁿ; Thê-pí-nî sí, Àm-lī chiū chòe ông.","tghg":"總是隨暗利的百姓贏過隨基納的子提比尼的百姓。提比尼死，暗利就做王。","bklhl":"總是tè Àm-lī ê百姓贏過tè Ki-la̍p ê kiáⁿ Thê-pí-nî ê百姓；Thê-pí-nî死，Àm-lī就做王。"}},{"book":"王上","chapter":16,"verse":23,"versions":{"unv":"猶大王亞撒三十一年，暗利登基作以色列王共十二年；在得撒作王六年。","bklcl":"Iû-tāi ông A-sat saⁿ-cha̍p-it nî, Àm-lī chē-ūi chòe Í-sek-lia̍t ông, kiōng cha̍p-jī nî; tī Tek-sat chòe ông la̍k nî.","tghg":"猶大王亞撒三十一年，暗利坐位做以色列王共十二年；佇得撒做王六年。","bklhl":"偤大王A-sat三十一年，Àm-lī坐位做以色列王，共十二年；tī Tek-sat做王六年。"}},{"book":"王上","chapter":16,"verse":24,"versions":{"unv":"暗利用二他連得銀子向撒瑪買了撒馬利亞山，在山上造城，就按著山的原主撒瑪的名，給所造的城起名叫撒馬利亞。","bklcl":"Àm-lī ēng gûn nn̄g tha-liân-tek tùi Sat-má bóe Sat-má-lī-a soaⁿ, tī soaⁿ-téng khí-chō;  chiū chiàu hit ê soaⁿ ê goân-chú Sat-má ê miâ, kā só͘ khí ê siâⁿ hō-miâ kiò Sat-má-lī-a.","tghg":"暗利用銀二他連得對撒瑪買撒瑪利亞山，佇山頂起造，就照彼個山的原主撒瑪的名，給所起的城號名叫撒瑪利亞。","bklhl":"Àm-lī用銀兩tha-liân-tek tùi Sat-má買撒馬利亞山，tī山頂起造；就照hit ê山ê原主Sat-má ê名，kā所起ê城號名叫撒馬利亞。"}},{"book":"王上","chapter":16,"verse":25,"versions":{"unv":"暗利行耶和華眼中看為惡的事，比他以前的列王作惡更甚。","bklcl":"Àm-lī kiâⁿ Iâ-hô-hoa khòaⁿ-chòe pháiⁿ ê sū, pí i í-chêng it-chhè ê ông koh khah pháiⁿ.","tghg":"暗利行耶和華看做歹的事，比伊以前一切的王閣卡歹。","bklhl":"Àm-lī行耶和華看做pháiⁿ ê事，比伊以前一切ê王koh-khah pháiⁿ。"}},{"book":"王上","chapter":16,"verse":26,"versions":{"unv":"因他行了尼八的兒子耶羅波安所行的，犯他使以色列人陷在罪裡的那罪，以虛無的神惹耶和華─以色列　神的怒氣。","bklcl":"In-ūi i kiâⁿ Nî-pat ê kiáⁿ Iâ-lô-phò-àm ê lō͘,  kap i hō͘ Í-sek-lia̍t lâng hoān-chōe ê chōe, ēng hu-ké ê sū lâi kek Iâ-hô-hoa Í-sek-lia̍t ê Siōng-tè ê siū-khì.","tghg":"因為伊行尼八的子耶羅波安的路，及伊互以色列人犯罪的罪，用虛假的事來激耶和華──以色列的上帝的受氣。","bklhl":"因為伊行Nî-pat ê kiáⁿ Iâ-lô-phò-àm ê路，kap伊hō͘以色列人犯罪ê罪，用虛假ê事來激耶和華以色列ê上帝ê受氣。"}},{"book":"王上","chapter":16,"verse":27,"versions":{"unv":"暗利其餘的事和他所顯出的勇力都寫在以色列諸王記上。","bklcl":"Àm-lī kî-û só͘ kiâⁿ ê sū, kap i só͘ hián-chhut ê lêng-le̍k, kiám bô kì tī Í-sek-lia̍t chiah-ê ông ê kì-lio̍k mah?","tghg":"暗利其餘所行的事，及伊所顯出的能力，豈無記佇以色列諸個王的記錄嗎？","bklhl":"Àm-lī其餘所行ê事，kap伊所顯出ê能力，kiám無記tī以色列chiah ê王ê記錄mah？"}},{"book":"王上","chapter":16,"verse":28,"versions":{"unv":"暗利與他列祖同睡，葬在撒馬利亞。他兒子亞哈接續他作王。","bklcl":"Àm-lī kap i ê lia̍t-chó͘ tâng-khùn, bâi-chòng tī Sat-má-lī-a; i ê kiáⁿ A-hap sòa-chiap i chòe ông.","tghg":"暗利及伊的列祖同睏，埋葬佇撒瑪利亞。伊的子亞哈續接伊做王。","bklhl":"Àm-lī kap伊ê列祖同睏，埋葬tī撒馬利亞；伊ê kiáⁿ A-hap續接伊做王。"}},{"book":"王上","chapter":16,"verse":29,"versions":{"unv":"猶大王亞撒三十八年，暗利的兒子亞哈登基作了以色列王。暗利的兒子亞哈在撒馬利亞作以色列王二十二年。","bklcl":"Iû-tāi ông A-sat saⁿ-cha̍p-poeh nî, Àm-lī ê kiáⁿ A-hap chē-ūi, chòe Í-sek-lia̍t ông; Àm-lī ê kiáⁿ A-hap tī Sat-má-lī-a chòe Í-sek-lia̍t ông jī-cha̍p-jī nî.","tghg":"猶大王亞撒三十八年，暗利的子亞哈坐位做以色列王。暗利的子亞哈佇撒瑪利亞做以色列王二十二年。","bklhl":"偤大王A-sat三十八年，Àm-lī ê kiáⁿ A-hap坐位，做以色列王；Àm-lī ê kiáⁿ A-hap tī撒馬利亞做以色列王二十二年。"}},{"book":"王上","chapter":16,"verse":30,"versions":{"unv":"暗利的兒子亞哈行耶和華眼中看為惡的事，比他以前的列王更甚，","bklcl":"Àm-lī ê kiáⁿ A-hap kiâⁿ Iâ-hô-hoa khòaⁿ-chòe pháiⁿ ê sū, pí i í-chêng it-chhè ê ông koh khah pháiⁿ.","tghg":"暗利的子亞哈行耶和華看做歹的事，比伊以前一切的王閣卡歹，","bklhl":"Àm-lī ê kiáⁿ A-hap行耶和華看做pháiⁿ ê事，比伊以前一切ê王koh-khah pháiⁿ。"}},{"book":"王上","chapter":16,"verse":31,"versions":{"unv":"犯了尼八的兒子耶羅波安所犯的罪；他還以為輕，又娶了西頓王謁巴力的女兒耶洗別為妻，去事奉敬拜巴力，","bklcl":"I kiâⁿ Nî-pat ê kiáⁿ Iâ-lô-phò-àm ê chōe, iáu-kú lia̍h chòe sió-khóa;  koh chhōa Se-tùn ông Iat-pa-le̍k ê cha-bó͘-kiáⁿ Iâ-sé-piat chòe bó͘, khì ho̍k-sāi Pa-le̍k lâi pài i.","tghg":"伊行尼八的子耶羅波安的罪；猶久掠做小可(sió-khóa)，閣娶西頓王謁巴力的查某子耶洗別做某，去服事巴力來拜伊，","bklhl":"伊行Nî-pat ê kiáⁿ Iâ-lô-phò-àm ê罪，iáu-kú掠做小khóa；koh娶Se-tùn王Iat-pa-le̍k ê cha-bó͘-kiáⁿ Iâ-sé-piat做bó͘，去服事Pa-le̍k來拜伊。"}},{"book":"王上","chapter":16,"verse":32,"versions":{"unv":"在撒馬利亞建造巴力的廟，在廟裡為巴力築壇。","bklcl":"I tī Sat-má-lī-a só͘ khí Pa-le̍k ê biō, tī biō-lāi kā Pa-le̍k khí tôaⁿ.","tghg":"伊佇撒瑪利亞所起巴力的廟，佇廟內給巴力起壇。","bklhl":"伊tī撒馬利亞所起Pa-le̍k ê廟，tī廟內kā Pa-le̍k起壇。"}},{"book":"王上","chapter":16,"verse":33,"versions":{"unv":"亞哈又做亞舍拉，他所行的惹耶和華─以色列　神的怒氣，比他以前的以色列諸王更甚。","bklcl":"A-hap koh chō A-sià-la̍h; A-hap só͘-kiâⁿ-ê kek Iâ-hô-hoa Í-sek-lia̍t ê Siōng-tè ê siū-khì, pí i í-chêng ê Í-sek-lia̍t lia̍t-ông koh khah siong-tiōng.","tghg":"亞哈閣造亞舍拉，亞哈所行的激耶和華──以色列的上帝的受氣，比伊以前的以色列列王閣卡傷重。","bklhl":"A-hap koh造A-sià-la̍h；A-hap所行ê激耶和華以色列ê上帝ê受氣，比伊以前ê以色列列王koh-khah傷重。"}},{"book":"王上","chapter":16,"verse":34,"versions":{"unv":"亞哈在位的時候，有伯特利人希伊勒重修耶利哥城；立根基的時候，喪了長子亞比蘭；安門的時候，喪了幼子西割，正如耶和華藉嫩的兒子約書亞所說的話。","bklcl":"Tng i chē-ūi ê sî, ū Pek-te̍k-lī lâng Hi-i-le̍k khí Iâ-lī-ko siâⁿ; hē tōe-ki ê sî, sí tōa-kiáⁿ A-pí-lân, hē mn̂g ê sî sí soah-bé kiáⁿ Se-kat; tú chiàu Iâ-hô-hoa thok Lùn ê kiáⁿ Iok-su-a só͘ kóng ê ōe.","tghg":"當伊坐位的時，有伯特利人希伊勒起耶利哥城；下地基的時，死大子亞比蘭；下門的時，死煞尾子西割，抵照耶和華託嫩的子約書亞所講的話。","bklhl":"當伊坐位ê時，有Pek-te̍k-lī人Hi-i-le̍k起耶利哥城；hē地基ê時，死大kiáⁿ A-pí-lân，hē門ê時死soah尾kiáⁿ Se-kat；tú照耶和華託Lùn ê kiáⁿ約書亞所講ê話。"}}]