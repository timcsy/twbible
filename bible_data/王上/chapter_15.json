[{"book":"王上","chapter":15,"verse":1,"versions":{"unv":"尼八的兒子耶羅波安王十八年，亞比央登基作猶大王，","bklcl":"Nî-pat ê kiáⁿ Iâ-lô-phò-àm ông cha̍p-poeh nî, A-pí-iáng chē-ūi chòe Iû-tāi ông.","tghg":"尼八的子耶羅波安王十八年，亞比央坐位做猶大王，","bklhl":"Nî-pat ê kiáⁿ Iâ-lô-phò-àm王十八年，A-pí-iáng坐位做偤大王。"}},{"book":"王上","chapter":15,"verse":2,"versions":{"unv":"在耶路撒冷作王三年。他母親名叫瑪迦，是押沙龍的女兒。","bklcl":"Tī Iâ-lō͘-sat-léng chòe ông saⁿ-nî; i ê lāu-bú miâ kiò Má-ka, sī Ap-sa-liông ê cha-bó͘-kiáⁿ.","tghg":"佇耶路撒冷做王三年。伊的老母名叫瑪迦，是押沙龍的查某子。","bklhl":"Tī耶路撒冷做王三年；伊ê老母名叫Má-ka，是Ap-sa-liông ê cha-bó͘-kiáⁿ。"}},{"book":"王上","chapter":15,"verse":3,"versions":{"unv":"亞比央行他父親在他以前所行的一切惡，他的心不像他祖大衛的心，誠誠實實地順服耶和華─他的　神。","bklcl":"A-pí-iáng kiâⁿ i ê lāu-pē chiông-chêng só͘ kiâⁿ it-chhè ê chōe-ok; i ê sim bô chhin-chhiūⁿ i ê chó͘ Tāi-pi̍t ê sim, choan-it ǹg Iâ-hô-hoa i ê Siōng-tè.","tghg":"亞比央行伊的老父從前所行一切的罪惡，伊的心無親像伊的祖大衛的心，專一向耶和華──伊的上帝。","bklhl":"A-pí-iáng行伊ê老父從前所行一切ê罪惡；伊ê心無親像伊ê祖大衛ê心，專一ǹg耶和華伊ê上帝。"}},{"book":"王上","chapter":15,"verse":4,"versions":{"unv":"然而耶和華─他的　神因大衛的緣故，仍使他在耶路撒冷有燈光，叫他兒子接續他作王，堅立耶路撒冷。","bklcl":"Chóng-sī Iâ-hô-hoa i ê Siōng-tè, in-ūi Tāi-pi̍t ê iân-kò͘, hō͘ i tī Iâ-lō͘-sat-léng ū chi̍t pha teng, hō͘ i ê kiáⁿ sòa-chiap i ê ūi, koh hō͘ Iâ-lō͘-sat-léng kian-kò͘.","tghg":"總是耶和華──伊的上帝因為大衛的緣故，互伊佇耶路撒冷有一葩燈，互伊的子續接伊的位，閣互耶路撒冷堅固。","bklhl":"總是耶和華伊ê上帝，因為大衛ê緣故，hō͘伊tī耶路撒冷有一pha燈，hō͘伊ê kiáⁿ續接伊ê位，koh hō͘耶路撒冷堅固。"}},{"book":"王上","chapter":15,"verse":5,"versions":{"unv":"因為大衛除了赫人烏利亞那件事，都是行耶和華眼中看為正的事，一生沒有違背耶和華一切所吩咐的。","bklcl":"In-ūi Tāi-pi̍t tû Hek-lâng O͘-lī-à hit kiāⁿ sū í-gōa, lóng sī kiâⁿ Iâ-hô-hoa só͘ khòaⁿ-chòe hó ê, it-seng bô ûi-pōe só͘ bēng-lēng i ê.","tghg":"因為大衛除赫人烏利亞彼件事以外，攏是行耶和華所看做好的，一生無違背所命令伊的。","bklhl":"因為大衛除Hek人烏利亞hit件事以外，lóng是行耶和華所看做好ê，一生無違背所命令伊ê。"}},{"book":"王上","chapter":15,"verse":6,"versions":{"unv":"羅波安在世的日子常與耶羅波安爭戰。","bklcl":"Lô-phò-àm kap Iâ-lô-phò-àm it-seng siông-siông kau-chiàn.","tghg":"羅波安及耶羅波安一生常常交戰。","bklhl":"Lô-phò-àm kap Iâ-lô-phò-àm一生常常交戰。"}},{"book":"王上","chapter":15,"verse":7,"versions":{"unv":"亞比央其餘的事，凡他所行的，都寫在猶大列王記上。亞比央常與耶羅波安爭戰。","bklcl":"A-pí-iáng kî-û ê sū, kìⁿ i só͘-kiâⁿ-ê, kiám bô kì tī Iû-tāi lia̍t-ông ê kì-lio̍k mah?  A-pí-iáng iā ū kap Iâ-lô-phò-àm kau-chiàn.","tghg":"亞比央其餘的事，見伊所行的，豈無記佇猶大列王的記錄嗎？亞比央也有及耶羅波安交戰。","bklhl":"A-pí-iáng其餘ê事，見伊所行ê，kiám無記tī偤大列王ê記錄mah？A-pí-iáng也有kap Iâ-lô-phò-àm交戰。"}},{"book":"王上","chapter":15,"verse":8,"versions":{"unv":"亞比央與他列祖同睡，葬在大衛的城裡。他兒子亞撒接續他作王。","bklcl":"A-pí-iáng kap i ê lia̍t-chó͘ tâng-khùn; lâng bâi-chòng i tī Tāi-pi̍t ê siâⁿ; i ê kiáⁿ A-sat sòa-chiap i chòe ông.","tghg":"亞比央及伊的列祖同睏，人埋葬伊佇大衛的城。伊的子亞撒續接伊做王。","bklhl":"A-pí-iáng kap伊ê列祖同睏；人埋葬伊tī大衛ê城；伊ê kiáⁿ A-sat續接伊做王。"}},{"book":"王上","chapter":15,"verse":9,"versions":{"unv":"以色列王耶羅波安二十年，亞撒登基作猶大王，","bklcl":"Í-sek-lia̍t ông Iâ-lô-phò-àm jī-cha̍p nî, A-sat khí-thâu chòe ông tī Iû-tāi.","tghg":"以色列王耶羅波安二十年，亞撒起頭做王佇猶大，","bklhl":"以色列王Iâ-lô-phò-àm二十年，A-sat起頭做王tī偤大。"}},{"book":"王上","chapter":15,"verse":10,"versions":{"unv":"在耶路撒冷作王四十一年。他祖母名叫瑪迦，是押沙龍的女兒。","bklcl":"Tī Iâ-lō͘-sat-léng chòe ông sì-cha̍p-it nî; i ê má miâ-kiò Má-ka, sī Ap-sa-liông ê cha-bó͘-kiáⁿ.","tghg":"佇耶路撒冷做王四十一年。伊的媽名叫瑪迦，是押沙龍的查某子。","bklhl":"Tī耶路撒冷做王四十一年；伊ê媽名叫Má-ka，是Ap-sa-liông ê cha-bó͘-kiáⁿ。"}},{"book":"王上","chapter":15,"verse":11,"versions":{"unv":"亞撒效法他祖大衛行耶和華眼中看為正的事，","bklcl":"A-sat kiâⁿ Iâ-hô-hoa só͘ khòaⁿ-chòe hó-ê, chhin-chhiūⁿ i ê chó͘ Tāi-pi̍t chi̍t-iūⁿ;","tghg":"亞撒行耶和華所看做好的，親像伊的祖大衛一樣，","bklhl":"A-sat行耶和華所看做好ê，親像伊ê祖大衛一樣；"}},{"book":"王上","chapter":15,"verse":12,"versions":{"unv":"從國中除去孌童，又除掉他列祖所造的一切偶像；","bklcl":"tùi kok-lāi tû-khì loân-tông; koh tû-khì i ê lia̍t-chó͘ só͘ chòe it-chhè ê ngó͘-siōng;","tghg":"對國內除去孌童(loân-tông)，閣除去伊的列祖所做一切的偶像；","bklhl":"tùi國內除去攣童；koh除去伊ê列祖所做一切ê偶像；"}},{"book":"王上","chapter":15,"verse":13,"versions":{"unv":"並且貶了他祖母瑪迦太后的位，因她造了可憎的偶像亞舍拉。亞撒砍下她的偶像，燒在汲淪溪邊，","bklcl":"koh pián i ê má Má-ka thài-hō͘ ê ūi, in-ūi i ūi A-sià-la̍h bat chng khó-ò͘ⁿ ê siōng.  A-sat chhò i ê siōng, sio i tī Khip-lûn khoe-piⁿ.","tghg":"閣貶(pián)伊的媽瑪迦太后的位，因為伊為亞舍拉曾妝可惡的像。亞撒剉(chhò)伊的像，燒伊佇汲淪溪邊，","bklhl":"koh pián伊ê má Má-ka太后ê位，因為伊為 A-sià-la̍h bat裝可惡ê像。A-sat剉伊ê像，燒伊tī Khip-lûn溪邊。"}},{"book":"王上","chapter":15,"verse":14,"versions":{"unv":"只是邱壇還沒有廢去。亞撒一生卻向耶和華存誠實的心。","bklcl":"To̍k-to̍k soaⁿ-thâu-tôaⁿ bô hòe--khì; chóng-sī A-sat it-seng choan-it ê sim ǹg Iâ-hô-hoa.","tghg":"獨獨山頭壇無廢去。總是亞撒一生專一的心向耶和華。","bklhl":"獨獨山頭壇無廢棄；總是A-sat一生專一ê心ǹg耶和華。"}},{"book":"王上","chapter":15,"verse":15,"versions":{"unv":"亞撒將他父親所分別為聖與自己所分別為聖的金銀和器皿都奉到耶和華的殿裡。","bklcl":"I chiong i ê lāu-pē só͘ hun-piat chòe-sèng, kap i pún-sin só͘ hun-piat chòe-sèng ê kim, gûn, kap khì-kū, lóng tòa kàu Iâ-hô-hoa ê tiān.","tghg":"伊將伊的老父所分別做聖及伊本身所分別做聖的金銀及器具攏帶到耶和華的殿。","bklhl":"伊將伊ê老父所分別做聖，kap伊本身所分別做聖ê金、銀，kap器具，lóng帶到耶和華ê殿。"}},{"book":"王上","chapter":15,"verse":16,"versions":{"unv":"亞撒和以色列王巴沙在世的日子常常爭戰。","bklcl":"A-sat kap Í-sek-lia̍t ông Pa-sa it-seng ê ji̍t siông-siông kau-chiàn.","tghg":"亞撒及以色列王巴沙一生的日常常交戰。","bklhl":"A-sat kap以色列王Pa-sa一生ê日常常交戰。"}},{"book":"王上","chapter":15,"verse":17,"versions":{"unv":"以色列王巴沙上來要攻擊猶大，修築拉瑪，不許人從猶大王亞撒那裡出入。","bklcl":"Í-sek-lia̍t ông Pa-sa chiūⁿ-lâi kong-kek Iû-tāi, khí La̍h-má, beh chó͘-tòng lâng chhut-ji̍p tī Iû-tāi ông A-sat hia.","tghg":"以色列王巴沙上來攻擊猶大，起拉瑪，欲阻擋人出入佇猶大王亞撒遐。","bklhl":"以色列王Pa-sa上來攻擊偤大，起La̍h-má，beh阻擋人出入tī偤大王A-sat hia。"}},{"book":"王上","chapter":15,"verse":18,"versions":{"unv":"於是亞撒將耶和華殿和王宮府庫裡所剩下的金銀都交在他臣僕手中，打發他們往住大馬士革的亞蘭王─希旬的孫子、他伯利們的兒子便‧哈達那裡去，","bklcl":"A-sat chiū chiong Iâ-hô-hoa tiān ê hú-khò͘, kap ông-kiong ê hú-khò͘, só͘ chhun ê kim-gûn, lóng kau i ê lô͘-po̍k ê chhiú.  A-sat ông chhe in kàu khiā-khí tī Tāi-má-sek ê A-lân ông, Hi-sûn ê sun, Tha-pek-lī-bún ê kiáⁿ, Piān-hap-ta̍t hia, kóng,","tghg":"亞撒就將耶和華殿的府庫及王宮的府庫所剩的金銀攏交伊的奴僕的手，亞撒王差𪜶到徛起佇大馬色的亞蘭王──希旬的孫、他伯利們的子便哈達遐，","bklhl":"A-sat就將耶和華殿ê府庫，kap王宮ê府庫，所chhun ê金銀，lóng交伊ê奴僕ê手。A-sat王差in到khiā起tī大馬色ê A-lân王，Hi-sûn ê孫，Tha-pek-lī-bún ê kiáⁿ，Piān-hap-ta̍t hia，講，"}},{"book":"王上","chapter":15,"verse":19,"versions":{"unv":"說：「你父曾與我父立約，我與你也要立約。現在我將金銀送你為禮物，求你廢掉你與以色列王巴沙所立的約，使他離開我。」","bklcl":"Góa kap lí ū iok chhin-chhiūⁿ góa ê lāu-pē kap lí ê lāu-pē chi̍t-iūⁿ; taⁿ góa ēng kim-gûn chòe lé-mi̍h sàng lí, chhiáⁿ lí khì hòe-bô lí kap Í-sek-lia̍t ông Pa-sa só͘ li̍p ê iok, hō͘ i lī-khui góa.","tghg":"講：「我及你有約親像我的老父及你的老父一樣。今我用金銀做禮物送你，請你去廢無你及以色列王巴沙所立的約，互伊離開我。」","bklhl":"我kap你有約親像我ê老父kap你ê老父一樣；taⁿ我用金銀做禮物送你，請你去廢無你kap以色列王Pa-sa所立ê約，hō͘伊離開我。"}},{"book":"王上","chapter":15,"verse":20,"versions":{"unv":"便‧哈達聽從亞撒王的話，派軍長去攻擊以色列的城邑；他們就攻破以雲、但、亞伯‧伯‧瑪迦、基尼烈全境、拿弗他利全境。","bklcl":"Piān-hap-ta̍t thiaⁿ-thàn A-sat ông ê ōe, chhe i hiah-ê kun-tiúⁿ khì kong-kek Í-sek-lia̍t ê siâⁿ; i chiū kong-phòa Í-lûn, Tàn, A-pek-pek-má-ka, Ki-nî-lia̍t choân-tōe, Ná-hut-tha-lī choân-tōe.","tghg":"便哈達聽趁亞撒王的話，差伊許個軍長去攻擊以色列的城；伊就攻破以雲、但、亞伯伯瑪迦、基尼烈全地、拿弗他利全地。","bklhl":"Piān-hap-ta̍t聽thàn A-sat王ê話，差伊hiah-ê軍長去攻擊以色列ê城；伊就攻破Í-lûn、Tàn、A-pek-pek-má-ka、Ki-nî-lia̍t全地，Ná-hut-tha-lī全地。"}},{"book":"王上","chapter":15,"verse":21,"versions":{"unv":"巴沙聽見，就停工不修築拉瑪了，仍住在得撒。","bklcl":"Pa-sa thiaⁿ-kìⁿ, chiū thêng kang, bô koh khí La̍h-má; chiū tòa tī Tek-sat.","tghg":"巴沙聽見，就停工無閣起拉瑪，就住佇得撒。","bklhl":"Pa-sa聽見，就停工，無koh起La̍h-má；就tòa tī Tek-sat。"}},{"book":"王上","chapter":15,"verse":22,"versions":{"unv":"於是亞撒王宣告猶大眾人，不准一個推辭，吩咐他們將巴沙修築拉瑪所用的石頭、木頭都運去，用以修築便雅憫的迦巴和米斯巴。","bklcl":"Tùi án-ni, A-sat ông chhut bēng-lēng hō͘ Iû-tāi chèng-lâng, bô chi̍t-lâng ōe the--tit; in chiū poaⁿ-sóa Pa-sa só͘ ēng lâi khí La̍h-má ê chio̍h-thâu kap chhâ; A-sat ông ēng i lâi khí Piān-ngá-bín ê Ka-pa kap Bí-su-pa.","tghg":"對按呢亞撒王出命令互猶大眾人，無一人會推(the)得，𪜶就搬徙巴沙所用來起拉瑪的石頭及柴，亞撒王用伊來起便雅憫的迦巴及米斯巴。","bklhl":"Tùi án-ni，A-sat王出命令hō͘偤大眾人，無一人能推得；in就搬徙Pa-sa所用來起La̍h-má ê石頭kap柴；A-sat王用伊來起便雅憫ê Ka-pa kap Bí-su-pa。"}},{"book":"王上","chapter":15,"verse":23,"versions":{"unv":"亞撒其餘的事，凡他所行的，並他的勇力與他所建築的城邑，都寫在猶大列王記上。亞撒年老的時候，腳上有病。","bklcl":"A-sat kî-û ê sū, kap i ê lêng-le̍k, í-ki̍p i it-chhè ê só͘-chòe, kap i só͘ khí ê siâⁿ, kiám bô kì tī Iû-tāi lia̍t-ông ê kì-lio̍k mah?  A-sat nî-lāu ê sî, i ê kha ū phòa-pīⁿ.","tghg":"亞撒其餘的事，及伊的能力，以及伊一切的所做及伊所起的城，豈無記佇猶大列王的記錄嗎？亞撒年老的時，伊的腳有破病。","bklhl":"A-sat其餘ê事，kap伊ê能力，以及伊一切ê所做，kap伊所起ê城，kiám無記tī偤大列王ê記錄mah？A-sat年老ê時，伊ê腳有破病。"}},{"book":"王上","chapter":15,"verse":24,"versions":{"unv":"亞撒與他列祖同睡，葬在他祖大衛城他列祖的墳地裡。他兒子約沙法接續他作王。","bklcl":"A-sat kap i ê lia̍t-chó͘ tâng-khùn, kap i ê chó͘ chòng tī i ê chó͘ Tāi-pi̍t ê siâⁿ;  i ê kiáⁿ Iok-sa-hoat sòa-chiap i chòe ông.","tghg":"亞撒及伊的列祖同睏，及伊的祖葬佇伊的祖大衛的城。伊的子約沙法續接伊做王。","bklhl":"A-sat kap伊ê列祖同睏，kap伊ê祖葬tī伊ê祖大衛ê城；伊ê kiáⁿ Iok-sa-hoat續接伊做王。"}},{"book":"王上","chapter":15,"verse":25,"versions":{"unv":"猶大王亞撒第二年，耶羅波安的兒子拿答登基作以色列王共二年，","bklcl":"Iû-tāi ông A-sat jī--nî, Iâ-lô-phò-àm ê kiáⁿ Ná-tap khí-thâu chòe ông tī Í-sek-lia̍t; i chòe ông tī Í-sek-lia̍t nn̄g-nî.","tghg":"猶大王亞撒二年，耶羅波安的子拿答起頭做王佇以色列，伊做王佇以色列二年，","bklhl":"偤大王A-sat二年，Iâ-lô-phò-àm ê kiáⁿ Ná-tap起頭做王tī以色列；伊做王tī以色列兩年。"}},{"book":"王上","chapter":15,"verse":26,"versions":{"unv":"拿答行耶和華眼中看為惡的事，行他父親所行的，犯他父親使以色列人陷在罪裡的那罪。","bklcl":"Ná-tap kiâⁿ Iâ-hô-hoa só͘ khòaⁿ-chòe pháiⁿ ê sū, kiâⁿ i ê lāu-pē ê lō͘, kap i ê lāu-pē hō͘ Í-sek-lia̍t hoān-chōe ê chōe.","tghg":"拿答行耶和華所看做歹的事，行伊的老父的路，及伊的老父互以色列犯罪的罪。","bklhl":"Ná-tap行耶和華所看做pháiⁿ ê事，行伊ê老父ê路，kap伊ê老父hō͘以色列犯罪ê罪。"}},{"book":"王上","chapter":15,"verse":27,"versions":{"unv":"以薩迦人亞希雅的兒子巴沙背叛拿答，在非利士的基比頓殺了他。那時拿答和以色列眾人正圍困基比頓。","bklcl":"Í-sat-ka cho̍k A-hi-ngá ê kiáⁿ Pa-sa pōe-poān i.  Pa-sa phah-sí i tī Hui-lī-sū lâng ê Ki-pí-tùn; hit-sî Ná-tap kap Í-sek-lia̍t chèng-lâng ûi-khùn Ki-pí-tùn.","tghg":"以薩迦族亞希雅的子巴沙背叛伊，巴沙拍死伊佇非利士人的基比頓。彼時拿答及以色列眾人圍困基比頓。","bklhl":"Í-sat-ka族A-hi-ngá ê kiáⁿ Pa-sa背叛伊。Pa-sa phah死伊tī腓利士人ê Ki-pí-tùn；hit時Ná-tap kap以色列眾人圍困Ki-pí-tùn。"}},{"book":"王上","chapter":15,"verse":28,"versions":{"unv":"在猶大王亞撒第三年巴沙殺了他，篡了他的位。","bklcl":"Iû-tāi ông A-sat saⁿ--nî, Pa-sa phah-sí i, lâi chhoàn i ê ūi.","tghg":"猶大王亞撒三年巴沙拍死伊，來篡(chhoàn)伊的位。","bklhl":"偤大王A-sat三年，Pa-sa phah死伊，來篡伊ê位。"}},{"book":"王上","chapter":15,"verse":29,"versions":{"unv":"巴沙一作王就殺了耶羅波安的全家，凡有氣息的沒有留下一個，都滅盡了，正應驗耶和華藉他僕人示羅人亞希雅所說的話。","bklcl":"I chi̍t-ē chòe ông, chiū phah-sí Iâ-lô-phò-àm choân-ke, kìⁿ-ū chhoán-khùi--ê, bô kā Iâ-lô-phò-àm lâu chi̍t-ê, lóng-chóng bia̍t i; sī chiàu Iâ-hô-hoa thok I ê lô͘-po̍k Sī-lô lâng A-hi-ngá só͘ kóng ê ōe.","tghg":"伊一下做王就拍死耶羅波安全家，見有喘氣的無給耶羅波安留一個，攏總滅伊，是照耶和華託伊的奴僕示羅人亞希雅所講的話。","bklhl":"伊一下做王，就phah死Iâ-lô-phò-àm全家，見有喘氣ê，無kā Iâ-lô-phò-àm留一个，lóng總滅伊；是照耶和華託伊ê奴僕Sī-lô人A-hi-ngá所講ê話。"}},{"book":"王上","chapter":15,"verse":30,"versions":{"unv":"這是因為耶羅波安所犯的罪使以色列人陷在罪裡，惹動耶和華─以色列　神的怒氣。","bklcl":"Che sī in-ūi Iâ-lô-phò-àm só͘ hoān ê chōe, kap i só͘ hō͘ Í-sek-lia̍t lâng hoān-chōe ê chōe; in-ūi i só͘ kek-tōng-ê, chiū-sī kek-tōng Iâ-hô-hoa Í-sek-lia̍t ê Siōng-tè ê siū-khì.","tghg":"這是因為耶羅波安所犯的罪及伊所互以色列人犯罪的罪，因為伊所激動的，就是激動耶和華──以色列的上帝的受氣。","bklhl":"這是因為Iâ-lô-phò-àm所犯ê罪，kap伊所hō͘以色列人犯罪ê罪；因為伊所激動ê，就是激動耶和華以色列ê上帝ê受氣。"}},{"book":"王上","chapter":15,"verse":31,"versions":{"unv":"拿答其餘的事，凡他所行的，都寫在以色列諸王記上。","bklcl":"Ná-tap kî-û ê sū, kìⁿ i só͘ kiâⁿ ê, kiám bô lóng kì tī Í-sek-lia̍t lia̍t-ông ê kì-lio̍k mah?","tghg":"拿答其餘的事，見伊所行的，豈無攏記佇以色列列王的記錄嗎？","bklhl":"Ná-tap其餘ê事，見伊所行ê，kiám無lóng記tī以色列列王ê記錄mah？"}},{"book":"王上","chapter":15,"verse":32,"versions":{"unv":"亞撒和以色列王巴沙在世的日子常常爭戰。","bklcl":"A-sat kap Í-sek-lia̍t ông Pa-sa it-seng siông-siông kau-chiàn.","tghg":"亞撒及以色列王巴沙一生常常交戰。","bklhl":"A-sat kap以色列王Pa-sa一生常常交戰。"}},{"book":"王上","chapter":15,"verse":33,"versions":{"unv":"猶大王亞撒第三年，亞希雅的兒子巴沙在得撒登基作以色列眾人的王共二十四年。","bklcl":"Iû-tāi ông A-sat saⁿ--nî, A-hi-ngá ê kiáⁿ Pa-sa tī Tek-sat chē-ūi chòe Í-sek-lia̍t chèng-lâng ê ông, kiōng jī-cha̍p-sì nî.","tghg":"猶大王亞撒三年，亞希雅的子巴沙佇得撒坐位做以色列眾人的王共二十四年。","bklhl":"偤大王A-sat三年，A-hi-ngá ê kiáⁿ Pa-sa tī Tek-sat坐位做以色列眾人ê王，共二十四年。"}},{"book":"王上","chapter":15,"verse":34,"versions":{"unv":"他行耶和華眼中看為惡的事，行耶羅波安所行的道，犯他使以色列人陷在罪裡的那罪。","bklcl":"I kiâⁿ Iâ-hô-hoa só͘ khòaⁿ-chòe pháiⁿ ê sū, kiâⁿ Iâ-lô-phò-àm ê lō͘, kap i hō͘ Í-sek-lia̍t lâng hoān-chōe ê chōe.","tghg":"伊行耶和華所看做歹的事，行耶羅波安的路，及伊互以色列人犯罪的罪。","bklhl":"伊行耶和華所看做pháiⁿ ê事，行Iâ-lô-phò-àm ê路，kap伊hō͘以色列人犯罪ê罪。"}}]