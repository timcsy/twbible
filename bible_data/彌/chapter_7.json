[{"book":"彌","chapter":7,"verse":1,"versions":{"unv":"哀哉！我（或譯：以色列）好像夏天的果子已被收盡，又像摘了葡萄所剩下的，沒有一掛可吃的；我心羨慕初熟的無花果。","bklcl":"Góa ū chai-ē ah, góa chhin-chhiūⁿ hē-thiⁿ ê ké-chí siu-sêng-liáu ê sî, koh chhin-chhiūⁿ bán phû-tô só͘ chhun ê lân-san lia̍p, bô kui-pha thang chia̍h; góa ê sim him-bō͘ khí-thâu-se̍k ê bû-hoa-kó.","tghg":"我有災禍啊！我親像夏天的果子收成了的時，閣親像挽(bán)葡萄所剩的零星(lân-san)粒，無歸葩(pha)通食；我的心欣慕起頭熟的無花果。","bklhl":"我有災厄ah，我親像夏天ê果子收成了ê時，koh親像挽葡萄所chhun ê lân-san粒，無kui-pha thang食；我ê心欣慕起頭熟ê無花果。"}},{"book":"彌","chapter":7,"verse":2,"versions":{"unv":"地上虔誠人滅盡；世間沒有正直人；各人埋伏，要殺人流血，都用網羅獵取弟兄。","bklcl":"Tōe-chiūⁿ khiân-sêng ê lâng sí-bô, tī lâng ê tiong-kan bô chèng-ti̍t--ê; in lóng bâi-ho̍k beh thâi-sí lâng, ēng lô-bāng tng i ê hiaⁿ-tī.","tghg":"地上虔誠的人死無；佇人的中間無正直者；𪜶攏埋伏，欲刣死人，用羅網當伊的兄弟。","bklhl":"地上虔誠ê人死無，tī人ê中間無正直ê；in lóng埋伏beh 刣死人，用羅網當伊ê兄弟。"}},{"book":"彌","chapter":7,"verse":3,"versions":{"unv":"他們雙手作惡；君王徇情面，審判官要賄賂；位分大的吐出惡意，都彼此結聯行惡。","bklcl":"In ê chhiú choan-choan chòe pháiⁿ, siú-léng kap sím-phòaⁿ-si thó pò͘-lō͘, tōa koaⁿ-oân thò͘-chhut i sim-lāi ê su-io̍k, saⁿ-kap chó͘-chit pháiⁿ.","tghg":"𪜶的手專專做歹；首領及審判司討賄賂(pò͘-lō͘)；大官員吐出伊心內的私慾，相及組織歹。","bklhl":"In ê手專專做pháiⁿ，首領kap審判司討pò͘賂，大官員吐出伊心內ê私慾，相kap組織pháiⁿ。"}},{"book":"彌","chapter":7,"verse":4,"versions":{"unv":"他們最好的，不過是蒺藜；最正直的，不過是荊棘籬笆。你守望者說，降罰的日子已經來到。他們必擾亂不安。","bklcl":"In tiong-kan tē-it hó--ê, chhin-chhiūⁿ chi̍t-lê, tē-it chèng-ti̍t--ê chhin-chhiūⁿ lî-pa ê chhì-á; lí ê siú-bāng--ê só͘ kóng ê ji̍t, chiū-sī lí siū hêng-hoa̍t ê ji̍t, kūn--lah; in ê bê-loān kàu lah.","tghg":"𪜶中間第一好者，親像蒺藜(chi̍t-lê)；第一正直者，親像籬笆的莿仔(chhì-á)。你的守望者所講的日，就是你受刑罰的日近啦。𪜶的迷亂到啦。","bklhl":"In中間第一好ê，親像蒺藜，第一正直ê親像籬笆ê刺á；你ê守望ê所講ê日，就是你受刑罰ê日，近lah；in ê迷亂到lah。"}},{"book":"彌","chapter":7,"verse":5,"versions":{"unv":"不要倚賴鄰舍；不要信靠密友。要守住你的口；不要向你懷中的妻提說。","bklcl":"Bo̍h-tit óa-khò tâng-phōaⁿ, bo̍h-tit sìn chhin-bi̍t ê pêng-iú; tio̍h iok-sok lí ê chhùi, bo̍h-tit tùi só͘ thiàⁿ ê bó͘ kóng-khí.","tghg":"莫得倚靠同伴；莫得信親密的朋友。著約束你的嘴；莫得對所疼的某講起。","bklhl":"莫得óa靠同伴，莫得信親密ê朋友；tio̍h約束你ê嘴，莫得對所疼ê bó͘講起。"}},{"book":"彌","chapter":7,"verse":6,"versions":{"unv":"因為，兒子藐視父親；女兒抗拒母親；媳婦抗拒婆婆；人的仇敵就是自己家裡的人。","bklcl":"In-ūi kiáⁿ biáu-sī lāu-pē, cha-bó͘-kiáⁿ ngó͘-ge̍k lāu-bú, sim-pū ngó͘-ge̍k ta-ke; lâng ê tùi-te̍k, chiū-sī i ke-lāi ê lâng.","tghg":"因為，子藐視老父；查某子忤逆(ngó͘-ge̍k)老母；媳婦忤逆乾家；人的對敵就是伊家內的人。","bklhl":"因為kiáⁿ藐視老父，cha-bó͘-kiáⁿ忤逆老母，新婦忤逆ta-ke；人ê對敵，就是伊家內ê人。"}},{"book":"彌","chapter":7,"verse":7,"versions":{"unv":"至於我，我要仰望耶和華，要等候那救我的　神；我的　神必應允我。","bklcl":"Nā-sī góa, góa beh ǹg-bāng Iâ-hô-hoa, ia̍h beh thèng-hāu kiù góa ê Siōng-tè; góa ê Siōng-tè beh thiaⁿ góa.","tghg":"若是我，我欲向望耶和華，亦欲聽候救我的上帝；我的上帝欲聽我。","bklhl":"若是我，我beh ǹg望耶和華，亦beh thèng候救我ê上帝；我ê上帝beh聽我。"}},{"book":"彌","chapter":7,"verse":8,"versions":{"unv":"我的仇敵啊，不要向我誇耀。我雖跌倒，卻要起來；我雖坐在黑暗裡，耶和華卻作我的光。","bklcl":"Góa ê tùi-te̍k ah, bo̍h-tit in-ūi góa lâi hoaⁿ-hí; góa sui-jiân poa̍h-tó, beh koh khí-lâi; góa chē tī o͘-àm, Iâ-hô-hoa chòe góa ê kng.","tghg":"我的對敵啊，莫得因為我來歡喜。我雖然跋倒，欲閣起來；我坐佇黑暗，耶和華做我的光。","bklhl":"我ê對敵ah，莫得因為我來歡喜；我雖然跋倒，beh koh起來；我坐tī烏暗，耶和華做我ê光。"}},{"book":"彌","chapter":7,"verse":9,"versions":{"unv":"我要忍受耶和華的惱怒；因我得罪了他，直等他為我辨屈，為我伸冤。他必領我到光明中；我必得見他的公義。","bklcl":"Góa beh jím-siū Iâ-hô-hoa ê siū-khì, in-ūi góa tek-chōe I: thèng-hāu I piān-hō͘ góa ê àn, kā góa phòaⁿ-toàn; I beh chhōa góa chhut-lâi kàu tī kng-bêng, góa iā beh khòaⁿ-kìⁿ I ê kong-gī.","tghg":"我欲忍受耶和華的受氣；因為我得罪伊，聽候伊辯護我的案，給我判斷。伊欲導我出來到佇光明；我也欲看見伊的公義。","bklhl":"我beh忍受耶和華ê受氣，因為我得罪祂：thèng候祂辯護我ê案，kā我判斷；祂beh chhōa我出來到tī光明，我也beh看見祂ê公義。"}},{"book":"彌","chapter":7,"verse":10,"versions":{"unv":"那時我的仇敵，就是曾對我說「耶和華─你　神在哪裡」的，他一看見這事就被羞愧遮蓋。我必親眼見他遭報；他必被踐踏，如同街上的泥土。","bklcl":"Hit-sî góa ê tùi-te̍k, chiū-sī bat tùi góa kóng, Iâ-hô-hoa lí ê Siōng-tè tī toh-lo̍h--ê, i chi̍t-ē khòaⁿ-kìⁿ, chiū tōa-tōa kiàn-siàu, góa beh chhin-ba̍k khòaⁿ-kìⁿ i; i beh siū thún-ta̍h, chhin-chhiūⁿ ke-lō͘ ê thô͘-bê.","tghg":"彼時我的對敵，就是曾對我講「耶和華──你的上帝佇叨落」者，伊一下看見就大大見誚。我欲親目看見伊；伊欲受𧿬踏(thún-ta̍h)，親像街路的土糜(bê)。","bklhl":"Hit時我ê對敵，就是bat對我講，耶和華你ê上帝tī toh-lo̍h-ê，伊一下看見，就大大見笑，我beh親目看見伊；伊beh受thún踏，親像街路ê土糜。"}},{"book":"彌","chapter":7,"verse":11,"versions":{"unv":"以色列啊，日子必到，你的牆垣必重修；到那日，你的境界必開展（或譯：命令必傳到遠方）。","bklcl":"Khí lí ê siâⁿ-chhiûⁿ ê ji̍t kàu lah, hit-ji̍t lí ê tōe-kài beh khui-khoah.","tghg":"起你的城牆的日到啦，彼日，你的地界欲開闊。","bklhl":"起你ê城牆ê日到lah，hit日你ê地界beh開闊。"}},{"book":"彌","chapter":7,"verse":12,"versions":{"unv":"當那日，人必從亞述，從埃及的城邑，從埃及到大河，從這海到那海，從這山到那山，都歸到你這裡。","bklcl":"Hit-ji̍t in beh tùi A-su̍t kàu Ai-ki̍p chiah-ê siâⁿ, tùi Ai-ki̍p kàu Tōa-hô, tùi chit ê hái kàu hit ê hái, tùi chit ê soaⁿ kàu hit ê soaⁿ, lóng beh kui-óa.","tghg":"彼日，𪜶欲對亞述，到埃及諸個城，對埃及到大河，對此個海到彼個海，對此個山到彼個山，攏欲歸倚。","bklhl":"Hit日in beh tùi亞述到埃及chiah ê城，tùi埃及到大河，tùi chit ê海到hit ê海，tùi chit ê山到hit ê山，lóng beh歸óa。"}},{"book":"彌","chapter":7,"verse":13,"versions":{"unv":"然而，這地因居民的緣故，又因他們行事的結果，必然荒涼。","bklcl":"Chóng-sī tōe beh in-ūi khiā-khí ê peh-sìⁿ ê iân-kò͘ lâi pha-hng, sī in kiâⁿ-chòe ê kiat-kó.","tghg":"總是，地欲因為徛起的百姓的緣故，來拋荒，是𪜶行做的結果。","bklhl":"總是地beh因為khiā起ê百姓ê緣故來拋荒，是in行做ê結果。"}},{"book":"彌","chapter":7,"verse":14,"versions":{"unv":"求耶和華在迦密山的樹林中，用你的杖牧放你獨居的民，就是你產業的羊群。求你容他們在巴珊和基列得食物，像古時一樣。","bklcl":"Kiû Lí ēng Lí ê koáiⁿ-á chhī Lí ê peh-sìⁿ, chiū-sī Lí ê sán-gia̍p ê iûⁿ-kûn, tī Ka-bi̍t soaⁿ ka-kī tiàm tī chhiū-nâ-lāi--ê, chhī in tī Pa-san kap Ki-lia̍t, chhin-chhiūⁿ chá-sî chi̍t-iūⁿ.","tghg":"求你用你的枴仔飼你的百姓，就是你的產業的羊群，佇迦密山家己踮佇樹林內者。飼𪜶佇巴珊及基列，親像早時一樣。","bklhl":"求你用你ê柺á飼你ê百姓，就是你ê產業ê羊群，tī Ka-bi̍t山家己tiàm tī樹林內ê，飼in tī Pa-san kap Ki-lia̍t，親像早時一樣。"}},{"book":"彌","chapter":7,"verse":15,"versions":{"unv":"耶和華說：我要把奇事顯給他們看，好像出埃及地的時候一樣。","bklcl":"Góa beh hián-chhut kî-sū hō͘ i khòaⁿ, chhin-chhiūⁿ lí chhut Ai-ki̍p tōe ê sî chi̍t-iūⁿ.","tghg":"我欲顯出奇事互伊看，親像你出埃及地的時一樣。","bklhl":"我beh顯出奇事hō͘伊看，親像你出埃及地ê時一樣。"}},{"book":"彌","chapter":7,"verse":16,"versions":{"unv":"列國看見這事就必為自己的勢力慚愧；他們必用手摀口，掩耳不聽。","bklcl":"Lia̍t-pang khòaⁿ-kìⁿ chiū beh ūi ka-kī ê sè-le̍k kiàn-siàu; in beh ēng chhiú ng chhùi; in ê hī-khang iā beh chhàu-lâng.","tghg":"列邦看見就欲為家己的勢力見誚；𪜶欲用手掩(ng)嘴，𪜶的耳孔也欲臭聾(lâng)。","bklhl":"列邦看見就beh為家己ê勢力見笑；in beh用手掩嘴；in ê耳孔也beh臭聾。"}},{"book":"彌","chapter":7,"verse":17,"versions":{"unv":"他們必舔土如蛇，又如土中腹行的物，戰戰兢兢地出他們的營寨。他們必戰懼投降耶和華，也必因我們的　神而懼怕。","bklcl":"In beh chī thô͘-hún chhin-chhiūⁿ chôa; chhin-chhiūⁿ tī thô͘-kha teh sô ê mi̍h, ngia̍uh-ngia̍uh-chhoah chhut i ê khang; in beh kiaⁿ-hiâⁿ lâi kui lán ê Siōng-tè Iâ-hô-hoa, koh in-ūi Lí lâi kiaⁿ-hiâⁿ.","tghg":"𪜶欲舐(chī)土粉親像蛇，親像佇土腳啲趖(sô)的物，愕愕惙(ngia̍uh-ngia̍uh-chhoah)出伊的孔。𪜶欲驚惶來歸咱的上帝──耶和華，閣因為你來驚惶。","bklhl":"In beh舐(chī)土粉親像蛇；親像tī土腳teh 趖 ê物，ngia̍uh-ngia̍uh-chhoah出伊ê孔；in beh驚惶來歸咱ê上帝耶和華，koh因為祢來驚惶。"}},{"book":"彌","chapter":7,"verse":18,"versions":{"unv":"　神啊，有何神像你，赦免罪孽，饒恕你產業之餘民的罪過，不永遠懷怒，喜愛施恩？","bklcl":"Siōng-tè ah, chī-chūi chhin-chhiūⁿ Lí, sī sià-bián chōe-kòa, khoan-sù I só͘ chhun ê peh-sìⁿ ê kè-sit--ê? I bô éng-éng khǹg siū-khì, in-ūi I hoaⁿ-hí lîn-bín.","tghg":"上帝啊，是誰親像你，是赦免罪過，寬恕伊所剩(chhun)的百姓的過失者，伊無永永囥(khǹg)受氣，因為伊歡喜憐憫？","bklhl":"上帝ah，chī-chūi親像祢，是赦免罪過，寬恕祂所chhun ê百姓ê過失ê？祂無永永khǹg受氣，因為祂歡喜憐憫。"}},{"book":"彌","chapter":7,"verse":19,"versions":{"unv":"必再憐憫我們，將我們的罪孽踏在腳下，又將我們的一切罪投於深海。","bklcl":"I beh oa̍t-tńg lîn-bín lán; I ta̍h lán ê chōe-ok tī kha-ē; Lí beh chiong in it-chhè ê chōe-ok, hiat tī chhim-hái.","tghg":"伊欲越轉憐憫咱，伊踏咱的罪惡佇腳下，你欲將𪜶一切的罪惡㧒(hiat)佇深海。","bklhl":"祂beh oa̍t-tńg憐憫咱；伊踏咱ê罪惡tī腳下；祢beh將in一切ê罪惡，hiat tī深海。"}},{"book":"彌","chapter":7,"verse":20,"versions":{"unv":"你必按古時起誓應許我們列祖的話，向雅各發誠實，向亞伯拉罕施慈愛。","bklcl":"Lí beh chiàu kó͘-chá só͘ tùi goán ê lia̍t-chó͘ chiù-chōa--ê, si sêng-si̍t tī Ngá-kok, kiâⁿ chû-ài tī A-pek-la̍h-hán.","tghg":"你欲照古早所對阮的列祖咒誓(chiù-chōa)者，是誠實佇雅各，行慈愛佇亞伯拉罕。","bklhl":"祢beh照古早所對阮ê列祖chiù-chōa-ê，施誠實tī雅各，行慈愛tī亞伯拉罕。"}}]