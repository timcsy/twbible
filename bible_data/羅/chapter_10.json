[{"book":"羅","chapter":10,"verse":1,"versions":{"unv":"弟兄們，我心裡所願的，向　神所求的，是要以色列人得救。","bklcl":"Hiaⁿ-tī ah, góa ê sim só͘ ì-ài, só͘ thòe in tùi Siōng-tè kiû ê, chiū-sī in ê tit kiù.","tghg":"兄弟啊，我的心所意愛，所替𪜶對上帝求的，就是𪜶的得救。","bklhl":"兄弟ah，我ê心所意愛，所替in tùi上帝求ê，就是in ê得救。"}},{"book":"羅","chapter":10,"verse":2,"versions":{"unv":"我可以證明，他們向　神有熱心，但不是按著真知識；","bklcl":"In-ūi góa ūi-tio̍h in chòe kan-chèng, in ǹg Siōng-tè ū jia̍t-sim, chóng-sī bô chiàu chin ê tì-sek.","tghg":"因為我為著𪜶做干證，𪜶向上帝有熱心，總是無照真的智識；","bklhl":"因為我為tio̍h in做干證，in ǹg上帝有熱心，總是無照真ê知識。"}},{"book":"羅","chapter":10,"verse":3,"versions":{"unv":"因為不知道　神的義，想要立自己的義，就不服　神的義了。","bklcl":"In-ūi in m̄ bat Siōng-tè ê gī, ài li̍p ka-kī ê gī, chiū bô hâng-ho̍k Siōng-tè ê gī.","tghg":"因為𪜶呣識上帝的義，愛立家己的義，就無降服上帝的義。","bklhl":"因為in m̄-bat上帝ê義，ài立家己ê義，就無降服上帝ê義。"}},{"book":"羅","chapter":10,"verse":4,"versions":{"unv":"律法的總結就是基督，使凡信他的都得著義。","bklcl":"In-ūi Ki-tok chòe lu̍t-hoat ê kiat-bé, tì-kàu gī kui tī kìⁿ-nā sìn ê lâng.","tghg":"因為基督做律法的結尾，致到義歸佇見若信的人。","bklhl":"因為基督做律法ê結尾，致到義歸tī見若信ê人。"}},{"book":"羅","chapter":10,"verse":5,"versions":{"unv":"摩西寫著說：「人若行那出於律法的義，就必因此活著。」","bklcl":"In-ūi Mô͘-se siá kóng, Lâng kiâⁿ hit ê tùi lu̍t-hoat ê gī ê, beh tùi i lâi oa̍h.","tghg":"因為摩西寫講：「人行彼個對律法的義的，欲對伊來活。」","bklhl":"因為摩西寫講，人行hit ê tùi律法ê義ê，beh tùi伊來活。"}},{"book":"羅","chapter":10,"verse":6,"versions":{"unv":"惟有出於信心的義如此說：「你不要心裡說：誰要升到天上去呢？（就是要領下基督來；）","bklcl":"Nā-sī tùi sìn ê gī sī chhin-chhiūⁿ án-ni kóng, Lí bo̍h-tit sim-lāi kóng, Chī-chūi beh chiūⁿ thiⁿ ah?  (chiū-sī beh chhōa Ki-tok lo̍h-lâi);","tghg":"若是對信的義是親像按呢講：「你莫得心內講：是誰欲上天啊？（就是欲導基督落來；）","bklhl":"但是tùi信ê義是親像án-ni講，你莫得心內講，Chī-chūi beh上天ah？(就是beh chhōa基督落來) ；"}},{"book":"羅","chapter":10,"verse":7,"versions":{"unv":"誰要下到陰間去呢？（就是要領基督從死裡上來。）」","bklcl":"á-sī, Chī-chūi beh lo̍h chhim-ian ah?  (chiū-sī beh chhōa Ki-tok tùi sí-lâng tiong khí-lâi)","tghg":"抑是是誰欲落深淵啊？（就是欲導基督對死人中起來。）」","bklhl":"á是，Chī-chūi beh落深淵ah？(就是beh chhōa基督tùi死人中起來)"}},{"book":"羅","chapter":10,"verse":8,"versions":{"unv":"他到底怎麼說呢？他說：這道離你不遠，正在你口裡，在你心裡─（就是我們所傳信主的道。）","bklcl":"I tàu-tí kóng sím-mi̍h ah? sī kóng, Giân-gú sī kūn tī lí, sī tī lí ê chhùi, tī lí ê sim, chiū-sī goán só͘ thoân chit ê sìn ê giân-gú;","tghg":"伊到底講甚麼啊？是講：言語是近佇你，是佇你的嘴，佇你的心。（就是阮所傳此個信的言語。）","bklhl":"伊到底講甚麼ah？是講，言語是近tī你，是tī你ê嘴，tī你ê心，就是阮所傳chit ê信ê言語；"}},{"book":"羅","chapter":10,"verse":9,"versions":{"unv":"你若口裡認耶穌為主，心裡信　神叫他從死裡復活，就必得救。","bklcl":"chiū-sī lí nā ēng chhùi jīn Iâ-so͘ chòe Chú, ēng sim sìn Siōng-té hō͘ I tùi sí-lâng tiong khí-lâi, chiū ōe tit-tio̍h kiù.","tghg":"就是你若用嘴認耶穌做主，用心信上帝互伊對死人中起來，就會得著救。","bklhl":"就是你若用嘴認耶穌做主，用心信上帝hō͘伊tùi死人中起來，就會得tio̍h救。"}},{"book":"羅","chapter":10,"verse":10,"versions":{"unv":"因為，人心裡相信就可以稱義，口裡承認就可以得救。","bklcl":"In-ūi lâng ēng sim sìn, tì-kàu tit-tio̍h gī; ēng chhùi jīn, tì-kàu tit-tio̍h kiù.","tghg":"因為人用心信，致到得著義；用嘴認，致到得著救。","bklhl":"因為人用心信，致到得tio̍h義；用嘴認，致到得tio̍h救。"}},{"book":"羅","chapter":10,"verse":11,"versions":{"unv":"經上說：「凡信他的人必不至於羞愧。」","bklcl":"Sèng-keng kóng, Kìⁿ-nā sìn-khò I ê lâng put-tì kiàn-siàu.","tghg":"聖經講：「見若信靠伊的人不致見誚。」","bklhl":"聖經講，見若信靠伊ê人不致見笑。"}},{"book":"羅","chapter":10,"verse":12,"versions":{"unv":"猶太人和希臘人並沒有分別，因為眾人同有一位主；他也厚待一切求告他的人。","bklcl":"In-ūi Iû-thài Hi-lī-nî lóng bô hun-piat; siāng chi̍t ê Chú sī chèng lâng ê Chú, khoán-thāi lóng-chóng kiû I ê lâng ke̍k-kî hù-jū.","tghg":"因為猶太希利尼攏無分別，像(siāng)一個主是眾人的主，款待攏總求伊的人極其富裕(hù-jū)。","bklhl":"因為偤太、希利尼lóng無分別；siāng一个主是眾人ê主，款待lóng總求伊ê人極其富裕。"}},{"book":"羅","chapter":10,"verse":13,"versions":{"unv":"因為「凡求告主名的就必得救」。","bklcl":"In-ūi kìⁿ-nā kiû-kiò Chú ê miâ ê lâng beh tit-tio̍h kiù.","tghg":"因為「見若求叫主的名的人，欲得著救。」","bklhl":"因為見若求叫主ê名ê人beh得tio̍h救。"}},{"book":"羅","chapter":10,"verse":14,"versions":{"unv":"然而，人未曾信他，怎能求他呢？未曾聽見他，怎能信他呢？沒有傳道的，怎能聽見呢？","bklcl":"Chóng-sī in só͘ iáu-bē sìn ê, thái-thó ōe kiû-kiò I? só͘ bē thiaⁿ-kìⁿ ê, thái-thó ōe sìn I? nā bô lâng thoân, thái-thó ōe thiaⁿ-kìⁿ?","tghg":"總是，𪜶所猶(iáu)未信的，豈可(thái-thó)會求叫伊？所未聽見的，豈可會信伊？若無人傳，豈可會聽見？","bklhl":"總是in所iáu-未信ê，thái-thó會求叫伊？所未聽見ê，thái-thó會信伊？若無人傳，thái-thó會聽見？"}},{"book":"羅","chapter":10,"verse":15,"versions":{"unv":"若沒有奉差遣，怎能傳道呢？如經上所記：「報福音、傳喜信的人，他們的腳蹤何等佳美！」","bklcl":"nā m̄ sī hōng-chhe, thái-thó ōe thoân? chiàu só͘ kì-chài kóng, Thoân chiah-ê hó-sū ê hok-im ê, in ê kha-pō͘ súi kàu cháiⁿ-iūⁿ!","tghg":"若呣是奉差，豈可會傳？照所記載講：「傳諸個好事的福音者，𪜶的腳步媠到怎樣！」","bklhl":"若m̄是奉差，thái-thó能傳？照所記載講，傳chiah ê好事ê福音ê，in ê腳步súi到怎樣！"}},{"book":"羅","chapter":10,"verse":16,"versions":{"unv":"只是人沒有都聽從福音，因為以賽亞說：「主啊，我們所傳的有誰信呢？」","bklcl":"Chóng-sī in m̄ sī lóng sūn-thàn hok-im. In-ūi Í-sài-a kóng, Chú ah, goán só͘ thoân ê, ū chī-chūi sìn ah?","tghg":"總是𪜶呣是攏順趁福音，因為以賽亞講：「主啊，阮所傳的，有是誰信啊？」","bklhl":"總是in m̄是lóng順thàn福音。因為以賽亞講，主ah，阮所傳ê，有是誰信ah？"}},{"book":"羅","chapter":10,"verse":17,"versions":{"unv":"可見，信道是從聽道來的，聽道是從基督的話來的。","bklcl":"Án-ni sìn sī chhut tī thiaⁿ, thiaⁿ sī tùi Ki-tok ê giân-gú.","tghg":"按呢信是出佇聽，聽是對基督的言語。","bklhl":"Án-ni信是出tī聽，聽是tùi基督ê言語。"}},{"book":"羅","chapter":10,"verse":18,"versions":{"unv":"但我說，人沒有聽見嗎？誠然聽見了。他們的聲音傳遍天下；他們的言語傳到地極。","bklcl":"To̍k-to̍k góa kóng, In kiám bē bat thiaⁿ-kìⁿ mah? Ū lah,\tIn ê siaⁿ-im thoân kàu piàn thiⁿ-ē,\tIn ê giân-gú kàu tōe-ke̍k.","tghg":"獨獨我講，𪜶豈未曾聽見嗎？有啦。𪜶的聲音傳到遍天下，𪜶的言語到地極。","bklhl":"獨獨我講，In kiám未bat聽見mah？有lah，\tIn ê聲音傳到遍天下，\tIn ê言語到地極。"}},{"book":"羅","chapter":10,"verse":19,"versions":{"unv":"我再說，以色列人不知道嗎？先有摩西說：我要用那不成子民的惹動你們的憤恨；我要用那無知的民觸動你們的怒氣。","bklcl":"Nā-sī góa kóng, Í-sek-lia̍t lâng kiám bē chai mah? Khí-thâu Mô͘-se kóng,\tGóa beh ēng m̄ sī chòe peh-sìⁿ ê, lâi kek lín ê hùn-chì,\tĒng gōng ê peh-sìⁿ lâi kek lín ê siū-khì.","tghg":"若是我講，以色列人豈未知嗎？起頭摩西講：我欲用呣是做百姓的，來激恁的奮志；用戇的百姓來激恁的受氣。","bklhl":"但是我講，以色列人kiám未知mah？起頭摩西講，\t我beh用m̄是做百姓ê，來激lín ê奮志，\t用戇ê百姓來激lín ê受氣。"}},{"book":"羅","chapter":10,"verse":20,"versions":{"unv":"又有以賽亞放膽說：沒有尋找我的，我叫他們遇見；沒有訪問我的，我向他們顯現。","bklcl":"Í-sài-a iā hó-táⁿ kóng,\tBē bat chhē góa ê, góa hō͘ in tú-tio̍h,\tBē bat chhéng-mn̄g góa ê, góa tùi in hián-bêng.","tghg":"以賽亞也好膽講：未曾尋我的，我互𪜶抵著(tú-tio̍h)，未曾請問我的，我對𪜶顯明。","bklhl":"以賽亞也好膽講，\t未bat chhē我ê，我hō͘ in tú-tio̍h，\t未bat請問我ê，我對in顯明。"}},{"book":"羅","chapter":10,"verse":21,"versions":{"unv":"至於以色列人，他說：「我整天伸手招呼那悖逆頂嘴的百姓。」","bklcl":"Nā-sī lūn-kàu Í-sek-lia̍t i chiū kóng, Góa thong ji̍t chhun chhiú, ǹg m̄ sūn-thàn kap piān-pok ê peh-sìⁿ.","tghg":"若是論到以色列，伊就講：「我通日伸手，向呣順趁及辯駁(piān-pok)的百姓。」","bklhl":"但是論到以色列伊就講，我thong日伸手，ǹg m̄順thàn kap辯駁ê百姓。"}}]