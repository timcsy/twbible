[{"book":"羅","chapter":1,"verse":1,"versions":{"unv":"耶穌基督的僕人保羅，奉召為使徒，特派傳　神的福音。","bklcl":"Iâ-so͘ Ki-tok ê lô͘-po̍k Pó-lô, siū tiàu chòe sù-tô͘, hun-piat i lâi thoân Siōng-tè ê hok-im,","tghg":"耶穌基督的奴僕保羅，受召做使徒，分別伊來傳上帝的福音，","bklhl":"耶穌基督ê奴僕保羅，受召做使徒，分別伊來傳上帝ê福音，"}},{"book":"羅","chapter":1,"verse":2,"versions":{"unv":"這福音是　神從前藉眾先知在聖經上所應許的，","bklcl":"chiū-sī Siōng-tè chiông-chiân thok I chiah-ê sian-ti tī sèng-keng só͘ èng-ún ê,","tghg":"就是上帝從前託伊諸個先知佇聖經所應允的，","bklhl":"就是上帝從前託伊chiah ê先知tī聖經所應允ê，"}},{"book":"羅","chapter":1,"verse":3,"versions":{"unv":"論到他兒子─我主耶穌基督。按肉體說，是從大衛後裔生的；","bklcl":"lūn I ê Kiáⁿ, chiàu jio̍k-thé sī tùi Tāi-pi̍t ê hō͘-è siⁿ ê,","tghg":"論伊的子，照肉體是對大衛的後裔生的；","bklhl":"論伊ê Kiáⁿ，照肉體是tùi大衛ê後裔生ê，"}},{"book":"羅","chapter":1,"verse":4,"versions":{"unv":"按聖善的靈說，因從死裡復活，以大能顯明是　神的兒子。","bklcl":"chiàu sèng-tek ê Sîn chiū tùi sí-lâng ê koh-oa̍h, ēng koân-lêng hián-bêng I sī Siōng-tè ê Kiáⁿ,","tghg":"照聖德的神就對死人的復活，用權能顯明伊是上帝的子，就是咱的主耶穌基督。","bklhl":"照聖德ê神就tùi死人ê koh活，用權能顯明伊是上帝ê Kiáⁿ，"}},{"book":"羅","chapter":1,"verse":5,"versions":{"unv":"我們從他受了恩惠並使徒的職分，在萬國之中叫人為他的名信服真道；","bklcl":"chiū-sī lán ê Chú Iâ-so͘ Ki-tok: goán tùi I siū un kap sù-tô͘ ê chit, beh ūi-tio̍h I ê miâ hō͘ lâng tī bān pang tiong sìn lâi sūn-thàn;","tghg":"阮對伊受恩及使徒的職，欲為著伊的名互人佇萬邦中信來順趁；","bklhl":"就是咱ê主耶穌基督：阮對伊受恩kap使徒ê職，beh為tio̍h伊ê名hō͘人tī萬邦中信來順thàn；"}},{"book":"羅","chapter":1,"verse":6,"versions":{"unv":"其中也有你們這蒙召屬耶穌基督的人。","bklcl":"chiông-tiong iā ū lín chiah-ê siū tiàu sio̍k Iâ-so͘ Ki-tok ê:","tghg":"從中也有恁諸個受召屬耶穌基督的。","bklhl":"從中也有lín chiah ê受召屬耶穌基督ê："}},{"book":"羅","chapter":1,"verse":7,"versions":{"unv":"我寫信給你們在羅馬、為　神所愛、奉召作聖徒的眾人。願恩惠、平安從我們的父　神並主耶穌基督歸與你們！","bklcl":"phoe kià hō͘ kìⁿ-nā tòa tī Lô-má, Siōng-tè só͘ thiàⁿ, siū tiàu chòe sèng-tô͘ ê; goān lín tùi lán ê Pē Siōng-tè kap Chú Iâ-so͘ Ki-tok tit-tio̍h un-tián pêng-an.","tghg":"批寄互見若住佇羅馬、上帝所疼、受召做聖徒的。願恁對咱的父上帝及主耶穌基督得著恩典平安。","bklhl":"phoe寄hō͘見若tòa tī羅馬，上帝所疼，受召做聖徒ê；願lín對咱ê父上帝kap主耶穌基督得tio̍h恩典平安。"}},{"book":"羅","chapter":1,"verse":8,"versions":{"unv":"第一，我靠著耶穌基督，為你們眾人感謝我的　神，因你們的信德傳遍了天下。","bklcl":"Thâu chi̍t hāng, in-ūi lín ê sìn pò-iông tī thong sè-kan, só͘-í góa tùi Iâ-so͘ Ki-tok ūi-tio̍h lín chèng lâng kám-siā góa ê Siōng-tè.","tghg":"頭一項，因為恁的信報揚佇通世間，所以我對耶穌基督為著恁眾人感謝我的上帝。","bklhl":"頭一項，因為lín ê信報揚tī thong世間，所以我對耶穌基督為tio̍h lín眾人感謝我ê上帝。"}},{"book":"羅","chapter":1,"verse":9,"versions":{"unv":"我在他兒子福音上，用心靈所事奉的　神可以見證，我怎樣不住地提到你們；","bklcl":"In-ūi góa tī I ê Kiáⁿ ê hok-im ēng góa ê sîn só͘ ho̍k-sāi ê Siōng-tè chòe góa ê kan-chèng, góa cháiⁿ-iūⁿ siàu-liām lín bô soah,","tghg":"因為我佇伊的子的福音，用我的神所服事的上帝做我的干證，我怎樣數念(siàu-liām)恁無息；","bklhl":"因為我tī伊ê Kiáⁿ ê福音，用我ê神所服事ê上帝做我ê干證，我怎樣siàu念lín無soah，"}},{"book":"羅","chapter":1,"verse":10,"versions":{"unv":"在禱告之間常常懇求，或者照　神的旨意，終能得平坦的道路往你們那裡去。","bklcl":"kî-tó ê tiong-kan siông-siông kiû, khòaⁿ chit tia̍p ū thang chiàu Siōng-tè ê chí-ì tit-tio̍h pîⁿ-tháⁿ ê lō͘ chiū-kūn lín.","tghg":"祈禱的中間常常求，看此霎(tia̍p)有通(thang)照上帝的旨意得著平坦的路就近恁。","bklhl":"祈禱ê中間常常求，看chit-tia̍p有thang照上帝ê旨意得tio̍h平坦ê路就近lín。"}},{"book":"羅","chapter":1,"verse":11,"versions":{"unv":"因為我切切地想見你們，要把些屬靈的恩賜分給你們，使你們可以堅固；","bklcl":"In-ūi góa him-bō͘ kìⁿ-tio̍h lín, thang chiong sîn-lêng ê un-sù pun hō͘ lín, hō͘ lín kian-kò͘;","tghg":"因為我欣慕見著恁，通將神靈的恩賜分互恁，互恁堅固；","bklhl":"因為我欣慕見tio̍h lín，thang將神靈ê恩賜分hō͘ lín，hō͘ lín堅固；"}},{"book":"羅","chapter":1,"verse":12,"versions":{"unv":"這樣，我在你們中間，因你與我彼此的信心，就可以同得安慰。","bklcl":"chiū-sī góa tī lín tiong-kan, lín tùi góa ê sìn, góa tùi lín ê sìn, tāi-ke tit-tio̍h an-ùi.","tghg":"就是我佇恁中間，恁對我的信，我對恁的信，大家得著安慰。","bklhl":"就是我tī lín中間，lín對我ê信，我tùi lín ê信，大家得tio̍h安慰。"}},{"book":"羅","chapter":1,"verse":13,"versions":{"unv":"弟兄們，我不願意你們不知道，我屢次定意往你們那裡去，要在你們中間得些果子，如同在其餘的外邦人中一樣；只是到如今仍有阻隔。","bklcl":"Hiaⁿ-tī ah, góa m̄ ài lín m̄ chai góa chōe-chōe pái li̍p-chì beh chiū-kūn lín, ài tī lín tiong-kan tit-tio̍h ké-chí chhin-chhiūⁿ tī kî-û ê gōa-pang; chóng-sī kàu taⁿ iáu ū chó͘-tòng.","tghg":"兄弟啊，我呣愛恁呣知我多多擺(pái)立志欲就近恁，愛佇恁中間得著果子親像佇其餘的外邦；總是到今猶有阻擋。","bklhl":"兄弟ah，我m̄-ài lín m̄知我chōe-chōe pái立志beh就近lín，ài tī lín中間得tio̍h果子親像tī其餘ê外邦；總是到taⁿ iáu有阻擋。"}},{"book":"羅","chapter":1,"verse":14,"versions":{"unv":"無論是希臘人、化外人、聰明人、愚拙人，我都欠他們的債，","bklcl":"Bô lūn Hi-lī-nî lâng á-sī hoan-lâng, chhang-miâ ê á-sī gû-gōng ê, góa lóng khiàm in ê chè.","tghg":"無論希利尼人、抑是番人、聰明的、抑是愚戇的，我攏欠𪜶的債，","bklhl":"無論希利尼人á是番人，聰明ê á是愚戇ê，我lóng欠in ê債。"}},{"book":"羅","chapter":1,"verse":15,"versions":{"unv":"所以情願盡我的力量，將福音也傳給你們在羅馬的人。","bklcl":"Só͘-í chāi-tī góa lóng piān-piān, beh ēng hok-im sòa thoân hō͘ lín tòa tī Lô-má ê lâng.","tghg":"所以在佇我攏便便，欲用福音續(sòa)傳互恁住佇羅馬的人。","bklhl":"所以在tī我lóng便便，beh用福音續傳hō͘ lín tòa tī羅馬ê人。"}},{"book":"羅","chapter":1,"verse":16,"versions":{"unv":"我不以福音為恥；這福音本是　神的大能，要救一切相信的，先是猶太人，後是希臘人。","bklcl":"In-ūi góa bô lia̍h hok-im chòe kiàn-siàu, in-ūi sī Siōng-tè ê koân-lêng beh kiù lóng-chóng sìn ê lâng, tāi-seng Iû-thài, āu-lâi Hi-lī-nî.","tghg":"因為我無掠福音做見誚，因為是上帝的權能欲救攏總信的人，代先猶太，後來希利尼。","bklhl":"因為我無掠福音做見笑，因為是上帝ê權能beh救lóng總信ê人，事先偤太，後來希利尼。"}},{"book":"羅","chapter":1,"verse":17,"versions":{"unv":"因為　神的義正在這福音上顯明出來；這義是本於信，以至於信。如經上所記：「義人必因信得生。」","bklcl":"In-ūi tī hok-im ê lāi-bīn ū hián-bêng Siōng-tè ê gī, tùi sìn kàu tī sìn; chiàu sèng-keng só͘ kì-chài kóng, Gī ê lâng beh tùi sìn lâi oa̍h.","tghg":"因為佇福音的內面有顯明上帝的義；對信到佇信。照聖經所記載講：「義的人欲對信來活。」","bklhl":"因為tī福音ê內面有顯明上帝ê義，tùi信到tī信；照聖經所記載講，義ê人beh tùi信來活。"}},{"book":"羅","chapter":1,"verse":18,"versions":{"unv":"原來，　神的忿怒從天上顯明在一切不虔不義的人身上，就是那些行不義阻擋真理的人。","bklcl":"In-ūi Siōng-tè ê siū-khì tùi thiⁿ hián-bêng, kàu tī lâng lóng-chóng ê put-khiân put-gī, chiū-sī ēng put-gī ap-chè chin-lí ê lâng ê;","tghg":"因為上帝的受氣對天顯明到佇人攏總的不虔不義，就是用不義壓制真理的人的。","bklhl":"因為上帝ê受氣對天顯明，到tī人lóng總ê不虔不義，就是用不義壓制真理ê人ê；"}},{"book":"羅","chapter":1,"verse":19,"versions":{"unv":"　神的事情，人所能知道的，原顯明在人心裡，因為　神已經給他們顯明。","bklcl":"in-ūi lūn-kàu Siōng-tè, lâng só͘ thang bat I ê, ū hián-bêng tī in ê sim-lāi; in-ūi Siōng-tè bat hián-bêng chí-sī in;","tghg":"因為論到上帝，人所通識伊的，有顯明佇𪜶的心內，因為上帝曾顯明指示𪜶。","bklhl":"因為論到上帝，人所thang bat伊ê，有顯明tī in ê心內；因為上帝bat顯明指示in；"}},{"book":"羅","chapter":1,"verse":20,"versions":{"unv":"自從造天地以來，　神的永能和神性是明明可知的，雖是眼不能見，但藉著所造之物就可以曉得，叫人無可推諉。","bklcl":"in-ūi tùi chhòng-chō sè-kan í-lâi, Siōng-tè éng-oán ê koân-lêng kap sèng-chit, hoān só͘ bōe khòaⁿ-kìⁿ I ê, tùi siū chhòng-chō ê mi̍h, siūⁿ-liáu chiū bêng-bêng khòaⁿ-kìⁿ; hō͘ in bô lō͘ thang the-thok.","tghg":"因為對創造世間以來，上帝永遠的權能及聖質，凡所𣍐看見伊的，對受創造的物想了就明明看見，互𪜶無路通推託。","bklhl":"因為tùi創造世間以來，上帝永遠ê權能kap聖質，凡所bōe看見伊ê，tùi受創造ê物，想了就明明看見；hō͘ in無路thang推託。"}},{"book":"羅","chapter":1,"verse":21,"versions":{"unv":"因為，他們雖然知道　神，卻不當作　神榮耀他，也不感謝他。他們的思念變為虛妄，無知的心就昏暗了。","bklcl":"In-ūi in kì-jiân bat Siōng-tè, nā-sī bô êng-kng I chòe Siōng-tè, ia̍h bô kám-siā I; chiū-sī in ê su-siūⁿ pìⁿ-chòe khang-khang, in ê bōe hiáu-ngō͘ ê sim pìⁿ chòe o͘-àm;","tghg":"因為𪜶既然識上帝，若是無榮光伊做上帝，亦無感謝伊。就是𪜶的思想變做空空，𪜶的𣍐曉悟的心變做黑暗。","bklhl":"因為in既然bat上帝，但是無榮光伊做上帝，亦無感謝伊；就是in ê思想變做空空，in ê bōe曉悟ê心變做烏暗；"}},{"book":"羅","chapter":1,"verse":22,"versions":{"unv":"自稱為聰明，反成了愚拙，","bklcl":"ka-kī chheng chòe tì-sek, hoán-tńg chòe gōng,","tghg":"家己稱做智識，反轉做戇，","bklhl":"家己稱做知識，反tńg做戇，"}},{"book":"羅","chapter":1,"verse":23,"versions":{"unv":"將不能朽壞之　神的榮耀變為偶像，彷彿必朽壞的人和飛禽、走獸、昆蟲的樣式。","bklcl":"chiong bōe pāi-hoāi ê Siōng-tè ê êng-kng lâi ōaⁿ ōe pāi-hoāi ê lâng kap khîm-siù thâng-thōa chiah-ê siōng ê khoán-sit.","tghg":"將𣍐敗壞的上帝的榮光，來換會敗壞的人及禽獸、蟲𧒴(thâng-thōa)諸個像的款式。","bklhl":"將bōe敗壞ê上帝ê榮光來換會敗壞ê人kap禽獸、蟲thōa chiah ê像ê款式。"}},{"book":"羅","chapter":1,"verse":24,"versions":{"unv":"所以，　神任憑他們逞著心裡的情慾行污穢的事，以致彼此玷辱自己的身體。","bklcl":"Só͘-í chiàu in sim-lāi ê su-io̍k, Siōng-tè kau-hù in tī bô chheng-khì, hō͘ in ê seng-khu saⁿ lêng-jio̍k;","tghg":"所以照𪜶心內的私慾，上帝交付𪜶佇無清氣，互𪜶的身軀相凌辱。","bklhl":"所以照in心內ê私慾，上帝交付in tī無清氣，hō͘ in ê身軀相凌辱；"}},{"book":"羅","chapter":1,"verse":25,"versions":{"unv":"他們將　神的真實變為虛謊，去敬拜事奉受造之物，不敬奉那造物的主─主乃是可稱頌的，直到永遠。阿們！","bklcl":"in ēng Siōng-tè ê chin ōaⁿ chòe ké, kèng-pài ho̍k-sāi siū chō ê mi̍h, khah kè-thâu tī chō mi̍h ê Chú; I sī kham-tit o-ló kàu tāi-tāi ê.  À-bēng.","tghg":"𪜶用上帝的真換做假，敬拜服事受造的物，卡過頭佇造物的主，伊是堪得謳咾到代代的。阿們！","bklhl":"in用上帝ê真換做假，敬拜服事受造ê物，khah過頭tī造物ê主；伊是堪得o-ló到代代ê。À-bēng。"}},{"book":"羅","chapter":1,"verse":26,"versions":{"unv":"因此，　神任憑他們放縱可羞恥的情慾。他們的女人把順性的用處變為逆性的用處；","bklcl":"In-ūi án-ni, Siōng-tè kau-hù in tī kiàn-siàu ê chêng; in ê hū-jîn-lâng ēng sūn-sèng ê lō͘-ēng pìⁿ chòe ge̍k-sèng ê lō͘-ēng;","tghg":"因為按呢，上帝交付𪜶佇見誚的情；𪜶的婦仁人用順性的路用變做逆性的路用；","bklhl":"因為án-ni，上帝交付in tī見笑ê情；in ê婦人人用順性ê路用變做逆性ê路用；"}},{"book":"羅","chapter":1,"verse":27,"versions":{"unv":"男人也是如此，棄了女人順性的用處，慾火攻心，彼此貪戀，男和男行可羞恥的事，就在自己身上受這妄為當得的報應。","bklcl":"ta-po͘-lâng iā án-ni pàng-sak hū-jîn-lâng sūn-sèng ê lō͘-ēng, saⁿ ì-ài, io̍k-hé tōng-sim, ta-po͘ kap ta-po͘ kiâⁿ bô chèng-keng ê sū; tī in pún-sin siū in ê chha-biū só͘ eng-kai tú-tio̍h ê pò-èng.","tghg":"查甫人也按呢，放拺婦仁人順性的路用，相意愛，慾火動心，查甫及查甫行無正經的事，佇𪜶本身受𪜶的差謬(chha-biū)所應該抵著(tú-tio̍h)的報應。","bklhl":"ta-po͘人也án-ni放sak婦人人順性ê路用，相意愛，慾火動心，ta-po͘ kap ta-po͘行無正經ê事；tī in本身受in ê差謬所應該tú-tio̍h ê報應。"}},{"book":"羅","chapter":1,"verse":28,"versions":{"unv":"他們既然故意不認識　神，　神就任憑他們存邪僻的心，行那些不合理的事；","bklcl":"In kì-jiân m̄ khéng chûn Siōng-tè tī in ê sim-su, Siōng-tè kau-hù in tī put-tiòng-iōng ê sim, kiâⁿ m̄ ha̍p-gî ê sū,","tghg":"𪜶既然呣肯存上帝佇𪜶的心思，上帝交付𪜶佇不中用的心，行呣合宜的事；","bklhl":"In既然m̄肯存上帝tī in ê心思，上帝交付in tī不重用ê心，行m̄合宜ê事，"}},{"book":"羅","chapter":1,"verse":29,"versions":{"unv":"裝滿了各樣不義、邪惡、貪婪、惡毒（或譯：陰毒）；滿心是嫉妒、凶殺、爭競、詭詐、毒恨；","bklcl":"chhiong-móa lóng-chóng ê put-gī, pháiⁿ tāi, tham-sim, ok-to̍k, móa-móa oàn-tò͘, hêng-hiong, saⁿ-chiⁿ, kan-chà, chhàu-sim-hēng,","tghg":"充滿攏總的不義、歹代、貪心、惡毒；滿滿怨妒行兇、相爭、奸詐、臭心行(chhàu-sim-hēng)；","bklhl":"充滿lóng總ê不義、pháiⁿ tāi、貪心、惡毒、滿滿怨妒、行兇、相爭、奸詐、臭心行，"}},{"book":"羅","chapter":1,"verse":30,"versions":{"unv":"又是讒毀的、背後說人的、怨恨　神的（或譯：被　神所憎惡的）、侮慢人的、狂傲的、自誇的、捏造惡事的、違背父母的、","bklcl":"chòe kóng ka-chiah-āu ōe ê, húi-pòng ê, oàn-hūn Siōng-tè ê, bú-bān ê, kiau-ngō͘ ê, phín-phóng ê, chō-chok pháiⁿ tāi ê, ngó͘-ge̍k pē-bú ê,","tghg":"做講尻脊(ka-chiah)後話的、誹謗的、怨恨上帝的、侮慢的、驕傲的、品嗙(phóng)的、造作歹代的、忤逆(ngó͘-ge̍k)父母的、","bklhl":"做講ka-chiah-後話ê、譭謗ê、怨恨上帝ê、侮慢ê、驕傲ê、phín-phóng ê、造作pháiⁿ tāi ê、忤逆父母ê、"}},{"book":"羅","chapter":1,"verse":31,"versions":{"unv":"無知的、背約的、無親情的、不憐憫人的。","bklcl":"bô bêng-lí ê, bô siú iok ê, bô chhin-lâng-chêng ê, bô lîn-bín ê.","tghg":"無明理的、無守約的、無親人情的、無憐憫的。","bklhl":"無明理ê、無守約ê、無親人情ê、無憐憫ê。"}},{"book":"羅","chapter":1,"verse":32,"versions":{"unv":"他們雖知道　神判定行這樣事的人是當死的，然而他們不但自己去行，還喜歡別人去行。","bklcl":"In kì-jiân chai Siōng-tè ê gí-toàn kiâⁿ chiah-ê tāi-chì ê lâng eng-kai sí, chiū m̄ nā ka-kī kiâⁿ, koh pa̍t lâng kiâⁿ, in iā kap in hoaⁿ-hí.","tghg":"𪜶既然知上帝的擬斷(gí-toàn)行諸個代誌的人應該死，就呣若家己行，閣別人行，𪜶也及𪜶歡喜。","bklhl":"In既然知上帝ê擬斷行chiah ê tāi-chì ê人應該死，就m̄-nā家己行，koh別人行，in也kap in歡喜。"}}]