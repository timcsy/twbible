[{"book":"羅","chapter":3,"verse":1,"versions":{"unv":"這樣說來，猶太人有甚麼長處？割禮有甚麼益處呢？","bklcl":"Án-ni chiū Iû-thài lâng ū sím-mi̍h kiàn-tiông? kat-lé ū sím-mi̍h lī-ek ah?","tghg":"按呢就猶太人有甚麼見長(kiàn-tiông)？割禮有甚麼利益啊？","bklhl":"Án-ni就偤太人有甚麼見長？割禮有甚麼利益ah？"}},{"book":"羅","chapter":3,"verse":2,"versions":{"unv":"凡事大有好處：第一是　神的聖言交託他們。","bklcl":"Bô lūn khòaⁿ tá-lo̍h chi̍t bīn, lóng tōa-tōa ū lī-ek; tē it sī Siōng-tè ê chiàu ū kau-thok in.","tghg":"無論看叨落一面，攏大大有利益：第一是上帝的詔(chiàu)有交託𪜶。","bklhl":"無論看tá-lo̍h一面，lóng大大有利益；第一是上帝ê詔有交託in。"}},{"book":"羅","chapter":3,"verse":3,"versions":{"unv":"即便有不信的，這有何妨呢？難道他們的不信就廢掉　神的信嗎？","bklcl":"Siat-sú ū-ê bô sìn, chiū cháiⁿ-iūⁿ? in ê bô sìn beh hòe-bô Siōng-tè ê sìn-si̍t mah?","tghg":"設使有的無信，就怎樣？𪜶的無信欲廢無上帝的信實嗎？","bklhl":"設使有ê無信，就怎樣？in ê無信beh廢無上帝ê信實mah？"}},{"book":"羅","chapter":3,"verse":4,"versions":{"unv":"斷乎不能！不如說，　神是真實的，人都是虛謊的。如經上所記：你責備人的時候，顯為公義；被人議論的時候，可以得勝。","bklcl":"Toàn-toàn m̄ sī; tio̍h jīn Siōng-tè chòe chin-si̍t, lâng lóng chòe pe̍h-chha̍t; chiàu só͘ kì-chài kóng,  \"Hō͘ lí tī lí só͘ kóng ê chheng-chòe-gī, Tī siū sím-phòaⁿ ê sî, tit-tio̍h khah-iâⁿ.\"","tghg":"斷斷呣是！著認上帝做真實，人攏做白賊。照所記載講：互你佇你所講的，稱做義；佇受審判的時，得著卡贏。","bklhl":"斷斷m̄是；tio̍h認上帝做真實，人lóng做白賊；照所記載講：「hō͘你tī你所講ê稱做義，tī受審判ê時，得tio̍h khah贏。」"}},{"book":"羅","chapter":3,"verse":5,"versions":{"unv":"我且照著人的常話說，我們的不義若顯出　神的義來，我們可以怎麼說呢？神降怒，是他不義嗎？","bklcl":"Góa taⁿ thàn lâng ê khoán lâi kóng: Lán ê put-gī nā hián-bêng Siōng-tè ê gī, lán beh cháiⁿ-iūⁿ kóng?  Siōng-tè kàng-lo̍h siū-khì, I iā put-gī mah?","tghg":"我今趁人的款來講，咱的不義若顯明上帝的義，咱欲怎樣講？上帝降落受氣，伊也不義嗎？","bklhl":"我taⁿ thàn人ê款來講：咱ê不義若顯明上帝ê義，咱beh怎樣講？上帝降落受氣，伊也不義mah？"}},{"book":"羅","chapter":3,"verse":6,"versions":{"unv":"斷乎不是！若是這樣，　神怎能審判世界呢？","bklcl":"Toàn-toàn m̄ sī; nā án-ni, Siōng-tè thái-thó ōe sím-phòaⁿ sè-kan ah?","tghg":"斷斷呣是！若按呢，上帝豈可(thái-thó)會審判世間啊？","bklhl":"斷斷m̄是；若án-ni，上帝thái-thó會審判世間ah？"}},{"book":"羅","chapter":3,"verse":7,"versions":{"unv":"若　神的真實，因我的虛謊越發顯出他的榮耀，為甚麼我還受審判，好像罪人呢？","bklcl":"Nā góa ê pe̍h-chha̍t it-hoat hián-bêng Siōng-tè ê chin-si̍t, hō͘ I ná êng-kng, chiū góa cháiⁿ-iūⁿ iû-goân siū sím-phòaⁿ, chhin-chhiūⁿ chōe-jîn ah?","tghg":"若我的白賊益發顯明上帝的真實，互伊愈榮光，就我怎樣猶原受審判，親像罪人啊？","bklhl":"若我ê白賊益發顯明上帝ê真實，hō͘伊ná榮光，就我怎樣猶原受審判，親像罪人ah？"}},{"book":"羅","chapter":3,"verse":8,"versions":{"unv":"為甚麼不說，我們可以作惡以成善呢？這是毀謗我們的人說我們有這話。這等人定罪是該當的。","bklcl":"Iā siáⁿ-sū bô kóng, Lán lâi khì chòe pháiⁿ, hō͘ hó sū ōe chiâⁿ? che sī chhin-chhiūⁿ goán só͘ siū ê húi-pòng, iā chhin-chhiūⁿ lâng kóng goán ū án-ni teh kóng: hit hō lâng siū tēng-chōe sī kong-tō.","tghg":"也啥事無講，咱來去做歹互好事會成？這是親像阮所受的誹謗，也親像人講阮有按呢啲講。彼號人受定罪是公道。","bklhl":"也啥事無講，咱來去做pháiⁿ，hō͘好事能成？這是親像阮所受ê譭謗，也親像人講阮有án-ni teh講：hit號人受定罪是公道。"}},{"book":"羅","chapter":3,"verse":9,"versions":{"unv":"這卻怎麼樣呢？我們比他們強嗎？決不是的！因我們已經證明：猶太人和希臘人都在罪惡之下。","bklcl":"Che sī cháiⁿ-iūⁿ? Lán ū khah-su mah? Lóng bô. In-ūi goán í-keng chèng-bêng Iû-thài Hi-lī-nî lóng ū chōe;","tghg":"這是怎樣？咱有卡輸嗎？攏無！因為阮已經證明猶太希利尼攏有罪。","bklhl":"這是怎樣？咱有khah輸mah？Lóng無。因為阮已經證明偤太、希利尼lóng有罪；"}},{"book":"羅","chapter":3,"verse":10,"versions":{"unv":"就如經上所記：沒有義人，連一個也沒有。","bklcl":"chiàu só͘ kì-chài kóng,\tLóng bô gī lâng, liân chi̍t-ê iā bô;","tghg":"照所記載講：攏無義人，連一個也無；","bklhl":"照所記載講，\tLóng無義人，連一个也無；"}},{"book":"羅","chapter":3,"verse":11,"versions":{"unv":"沒有明白的；沒有尋求　神的；","bklcl":"Bô lâng hiáu-ngō͘, bô lâng chhē Siōng-tè;","tghg":"無人曉悟；無人尋上帝；","bklhl":"無人曉悟，無人chhē上帝；"}},{"book":"羅","chapter":3,"verse":12,"versions":{"unv":"都是偏離正路，一同變為無用。沒有行善的，連一個也沒有。","bklcl":"Lóng-chóng oai-chhoa̍h, saⁿ-tâng pìⁿ chòe bô lī-ek;\tBô ū kiâⁿ hó ê, liân pòaⁿ-ê iā bô;","tghg":"攏總歪斜(oai-chhoa̍h)，相同變做無利益。無有行好的，連半個也無。","bklhl":"lóng總歪chhoa̍h，相同變做無利益；\t無有行好ê，連半個也無；"}},{"book":"羅","chapter":3,"verse":13,"versions":{"unv":"他們的喉嚨是敞開的墳墓；他們用舌頭弄詭詐，嘴唇裡有虺蛇的毒氣，","bklcl":"In ê nâ-âu sī phòa bōng;\tIn ēng chi̍h kóng kan-chà;\tIn ê chhùi-tûn ē ū chôa  ê to̍k;","tghg":"𪜶的嚨喉(nâ-âu)是破墓；𪜶用舌講奸詐，𪜶的嘴唇下有蛇的毒，","bklhl":"In ê嚨喉是破墓；\tIn用舌講奸詐；\tIn ê嘴唇下有蛇ê毒；"}},{"book":"羅","chapter":3,"verse":14,"versions":{"unv":"滿口是咒罵苦毒。","bklcl":"In ê chhùi móa-móa chiù-chó͘ iā chin khó͘;","tghg":"𪜶的嘴滿滿咒詛也真苦。","bklhl":"In ê嘴滿滿咒詛也真苦；"}},{"book":"羅","chapter":3,"verse":15,"versions":{"unv":"殺人流血，他們的腳飛跑，","bklcl":"In ê kha kín-kín cháu ài hō͘ lâng lâu huih,","tghg":"𪜶的腳緊緊走愛互人流血，","bklhl":"In ê腳緊緊走ài hō͘人流血，"}},{"book":"羅","chapter":3,"verse":16,"versions":{"unv":"所經過的路便行殘害暴虐的事。","bklcl":"Tī in ê lō͘ ū chân-hāi kap khó͘-lān;","tghg":"佇𪜶的路有殘害及苦難。","bklhl":"Tī in ê路有殘害kap苦難；"}},{"book":"羅","chapter":3,"verse":17,"versions":{"unv":"平安的路，他們未曾知道；","bklcl":"Pêng-an ê lō͘ in m̄ bat,","tghg":"平安的路，𪜶呣識，","bklhl":"平安ê路in m̄-bat，"}},{"book":"羅","chapter":3,"verse":18,"versions":{"unv":"他們眼中不怕　神。","bklcl":"In  ê ba̍k-chiu chêng bô ū kiaⁿ-ùi Siōng-tè.","tghg":"𪜶的目睭前無有驚畏上帝。","bklhl":"In ê目睭前無有驚畏上帝。"}},{"book":"羅","chapter":3,"verse":19,"versions":{"unv":"我們曉得律法上的話都是對律法以下之人說的，好塞住各人的口，叫普世的人都伏在　神審判之下。","bklcl":"Taⁿ lán chai kìⁿ-nā lu̍t-hoat só͘ kóng ê sī tùi lu̍t-hoat ē ê lâng lâi kóng, beh that-ba̍t chèng lâng ê chhùi, hō͘ thong sè-kan tī Siōng-tè ê bīn-chêng siū gí-chōe;","tghg":"今咱知見若律法所講的是對律法下的人來講，欲塞密(that-ba̍t)眾人的嘴，互通世間佇上帝的面前受擬罪。","bklhl":"Taⁿ咱知，見若律法所講ê是對律法下ê人來講，beh塞密眾人ê嘴，hō͘ thong世間tī上帝ê面前受擬罪；"}},{"book":"羅","chapter":3,"verse":20,"versions":{"unv":"所以凡有血氣的，沒有一個因行律法能在　神面前稱義，因為律法本是叫人知罪。","bklcl":"in-ūi tùi thàn lu̍t-hoat bô lâng ōe tit chheng-chòe-gī tī Siōng-tè ê bīn-chêng; in-ūi tùi lu̍t-hoat sī hō͘ lâng chai ū chōe.","tghg":"因為對趁律法無人會得稱做義佇上帝的面前，因為對律法是互人知有罪。","bklhl":"因為tùi thàn律法無人會得稱做義tī上帝ê面前；因為tùi律法是hō͘人知有罪。"}},{"book":"羅","chapter":3,"verse":21,"versions":{"unv":"但如今，　神的義在律法以外已經顯明出來，有律法和先知為證：","bklcl":"Taⁿ tī lu̍t-hoat í-gōa ū Siōng-tè ê gī í-keng hián-bêng, lu̍t-hoat kap sian-ti kā i chòe kan-chèng;","tghg":"今佇律法以外有上帝的義已經顯明，律法及先知給伊做干證：","bklhl":"Taⁿ tī律法以外有上帝ê義已經顯明，律法kap先知kā伊做干證；"}},{"book":"羅","chapter":3,"verse":22,"versions":{"unv":"就是　神的義，因信耶穌基督加給一切相信的人，並沒有分別。","bklcl":"chiū-sī Siōng-tè ê gī, tùi sìn Iâ-so͘ Ki-tok kàu tī lóng-chóng sìn ê lâng; in-ūi lóng bô cheng-chha;","tghg":"就是上帝的義，對信耶穌基督到佇攏總信的人，因為攏無增差。","bklhl":"就是上帝ê義，tùi信耶穌基督到tī lóng總信ê人；因為lóng無cheng-chha；"}},{"book":"羅","chapter":3,"verse":23,"versions":{"unv":"因為世人都犯了罪，虧缺了　神的榮耀；","bklcl":"in-ūi chèng lâng í-keng hoān-chōe, Siōng-tè ê êng-kng tit bô tio̍h;","tghg":"因為眾人已經犯罪，上帝的榮光得無著；","bklhl":"因為眾人已經犯罪，上帝ê榮光得無tio̍h；"}},{"book":"羅","chapter":3,"verse":24,"versions":{"unv":"如今卻蒙　神的恩典，因基督耶穌的救贖，就白白地稱義。","bklcl":"taⁿ ūi-tio̍h I ê un-tián pe̍h-pe̍h tit-tio̍h chheng-chòe-gī, tùi-tī Ki-tok Iâ-so͘ ê sio̍k-hôe;","tghg":"今為著伊的恩典白白得著稱做義，對佇基督耶穌的贖回。","bklhl":"taⁿ為tio̍h伊ê恩典白白得tio̍h稱做義，對tī基督耶穌ê贖回；"}},{"book":"羅","chapter":3,"verse":25,"versions":{"unv":"　神設立耶穌作挽回祭，是憑著耶穌的血，藉著人的信，要顯明　神的義；因為他用忍耐的心寬容人先時所犯的罪，","bklcl":"chiū-sī Siōng-tè só͘ hián-jiân siat-li̍p chòe bán-hôe ê chè ê, tùi sìn, chāi-tī I ê huih, beh hián-bêng I ka-kī ê gī, in-ūi Siōng-tè ū khoan-iông, bô kui-kiū chêng tāi ê chōe;","tghg":"就是上帝所顯然設立做挽回的祭的，對信，在佇伊的血，欲顯明伊家己的義；因為上帝有寬容，無歸咎(kui-kiū)前代的罪，","bklhl":"就是上帝所顯然設立做挽回ê祭ê，tùi信，在tī伊ê血，beh顯明伊家己ê義，因為上帝有寬容，無歸咎前代ê罪；"}},{"book":"羅","chapter":3,"verse":26,"versions":{"unv":"好在今時顯明他的義，使人知道他自己為義，也稱信耶穌的人為義。","bklcl":"tī hiān-kim ê sî-tāi ài hián-bêng I ê gī, hō͘ I pún-sin chòe gī, koh chheng hit ê sìn Iâ-so͘ ê lâng chòe gī.","tghg":"佇現今的時代愛顯明伊的義，互伊本身做義，閣稱彼個信耶穌的人做義。","bklhl":"tī現今ê時代ài顯明伊ê義，hō͘伊本身做義，koh稱hit ê信耶穌ê人做義。"}},{"book":"羅","chapter":3,"verse":27,"versions":{"unv":"既是這樣，哪裡能誇口呢？沒有可誇的了。用何法沒有的呢？是用立功之法嗎？不是，乃用信主之法。","bklcl":"Án-ni-siⁿ tī tá-lo̍h thang khoa-kháu?  Choân-jiân bô lah.  Tùi sím-mi̍h hoat hō͘ i bô? tùi kiâⁿ ê hoat mah?  M̄ sī, sī tùi sìn ê hoat.","tghg":"按呢生佇叨落通誇口？全然無啦。對甚麼法互伊無？對行的法嗎？呣是，是對信的法。","bklhl":"Án-ni-siⁿ tī tá-lo̍h thang誇口？全然無lah。Tùi甚麼法hō͘伊無？tùi行ê法mah？m̄是，是tùi信ê法。"}},{"book":"羅","chapter":3,"verse":28,"versions":{"unv":"所以（有古卷：因為）我們看定了：人稱義是因著信，不在乎遵行律法。","bklcl":"Só͘-í goán gī-tiāⁿ lâng chheng-chòe-gī sī tùi sìn, m̄ sī tùi thàn lu̍t-hoat.","tghg":"所以阮議定：人稱做義是對信，呣是對趁律法。","bklhl":"所以阮議定人稱做義是tùi信，m̄是tùi thàn律法。"}},{"book":"羅","chapter":3,"verse":29,"versions":{"unv":"難道　神只作猶太人的　神嗎？不也是作外邦人的　神嗎？是的，也作外邦人的　神。","bklcl":"Á-sī Siōng-tè to̍k-to̍k sī Iû-thài lâng ê Siōng-tè mah? Kiám iā m̄ sī gōa-pang lâng ê Siōng-tè mah? Sī, iā sī gōa-pang lâng ê;","tghg":"抑是上帝獨獨(to̍k-to̍k)是猶太人的上帝嗎？豈也呣是外邦人的上帝嗎？是，也是外邦人的。","bklhl":"á是上帝獨獨是偤太人ê上帝mah？Kiám也m̄是外邦人ê上帝mah？是，也是外邦人ê；"}},{"book":"羅","chapter":3,"verse":30,"versions":{"unv":"　神既是一位，他就要因信稱那受割禮的為義，也要因信稱那未受割禮的為義。","bklcl":"in-ūi Siōng-tè sī chi̍t-ê, I beh ēng sìn chheng siū kat-lé ê lâng chòe gī, iā beh tùi chit ê sìn chheng bô siū kat-lé ê lâng chòe gī.","tghg":"因為上帝是一個，伊欲用信稱受割禮的人做義，也欲對此個信稱無受割禮的人做義。","bklhl":"因為上帝是一个，伊beh用信稱受割禮ê人做義，也beh tùi chit ê信稱無受割禮ê人做義。"}},{"book":"羅","chapter":3,"verse":31,"versions":{"unv":"這樣，我們因信廢了律法嗎？斷乎不是！更是堅固律法。","bklcl":"Án-ni chiū lán tùi sìn hòe-bô lu̍t-hoat mah? Toàn-toàn m̄ sī; hoán-tńg sī hō͘ lu̍t-hoat khiā-chāi.","tghg":"按呢，就咱對信廢無律法嗎？斷斷呣是！反轉是互律法徛在。","bklhl":"Án-ni就咱tùi信廢無律法mah？斷斷m̄是；反tńg是hō͘律法khiā在。"}}]