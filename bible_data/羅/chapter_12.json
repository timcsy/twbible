[{"book":"羅","chapter":12,"verse":1,"versions":{"unv":"所以，弟兄們，我以　神的慈悲勸你們，將身體獻上，當作活祭，是聖潔的，是　神所喜悅的；你們如此事奉乃是理所當然的。","bklcl":"Hiaⁿ-tī ah, só͘-í góa in-ūi Siōng-tè ê lîn-bín khǹg lín hiàn ka-kī ê seng-khu chòe chè, sī oa̍h ê, sèng ê, Siōng-tè só͘ hoaⁿ-hí ê; che sī lín sîn-lêng ê ho̍k-sāi.","tghg":"兄弟啊，所以我因為上帝的憐憫勸恁獻家己的身軀做祭，是活的，聖的，上帝所歡喜的；這是恁神靈的服事。","bklhl":"兄弟ah，所以我因為上帝ê憐憫勸lín獻家己ê身軀做祭，是活ê，聖ê，上帝所歡喜ê；這是lín神靈ê服事。"}},{"book":"羅","chapter":12,"verse":2,"versions":{"unv":"不要效法這個世界，只要心意更新而變化，叫你們察驗何為　神的善良、純全、可喜悅的旨意。","bklcl":"Bo̍h-tit kap chit sè-kan siāng khoán; tio̍h ēng sim-chì ōaⁿ sin lâi piàn-hòa ka-kī, hō͘ lín ōe bêng-pe̍k sím-mi̍h sī Siōng-tè siān-liông, thang hoaⁿ-hí, sûn-choân ê chí-ì.","tghg":"莫得及此世間像款，著用心志換新來變化家己，互恁會明白甚麼是上帝善良、通歡喜、純全的旨意。","bklhl":"莫得kap chit世間siāng款；tio̍h用心志換新來變化家己，hō͘ lín能明白甚麼是上帝善良，thang歡喜，純全ê旨意。"}},{"book":"羅","chapter":12,"verse":3,"versions":{"unv":"我憑著所賜我的恩對你們各人說：不要看自己過於所當看的；要照著　神所分給各人信心的大小，看得合乎中道。","bklcl":"In-ūi góa tùi só͘ hō͘ góa ê un kā lín tiong-kan ta̍k lâng kóng, lín só͘ siūⁿ lâi chhún-to̍k ka-kī, m̄ thang pôaⁿ-kè tī eng-kai siūⁿ ê; só͘ siūⁿ tio̍h an-hūn lâi siūⁿ, chiàu Siōng-tè só͘ siúⁿ-sù ta̍k lâng sìn ê hūn-liōng.","tghg":"因為我對所互我的恩給恁中間逐人講，恁所想來忖𢜬(chhún-to̍k)家己，呣通𨃟(pôaⁿ)過佇應該想的；所想著安份來想，照上帝所賞賜逐人信的份量。","bklhl":"因為我對所hō͘我e恩kā lín中間ta̍k人講，lín所想來忖度家己，m̄-thang pôaⁿ過tī應該想ê；所想tio̍h安份來想，照上帝所賞賜ta̍k人信ê份量。"}},{"book":"羅","chapter":12,"verse":4,"versions":{"unv":"正如我們一個身子上有好些肢體，肢體也不都是一樣的用處。","bklcl":"In-ūi chhin-chhiūⁿ lán chi̍t sin ū pah-thé, nā-sī pah-thé ê kong-iōng bô lóng saⁿ-tâng;","tghg":"因為親像咱一身有百體，若是百體的功用無攏相同(saⁿ-tâng)；","bklhl":"因為親像咱一身有百體，但是百體ê功用無lóng相同；"}},{"book":"羅","chapter":12,"verse":5,"versions":{"unv":"我們這許多人，在基督裡成為一身，互相聯絡作肢體，也是如此。","bklcl":"án-ni lán chōe-chōe lâng tiàm-tī Ki-tok chòe chi̍t sin, ta̍k ê saⁿ-kāng chòe thé.","tghg":"按呢咱多多人踮佇基督做一身，逐個相共做體。","bklhl":"án-ni咱chōe-chōe人tiàm-tī基督做一身，ta̍k-ê相仝做體。"}},{"book":"羅","chapter":12,"verse":6,"versions":{"unv":"按我們所得的恩賜，各有不同。或說預言，就當照著信心的程度說預言；","bklcl":"Lán chiàu só͘ hō͘ lán ê un, í-keng tit-tio̍h un-sù, kok bô saⁿ-tâng; he̍k-sī chòe sian-ti, chiū tio̍h chiàu sìn ê hūn-liōng lâi kóng;","tghg":"咱照所互咱的恩，已經得著恩賜，各無相同。或是做先知，就著照信的份量來講，","bklhl":"咱照所hō͘咱ê恩，已經得tio̍h恩賜，各無相同；或是做先知，就tio̍h照信ê份量來講；"}},{"book":"羅","chapter":12,"verse":7,"versions":{"unv":"或作執事，就當專一執事；或作教導的，就當專一教導；","bklcl":"he̍k-sī pān tāi-chì, tio̍h tì-ì tī pān tāi-chì;","tghg":"或是辦代誌，著致意佇辦代誌；或是教示人的，著致意佇教示；","bklhl":"或是辦tāi-chì，tio̍h致意tī辦tāi-chì；"}},{"book":"羅","chapter":12,"verse":8,"versions":{"unv":"或作勸化的，就當專一勸化；施捨的，就當誠實；治理的，就當殷勤；憐憫人的，就當甘心。","bklcl":"he̍k-sī kà-sī lâng ê, tio̍h tì-ì tī kà-sī; he̍k-sī khoàn-bián ê, tio̍h tì-ì tī khoàn-bián; chiu-chō͘ ê, tio̍h ēng si̍t-sim; tī-lí ê, tio̍h ēng un-khûn; lîn-bín ê, tio̍h ēng hoaⁿ-hí.","tghg":"或是勸勉的，著致意佇勸勉；賙助(chiu-chō͘)的，著用實心；治理的，著用殷勤；憐憫的，著用歡喜。","bklhl":"或是教示人ê，tio̍h致意tī教示；或是勸勉ê，tio̍h致意tī勸勉；賙助ê，tio̍h用實心；治理ê，tio̍h用慇勤；憐憫ê，tio̍h用歡喜。"}},{"book":"羅","chapter":12,"verse":9,"versions":{"unv":"愛人不可虛假。惡，要厭惡；善，要親近。","bklcl":"Thiàⁿ, tio̍h bô ké; oàn-hūn pháiⁿ, chhin-kūn hó;","tghg":"疼著無假；怨恨歹，親近好。","bklhl":"疼，tio̍h無假；怨恨pháiⁿ，親近好；"}},{"book":"羅","chapter":12,"verse":10,"versions":{"unv":"愛弟兄，要彼此親熱；恭敬人，要彼此推讓。","bklcl":"thiàⁿ hiaⁿ-tī, tio̍h saⁿ chhin-ài; kèng-tiōng lâng, tio̍h saⁿ chhui-chun;","tghg":"疼兄弟，著相親愛；敬重人，著相推尊(chhui-chun)。","bklhl":"疼兄弟，tio̍h相親愛；敬重人，tio̍h相推尊；"}},{"book":"羅","chapter":12,"verse":11,"versions":{"unv":"殷勤，不可懶惰；要心裡火熱，常常服事主。","bklcl":"lūn un-khûn, m̄ thang pîn-tōaⁿ; lūn sim-chì, tio̍h jia̍t-jia̍t; lūn Chú, tio̍h ho̍k-sāi;","tghg":"論殷勤，呣通貧憚(pîn-tōaⁿ)。論心志著熱熱，論主著服事。","bklhl":"論慇勤，m̄-thang pîn-tōaⁿ；論心志，tio̍h熱熱；論主，tio̍h服事；"}},{"book":"羅","chapter":12,"verse":12,"versions":{"unv":"在指望中要喜樂；在患難中要忍耐；禱告要恆切。","bklcl":"tī ǹg-bāng tio̍h hoaⁿ-hí; tī hoān-lān tio̍h thun-lún; tī kî-tó, tio̍h siông-siông;","tghg":"佇向望著歡喜，佇患難著吞愞(thun-lún)，佇祈禱著常常。","bklhl":"tī ǹg望tio̍h歡喜；tī患難tio̍h吞忍；tī祈禱，tio̍h常常；"}},{"book":"羅","chapter":12,"verse":13,"versions":{"unv":"聖徒缺乏，要幫補；客，要一味地款待。","bklcl":"sèng-tô͘ só͘ khiàm-kheh ê, chiū kiong-kip i; chhut-gōa lâng, tio̍h tì-ì hó khoán-thāi in.","tghg":"聖徒所欠缺的就供給伊；出外人著致意好款待𪜶。","bklhl":"聖徒所欠缺ê，就供給伊；出外人，tio̍h致意好款待in。"}},{"book":"羅","chapter":12,"verse":14,"versions":{"unv":"逼迫你們的，要給他們祝福；只要祝福，不可咒詛。","bklcl":"Khún-tio̍k lín ê, tio̍h kā in chiok-hok; tio̍h chiok-hok, bo̍h-tit chiù-chó͘.","tghg":"窘逐恁的，著給𪜶祝福；著祝福，莫得咒詛。","bklhl":"Khún-tio̍k lín ê，tio̍h kā in祝福；tio̍h祝福，莫得咒詛。"}},{"book":"羅","chapter":12,"verse":15,"versions":{"unv":"與喜樂的人要同樂；與哀哭的人要同哭。","bklcl":"Kap hoaⁿ-hí ê lâng saⁿ-kap hoaⁿ-hí; kap thî-khàu ê lâng saⁿ-kap thî-khàu.","tghg":"及歡喜的人相及歡喜；及啼哭的人相及啼哭。","bklhl":"Kap歡喜ê人saⁿ-kap歡喜；kap啼哭ê人saⁿ-kap啼哭。"}},{"book":"羅","chapter":12,"verse":16,"versions":{"unv":"要彼此同心；不要志氣高大，倒要俯就卑微的人（人：或譯事）。不要自以為聰明。","bklcl":"Saⁿ khoán-thāi, tio̍h tâng chi̍t iūⁿ ê sim; sim-chì bo̍h-tit hò͘ⁿ-ko; tio̍h chhek-chiū pi-bî ê; bo̍h-tit lia̍h ka-kī chòe ū tì-sek.","tghg":"相款待著同一樣的心；心志莫得好高(hò͘ⁿ-ko)，著促就(chhek-chiū)卑微的；莫得掠家己做有智識。","bklhl":"相款待，tio̍h同一樣ê心；心志莫得好高；tio̍h膝就卑微ê；莫得掠家己做有知識。"}},{"book":"羅","chapter":12,"verse":17,"versions":{"unv":"不要以惡報惡；眾人以為美的事要留心去做。","bklcl":"Bo̍h-tit ēng pháiⁿ pò pháiⁿ; tī chèng lâng ê bīn-chêng, tio̍h tô͘-bô͘ chiah-ê hó-sū.","tghg":"莫得用歹報歹；佇眾人的面前著圖謀諸個好事。","bklhl":"莫得用pháiⁿ報pháiⁿ；tī眾人ê面前，tio̍h圖謀chiah ê好事。"}},{"book":"羅","chapter":12,"verse":18,"versions":{"unv":"若是能行，總要盡力與眾人和睦。","bklcl":"Nā ōe tit thang kap chèng lâng hô, chiū tio̍h chīn-la̍t kap in hô.","tghg":"若會得通及眾人和，就著盡力及𪜶和。","bklhl":"若會得thang kap眾人和，就tio̍h盡力kap in和。"}},{"book":"羅","chapter":12,"verse":19,"versions":{"unv":"親愛的弟兄，不要自己伸冤，寧可讓步，聽憑主怒（或譯：讓人發怒）；因為經上記著：「主說：『伸冤在我，我必報應。』」","bklcl":"Só͘ thiàⁿ ê hiaⁿ-tī ah, bo̍h-tit ka-kī sin-oan, tio̍h lún-khì, khah hó; in-ūi ū kì-chài kóng, Chú kóng, Sin-oan chāi-tī góa, góa beh pò-èng i.","tghg":"所疼的兄弟啊，莫得家己伸冤，著愞氣(lún-khì)卡好；因為有記載講：「主講：『伸冤在佇我，我欲報應伊。』","bklhl":"所疼ê兄弟ah，莫得家己伸冤，tio̍h忍氣khah好；因為有記載講，主講，伸冤在tī我，我beh報應伊。"}},{"book":"羅","chapter":12,"verse":20,"versions":{"unv":"所以，「你的仇敵若餓了，就給他吃，若渴了，就給他喝；因為你這樣行就是把炭火堆在他的頭上。」","bklcl":"Nā sī lí ê tùi-te̍k iau, tio̍h hō͘ i chia̍h; chhùi-ta, tio̍h hō͘ i lim; in-ūi kiâⁿ án-ni sī chiong jia̍t-jia̍t ê hé-thòaⁿ thia̍p tī i ê thâu-khak téng.","tghg":"若是你的對敵枵(iau)，著互伊食，嘴乾，著互伊飲；因為行按呢是將熱熱的火炭疊(thia̍p)佇伊的頭殼頂。」","bklhl":"若是你ê對敵iau，tio̍h hō͘伊食；嘴乾，tio̍h hō͘伊lim；因為行án-ni是將熱熱ê火炭疊tī伊ê頭殼頂。"}},{"book":"羅","chapter":12,"verse":21,"versions":{"unv":"你不可為惡所勝，反要以善勝惡。","bklcl":"Bo̍h-tit hō͘ pháiⁿ khah-iâⁿ, tio̍h ēng hó khah-iâⁿ pháiⁿ.","tghg":"莫得互歹卡贏，著用好卡贏歹。","bklhl":"莫得hō͘ pháiⁿ khah贏，tio̍h用好khah贏pháiⁿ。"}}]