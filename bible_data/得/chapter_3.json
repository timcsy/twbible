[{"book":"得","chapter":3,"verse":1,"versions":{"unv":"路得的婆婆拿俄米對她說：「女兒啊，我不當為你找個安身之處，使你享福嗎？","bklcl":"I ê ta-ke Ná-o-bí kā i kóng, Góa ê cha-bó͘-kiáⁿ ah, góa kiám m̄-tio̍h kā lí chhē chi̍t ê an-sin ê só͘-chāi, hō͘ lí hióng-hok mah?","tghg":"伊的乾家拿俄米給伊講：「我的查某子啊，我豈呣著給你尋一個安身的所在，互你享福嗎？","bklhl":"伊ê ta-ke拿俄米kā伊講，我ê cha-bó͘-kiáⁿ ah，我kiám m̄-tio̍h kā你chhē一个安身ê所在，hō͘你享福mah？"}},{"book":"得","chapter":3,"verse":2,"versions":{"unv":"你與波阿斯的使女常在一處，波阿斯不是我們的親族嗎？他今夜在場上簸大麥；","bklcl":"Lí kap i ê lú-pī chòe-tīn ê Pho-a-su, i kiám-m̄-sī lán ê kai-chhin mah?  Khòaⁿ ah, i kim-mî pòa tōa-be̍h tī gō͘-kak-tiûⁿ.","tghg":"你及伊的女婢做陣的波阿斯，伊豈呣是咱的該親嗎？看啊，伊今暝簸(pòa)大麥佇五穀場(gō͘-kak-tiûⁿ)；","bklhl":"你kap伊ê女婢做陣ê Pho-a-su，伊kiám m̄是咱ê該親mah？看ah，伊今暝簸大麥tī五穀場。"}},{"book":"得","chapter":3,"verse":3,"versions":{"unv":"你要沐浴抹膏，換上衣服，下到場上，卻不要使那人認出你來。你等他吃喝完了，","bklcl":"Lí tio̍h sóe seng-khu, boah-iû, ōaⁿ-saⁿ, lo̍h-khì kàu gō͘-kak-tiûⁿ; chóng-sī m̄-thang hō͘ hit-lâng jīn-tio̍h lí, thèng-hāu i lim-chia̍h bêng-pe̍k.","tghg":"你著洗身軀抹油，換衫，落去到五穀場，總是呣通互彼人認著你。聽候伊飲食明白，","bklhl":"你tio̍h洗身軀，抹油，換衫，落去到五穀場；總是m̄-thang hō͘ hit人認tio̍h你，thèng候伊lim食明白。"}},{"book":"得","chapter":3,"verse":4,"versions":{"unv":"到他睡的時候，你看準他睡的地方，就進去掀開他腳上的被，躺臥在那裡，他必告訴你所當做的事。」","bklcl":"Kàu i tó-teh ê sî, lí tio̍h chim-chiok khòaⁿ i tó ê só͘-chāi, chiū ji̍p-khì hian i ê kha só͘ kah-ê, tó tī-hia; i beh kā lí kóng, lí só͘ tio̍h kiâⁿ ê.","tghg":"到伊倒啲的時，你著斟酌看伊倒的所在，就入去掀伊的腳所蓋的，倒佇遐，伊欲給你講，你所著行的。」","bklhl":"到伊倒teh ê時，你tio̍h 斟酌看伊tó ê所在，就入去掀伊ê腳所kah-ê，倒tī-hia；伊beh kā你講，你所tio̍h行ê。"}},{"book":"得","chapter":3,"verse":5,"versions":{"unv":"路得說：「凡你所吩咐的，我必遵行。」","bklcl":"I chiū kóng, Lí só͘ hoan-hù-ê góa lóng beh kiâⁿ i.","tghg":"伊就講：「你所吩咐的，我攏欲行伊。」","bklhl":"伊就講，你所吩咐ê我lóng beh行伊。"}},{"book":"得","chapter":3,"verse":6,"versions":{"unv":"路得就下到場上，照她婆婆所吩咐她的而行。","bklcl":"I chiū lo̍h-khì kàu gō͘-kak-tiûⁿ, lóng chiàu i ê ta-ke só͘ hoan-hù-ê kiâⁿ.","tghg":"伊就落去到五穀場，攏照伊的乾家所吩咐的行。","bklhl":"伊就落去到五穀場，lóng照伊ê ta-ke所吩咐ê行。"}},{"book":"得","chapter":3,"verse":7,"versions":{"unv":"波阿斯吃喝完了，心裡歡暢，就去睡在麥堆旁邊。路得便悄悄地來掀開他腳上的被，躺臥在那裡。","bklcl":"Pho-a-su lim-chia̍h bêng-pe̍k, sim hoaⁿ-hí, chiū khì tó tī be̍h-tui ê piⁿ-thâu.  I chiū liam-kha ji̍p-khì, hian-khui i ê kha só͘ kah-ê, tó tī-hia.","tghg":"波阿斯飲食明白，心歡喜，就去倒佇麥堆的邊頭。伊就跕腳(liam-kha)入去掀開伊的腳所蓋的，倒佇遐。","bklhl":"Pho-a-su lim食明白，心歡喜，就去倒tī麥堆ê邊頭。伊就liam腳入去，掀開伊ê腳所kah-ê，倒tī-hia。"}},{"book":"得","chapter":3,"verse":8,"versions":{"unv":"到了夜半，那人忽然驚醒，翻過身來，不料有女子躺在他的腳下。","bklcl":"Kàu pòaⁿ-mî hit-lâng tio̍h-kiaⁿ, hoan-sin; bô phah-sǹg, ū cha-bó͘-gín-ná tó tī i ê kha hia.","tghg":"到半暝，彼人著驚，翻身，無拍算有查某囝仔倒佇伊的腳遐。","bklhl":"到半暝hit人tio̍h驚，翻身；無phah算，有cha-bó͘-gín-ná倒tī伊ê腳hia。"}},{"book":"得","chapter":3,"verse":9,"versions":{"unv":"他就說：「你是誰？」回答說：「我是你的婢女路得。求你用你的衣襟遮蓋我，因為你是我一個至近的親屬。」","bklcl":"I chiū kóng, Lí sím-mi̍h lâng? Ìn kóng, Góa sī lí ê lú-pī Lō͘-tek; chhiáⁿ lí ēng lí ê saⁿ-á-ku lâi khàm lí ê lú-pī, in-ūi lí sī góa ê kai-chhin.","tghg":"伊就講：「你甚麼人？」應講：「我是你的女婢路得。請你用你的衫仔裾來蓋你的女婢，因為你是我的該親。」","bklhl":"伊就講，你甚麼人？應講，我是你ê女婢路得；請你用你ê衫á裾來khàm你ê女婢，因為你是我ê該親。"}},{"book":"得","chapter":3,"verse":10,"versions":{"unv":"波阿斯說：「女兒啊，願你蒙耶和華賜福。你末後的恩比先前更大；因為少年人無論貧富，你都沒有跟從。","bklcl":"I kóng, góa ê cha-bó͘-kiáⁿ ah, goān lí tit-tio̍h Iâ-hô-hoa sù-hok; lí chit lō͘-bé ê un-chêng pí chêng-ê khah-tōa; in-ūi siàu-liân lâng, bô-lūn sòng-hiong hó-gia̍h, lí lóng bô tè i.","tghg":"伊講：「我的查某子啊，願你得著耶和華賜福。你此路尾的恩情比前的卡大；因為少年人無論喪鄉好額，你攏無隨伊。","bklhl":"伊講，我ê cha-bó͘-kiáⁿ ah，願你得tio̍h耶和華賜福；你chit路尾ê恩情比前ê khah大；因為少年人，無論sòng-hiong好額，你lóng無tè伊。"}},{"book":"得","chapter":3,"verse":11,"versions":{"unv":"女兒啊，現在不要懼怕，凡你所說的，我必照著行；我本城的人都知道你是個賢德的女子。","bklcl":"Góa ê cha-bó͘-kiáⁿ ah, taⁿ lí m̄-bián kiaⁿ, kìⁿ-nā lí só͘ kóng ê, góa beh kā lí kiâⁿ, in-ūi góa pún-siâⁿ ê peh-sìⁿ lóng chai lí sī hó tek-hēng ê lú-chú.","tghg":"我的查某子啊，今你呣免驚，見若你所講的，我欲給你行；因為我本城的百姓攏知你是好德行的女子。","bklhl":"我ê cha-bó͘-kiáⁿ ah，taⁿ你m̄免驚，見若你所講ê，我beh kā你行，因為我本城ê百姓lóng知你是好德行ê女子。"}},{"book":"得","chapter":3,"verse":12,"versions":{"unv":"我實在是你一個至近的親屬，只是還有一個人比我更近。","bklcl":"Góa si̍t-chāi sī lí ê kai-chhin ê chi̍t-ê; chóng-sī iáu-ū chi̍t-ê pí góa koh khah chhin.","tghg":"我實在是你的該親的一個，總是猶有一個比我閣卡親。","bklhl":"我實在是你ê該親ê一个；總是iáu有一个比我koh khah親。"}},{"book":"得","chapter":3,"verse":13,"versions":{"unv":"你今夜在這裡住宿，明早他若肯為你盡親屬的本分，就由他吧！倘若不肯，我指著永生的耶和華起誓，我必為你盡了本分，你只管躺到天亮。」","bklcl":"Lí kim-mî hioh chia; bîn-á-chá-khí i nā khéng kā lí chīn kai-chhin ê pún-hūn, chiū hó, hō͘ i chīn kai-chhin ê pún-hūn; i nā m̄-khéng kā lí chīn kai-chhin ê pún-hūn, góa chí éng-oa̍h ê Iâ-hô-hoa lâi chiù-chōa, góa beh kā lí chīn kai-chhin ê pún-hūn; lí thang tó chia kàu thiⁿ-kng.","tghg":"你今暝歇遮，明仔早起伊若肯給你盡該親的本份，就好，互伊盡該親的本份。伊若呣肯給你盡該親的本份，我指永活的耶和華來咒誓，我欲給你盡該親的本份，你通倒遮到天光。」","bklhl":"你今暝歇chia；明á早起伊若肯kā你盡該親ê本份，就好，hō͘伊盡該親ê本份；伊若m̄肯kā你盡該親ê本份，我指永活ê耶和華來chiù-chōa，我beh kā你盡該親ê本份；你thang倒chia到天光。"}},{"book":"得","chapter":3,"verse":14,"versions":{"unv":"路得便在他腳下躺到天快亮，人彼此不能辨認的時候就起來了。波阿斯說：「不可使人知道有女子到場上來」；","bklcl":"I chiū tó tī i ê kha-ē kàu thiⁿ-kng; bōe jīn-tit lâng ê sî, chiū khí-lâi.  Pho-a-su kóng, M̄-thang hō͘ lâng chai ū cha-bó͘-gín-ná kàu gō͘-kak-tiûⁿ-nih.","tghg":"伊就倒佇伊的腳下到天光，𣍐認得人的時就起來。波阿斯講：「呣通互人知有查某囝仔到五穀場裡」；","bklhl":"伊就倒tī伊ê腳下到天光；bōe認得人ê時，就起來。Pho-a-su講，M̄-thang hō͘人知有cha-bó͘-gín-ná到五穀場裡。"}},{"book":"得","chapter":3,"verse":15,"versions":{"unv":"又對路得說：「打開你所披的外衣。」她打開了，波阿斯就撮了六簸箕大麥，幫她扛在肩上，她便進城去了。","bklcl":"Koh kóng, Lí the̍h lí só͘ chhēng ê gōa-saⁿ, ēng chhiú khan i; i chiū khan i;  hit-lâng chiū niû tōa-be̍h la̍k-ē, hō͘ i pē-khì; i chiū ji̍p siâⁿ.","tghg":"閣講：「你提你所穿的外衫，用手牽伊。」伊就牽伊，彼人就量大麥六下，互伊背(pē)去，伊就入城。","bklhl":"Koh講，你the̍h你所穿ê外衫，用手牽伊；伊就牽伊；hit人就量大麥六下，hō͘伊背去；伊就入城。"}},{"book":"得","chapter":3,"verse":16,"versions":{"unv":"路得回到婆婆那裡，婆婆說：「女兒啊，怎麼樣了？」路得就將那人向她所行的述說了一遍，","bklcl":"I kàu i ê ta-ke hia; ta-ke kóng, Góa ê cha-bó͘-kiáⁿ ah, lí taⁿ cháiⁿ-iūⁿ ah?  I chiū chiong hit-lâng tùi i só͘-kiâⁿ-ê lóng kā i kóng.","tghg":"伊到伊的乾家遐，乾家講：「我的查某子啊，你今怎樣啊？」伊就將彼人對伊所行的攏給伊講，","bklhl":"伊到伊ê ta-ke hia；ta-ke講，我ê cha-bó͘-kiáⁿ ah，你taⁿ怎樣ah？伊就將hit人對伊所行ê lóng kā伊講。"}},{"book":"得","chapter":3,"verse":17,"versions":{"unv":"又說：「那人給了我六簸箕大麥，對我說：『你不可空手回去見你的婆婆。』」","bklcl":"Koh kóng, Hit-lâng ēng chiah-ê tōa-be̍h la̍k-ē hō͘ góa, kā góa kóng, Lí m̄-thang khang-chhiú tò-khì lín ta-ke hia.","tghg":"閣講：「彼人用諸個大麥六下互我，給我講：『你呣通空手倒去恁乾家遐。』」","bklhl":"Koh講，hit人用chiah ê大麥六下hō͘我，kā我講，你m̄-thang空手tò去lín ta-ke hia。"}},{"book":"得","chapter":3,"verse":18,"versions":{"unv":"婆婆說：「女兒啊，你只管安坐等候，看這事怎樣成就，因為那人今日不辦成這事必不休息。」","bklcl":"I chiū kóng, Góa ê cha-bó͘-kiáⁿ ah, lí thang an-sim chē-teh, thèng-hāu chai che sū cháiⁿ-iūⁿ chiâⁿ; in-ūi hit-lâng kin-á-ji̍t bô chòe-chiâⁿ chit ê sū, tek-khak bô soah.","tghg":"伊就講：「我的查某子啊，你通安心坐啲，聽候知這事怎樣成，因為彼人今仔日無做成此個事的確無息。」","bklhl":"伊就講，我ê cha-bó͘-kiáⁿ ah，你thang安心坐teh，thèng候知這事怎樣成；因為hit人今á日無做成chit ê事，的確無soah。"}}]