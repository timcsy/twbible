[{"book":"何","chapter":10,"verse":1,"versions":{"unv":"以色列是茂盛的葡萄樹，結果繁多。果子越多，就越增添祭壇；地土越肥美，就越造美麗的柱像。","bklcl":"Í-sek-lia̍t sī bō͘-sēng ê phû-tô-chhiū, i kiat i ê ké-chí; i ê ké-chí kiat ná-chōe, chiū khí chè-tôaⁿ ná-chōe; thó͘-tōe ná-pûi, chiū chō thiāu-siōng ná-súi.","tghg":"以色列是茂盛的葡萄樹，伊結伊的果子。伊的果子結愈多，就起祭壇愈多；土地愈肥，就造柱像愈媠。","bklhl":"以色列是茂盛ê葡萄樹，伊結伊ê果子；伊ê果子結ná-chōe，就起祭壇ná-chōe；土地ná肥，就造柱像ná-súi。"}},{"book":"何","chapter":10,"verse":2,"versions":{"unv":"他們心懷二意，現今要定為有罪。耶和華必拆毀他們的祭壇，毀壞他們的柱像。","bklcl":"In chûn nn̄g-iūⁿ ê sim, taⁿ beh siū tēng-chōe; Iâ-hô-hoa beh thiah in ê chè-tôaⁿ, húi in ê thiāu-siōng.","tghg":"𪜶存二樣的心，今欲受定罪。耶和華欲拆𪜶的祭壇，毀𪜶的柱像。","bklhl":"In存兩樣ê心，taⁿ beh受定罪；耶和華beh拆in ê祭壇，毀in ê柱像。"}},{"book":"何","chapter":10,"verse":3,"versions":{"unv":"他們必說：我們沒有王，因為我們不敬畏耶和華。王能為我們做甚麼呢？","bklcl":"In-ūi in taⁿ beh kóng, Goán bô ông, in-ūi goán bô kèng-ùi Iâ-hô-hoa; ông ōe thòe goán chòe sím-mi̍h?","tghg":"因為𪜶今欲講：阮無王，因為阮無敬畏耶和華。王會替阮做甚麼？","bklhl":"因為in taⁿ beh講，阮無王，因為阮無敬畏耶和華；王能替阮做甚麼？"}},{"book":"何","chapter":10,"verse":4,"versions":{"unv":"他們為立約說謊言，起假誓；因此，災罰如苦菜滋生在田間的犁溝中。","bklcl":"In kóng pe̍h-chha̍t-ōe, lām-sám chiù-chōa li̍p-iok; só͘-í sím-phòaⁿ hoat-khí, chhin-chhiūⁿ hn̂g-kau ê in-tîn.","tghg":"𪜶講白賊話，濫糝(lām-sám)咒誓(chiù-chōa)立約；所以，審判發起親像園溝的茵蔯(in-tîn)。","bklhl":"In講白賊話，lām-sám chiù-chōa立約；所以審判發起，親像園溝 ê茵蔯。"}},{"book":"何","chapter":10,"verse":5,"versions":{"unv":"撒馬利亞的居民必因伯‧亞文的牛犢驚恐；崇拜牛犢的民和喜愛牛犢的祭司都必因榮耀離開它，為它悲哀。","bklcl":"Sat-má-lī-a khiā-khí ê peh-sìⁿ beh in-ūi Pek-a-bûn ê gû-á kiaⁿ-hiâⁿ; in-ūi i hiah-ê peh-sìⁿ beh ūi-tio̍h i iu-būn; i ê chè-si ūi-tio̍h i ê êng-kng bô--khì, iā beh ngia̍uh-ngia̍uh-chhoah.","tghg":"撒瑪利亞徛起的百姓欲因為伯亞文的牛仔驚惶；因為伊許個百姓欲為著伊憂悶，伊的祭司為著伊的榮光無去，也欲愕愕惙(ngia̍uh-ngia̍uh-chhoah)。","bklhl":"撒馬利亞khiā起ê百姓beh因為Pek-a-bûn ê牛á驚惶；因為伊hiah-ê百姓beh為tio̍h伊憂悶；伊ê祭司為tio̍h伊ê榮光無去，也beh ngia̍uh-ngia̍uh-chhoah。"}},{"book":"何","chapter":10,"verse":6,"versions":{"unv":"人必將牛犢帶到亞述當作禮物，獻給耶雷布王。以法蓮必蒙羞；以色列必因自己的計謀慚愧。","bklcl":"I beh hō͘ lâng tòa-kàu A-su̍t, chòe lé-mi̍h lâi sàng hō͘ Iâ-lûi-pò͘ ông; Í-hoat-liân beh siū lêng-jio̍k, Í-sek-lia̍t beh ūi-tio̍h ka-kī ê kè-bô͘ lâi kiàn-siàu.","tghg":"伊欲互人帶到亞述做禮物，來送互耶雷布王。以法蓮欲受凌辱；以色列欲為著家己的計謀來見誚。","bklhl":"伊beh hō͘人帶到亞述，做禮物來送hō͘ Iâ-lûi-pò͘王；Í-hoat-liân beh受凌辱，以色列beh為tio̍h家己ê計謀來見笑。"}},{"book":"何","chapter":10,"verse":7,"versions":{"unv":"至於撒馬利亞，她的王必滅沒，如水面的沫子一樣。","bklcl":"Lūn-kàu Sat-má-lī-a, i ê ông bia̍t-bô, chhin-chhiūⁿ chúi-bīn ê phe̍h chi̍t-iūⁿ.","tghg":"論到撒瑪利亞，伊的王滅無，親像水面的沫(phe̍h)一樣。","bklhl":"論到撒馬利亞，伊ê王滅無，親像水面ê沫(phe̍h)一樣。"}},{"book":"何","chapter":10,"verse":8,"versions":{"unv":"伯‧亞文的邱壇─就是以色列取罪的地方必被毀滅；荊棘和蒺藜必長在他們的祭壇上。他們必對大山說：遮蓋我們！對小山說：倒在我們身上！","bklcl":"A-bûn ê soaⁿ-thâu, Í-sek-lia̍t ê chōe, beh tú-tio̍h húi-bia̍t; chhì-phè kap chi̍t-lê beh hoat tī in hiah-ê tôaⁿ-téng; in beh tùi tōa-soaⁿ kóng, Khàm goán, tùi sió-soaⁿ kóng, Teh goán.","tghg":"亞文的山頭──以色列的罪，欲抵著(tú-tio̍h)毀滅；莿帕(chhì-phè)及蒺藜(chi̍t-lê)欲發佇𪜶許個壇頂。𪜶欲對大山講：蓋(khàm)阮！對小山講；壓(teh)阮！","bklhl":"A-bûn ê山頭，以色列ê罪，beh tú-tio̍h毀滅；刺phè kap蒺藜beh發tī in hiah-ê壇頂；in beh對大山講，蓋阮，對小山講，Teh阮。"}},{"book":"何","chapter":10,"verse":9,"versions":{"unv":"以色列啊，你從基比亞的日子以來時常犯罪。你們的先人曾站在那裡，現今住基比亞的人以為攻擊罪孽之輩的戰事臨不到自己。","bklcl":"Í-sek-lia̍t ah, lí tùi Ki-pí-a ê ji̍t í-lâi, chiū hoān-chōe; in tī-hia khiā; bián-tit tī Ki-pí-a kong-kek put-gī ê lâng ê kau-chiàn kàu tī in.","tghg":"以色列啊，你對基比亞的日以來就犯罪。𪜶佇遐徛，免得佇基比亞攻擊不義的人的交戰到佇𪜶。","bklhl":"以色列ah，你tùi Ki-pí-a ê日以來，就犯罪；in tī-hia khiā；免得tī Ki-pí-a攻擊不義ê人ê交戰到tī in。"}},{"book":"何","chapter":10,"verse":10,"versions":{"unv":"我必隨意懲罰他們。他們為兩樣的罪所纏；列邦的民必聚集攻擊他們。","bklcl":"Góa ū chú(**chù)-ì ê sî, chiū beh chek-hoa̍t i; in hō͘ nn̄g-hāng chōe pé-pa̍k ê sî, lia̍t-pang beh chū-chi̍p lâi kong-kek in.","tghg":"我有注意的時就欲責罰伊。𪜶互二項罪把縛(pé-pa̍k)的時；列邦欲聚集來攻擊𪜶。","bklhl":"我有注意ê時，就beh責罰伊；in hō͘兩項罪把(pé)縛ê時，列邦beh聚集來攻擊in。"}},{"book":"何","chapter":10,"verse":11,"versions":{"unv":"以法蓮是馴良的母牛犢，喜愛踹穀，我卻將軛加在牠肥美的頸項上，我要使以法蓮拉套（或譯：被騎）。猶大必耕田；雅各必耙地。","bklcl":"Í-hoat-liân sī khoài-chiūⁿ-kà bú ê gû-á, ài ta̍h gō͘-kak--ê; Góa ēng taⁿ kòa tī i pûi-súi ê ām-kún; Góa beh hō͘ Í-hoat-liân thoa-chhia; Iû-tāi beh lôe-chhân; Ngá-kok beh pē-sang chhân-thô͘.","tghg":"以法蓮是快上教(khoài-chiūⁿ-kà)母的牛仔，愛踏五穀(gō͘-kak)的，我用軛(taⁿ)掛佇伊肥媠的頷頸(ām-kún)，我欲互以法蓮拖車。猶大欲犁田；雅各欲耙鬆(pē-sang)田土。","bklhl":"Í-hoat-liân是快chiūⁿ教母ê牛á，ài踏五穀ê；我用擔掛tī伊肥súi ê頷頸；我beh hō͘ Í-hoat-liân拖車；偤大beh犁田；雅各beh耙(pē)鬆田土。"}},{"book":"何","chapter":10,"verse":12,"versions":{"unv":"你們要為自己栽種公義，就能收割慈愛。現今正是尋求耶和華的時候；你們要開墾荒地，等他臨到，使公義如雨降在你們身上。","bklcl":"Lín tio̍h ūi ka-kī ēng kong-gī iā-chéng, chiàu jîn-chû lâi siu-koah; khai-khún pha-hng ê tōe; in-ūi che sī chhē-kiû Iâ-hô-hoa ê sî, thèng-hāu I lâi, ēng kong-gī chhin-chhiūⁿ hō͘ kàng-lo̍h tī lín.","tghg":"恁著為家己用公義撒種，照仁慈來收割。開墾拋荒的地；因為這是尋求耶和華的時，聽候伊來，用公義親像雨降落佇恁。","bklhl":"Lín tio̍h為家己用公義掖種，照仁慈來收割；開墾拋荒ê地；因為這是chhē求耶和華ê時，thèng候祂來，用公義親像雨降落tī lín。"}},{"book":"何","chapter":10,"verse":13,"versions":{"unv":"你們耕種的是奸惡，收割的是罪孽，吃的是謊話的果子。因你倚靠自己的行為，仰賴勇士眾多，","bklcl":"Lín bat chèng-choh kan-ok, siu-sêng chōe-kòa; chia̍h pe̍h-chha̍t ê ké-chí; in-ūi óa-khò ka-kī ê só͘-kiâⁿ, iā óa-khò lí chōe-chōe ê ióng-sū.","tghg":"恁曾種作奸惡，收成罪過，食白賊的果子。因為倚靠家己的所行，也倚靠你多多的勇士。","bklhl":"Lín bat種作奸惡，收成罪過；食白賊ê果子；因為óa靠家己ê所行，也óa靠你chōe-chōe ê勇士。"}},{"book":"何","chapter":10,"verse":14,"versions":{"unv":"所以在這民中必有鬨嚷之聲，你一切的保障必被拆毀，就如沙勒幔在爭戰的日子拆毀伯‧亞比勒，將其中的母子一同摔死。","bklcl":"Só͘-í tī lí ê peh-sìⁿ-tiong beh heng-khí jiáu-loān, lí lóng-chóng ê ōe-só͘ beh siū thiah-húi, sī chhin-chhiūⁿ Sa-le̍k-bān tī kau-chiàn ê ji̍t thiah-húi Pek-a-pí-le̍k; hit-sî chòe lāu-bú-ê kap in ê kiáⁿ, chòe chi̍t-ē siū siak-sí.","tghg":"所以佇你的百姓中欲興起擾亂，你攏總的衛所欲受拆毀，是親像沙勒幔佇交戰的日拆毀伯亞比勒，彼時做老母的及𪜶的子做一下受摔死。","bklhl":"所以tī你ê百姓中beh興起擾亂，你lóng總ê衛所beh受拆毀，是親像Sa-le̍k-bān tī交戰ê日拆毀Pek-a-pí-le̍k；hit時做老母ê kap in ê kiáⁿ，做一下受siak死。"}},{"book":"何","chapter":10,"verse":15,"versions":{"unv":"因他們的大惡，伯特利必使你們遭遇如此。到了黎明，以色列的王必全然滅絕。","bklcl":"Pek-te̍k-lī iā beh án-ni khoán-thāi lín, in-ūi lín ê tōa-pháiⁿ; kàu thiⁿ-kng, Í-sek-lia̍t ông koat-toàn beh bia̍t-bô.","tghg":"伯特利也欲按呢款待恁，因為恁的大歹。到天光，以色列王決斷欲滅無。","bklhl":"Pek-te̍k-lī也beh án-ni款待lín，因為lín ê大pháiⁿ；到天光，以色列王決斷beh滅無。"}}]