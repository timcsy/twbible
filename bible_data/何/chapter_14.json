[{"book":"何","chapter":14,"verse":1,"versions":{"unv":"以色列啊，你要歸向耶和華─你的　神；你是因自己的罪孽跌倒了。","bklcl":"Í-sek-lia̍t ah, lí tio̍h tò-tńg-lâi kui Iâ-hô-hoa, lí ê Siōng-tè; in-ūi lí tùi lí ê chōe lâi poa̍h-tó.","tghg":"以色列啊，你著倒轉來歸耶和華──你的上帝；因為你對你的罪來跋倒。","bklhl":"以色列ah，你tio̍h 倒tńg來歸耶和華，你ê上帝；因為你對你ê罪來跋倒。"}},{"book":"何","chapter":14,"verse":2,"versions":{"unv":"當歸向耶和華，用言語禱告他說：求你除淨罪孽，悅納善行；這樣，我們就把嘴唇的祭代替牛犢獻上。","bklcl":"Tio̍h pī-pān ōe tò-tńg-lâi kui Iâ-hô-hoa, tùi I kóng, Kiû Lí sià-bián lóng-chóng ê chōe, ēng un-tián chiap-la̍p goán; goán chiū ēng chhùi o-ló lâi thòe seng-lé.","tghg":"著備辦話倒轉來歸耶和華，對伊講：求你赦免攏總的罪，用恩典接納阮；阮就用嘴謳咾來替牲禮。","bklhl":"Tio̍h備辦話倒tńg來歸耶和華，對伊講，求你赦免lóng總ê罪，用恩典接納阮；阮就用嘴o-ló來替牲禮。"}},{"book":"何","chapter":14,"verse":3,"versions":{"unv":"我們不向亞述求救，不騎埃及的馬，也不再對我們手所造的說：你是我們的　神。因為孤兒在你─耶和華那裡得蒙憐憫。","bklcl":"A-su̍t bōe-ōe kiù goán; goán bô koh khiâ-bé, iā bô koh tùi goán ê chhiú só͘-chō--ê kóng, Lí sī goán ê siōng-tè, in-ūi bô-pē ê kiáⁿ tùi Lí tit-tio̍h lîn-bín.","tghg":"亞述𣍐會救阮，阮無閣騎馬，也無閣對阮的手所造的講：你是阮的上帝。因為無父的子對你得著憐憫。","bklhl":"亞述bōe能救阮；阮無koh騎馬，也無koh對阮ê手所造ê講，你是阮ê上帝，因為無父ê kiáⁿ tùi你得tio̍h憐憫。"}},{"book":"何","chapter":14,"verse":4,"versions":{"unv":"我必醫治他們背道的病，甘心愛他們；因為我的怒氣向他們轉消。","bklcl":"Góa beh i-hó i ê pōe-poān, Góa beh pe̍h-pe̍h thiàⁿ--in; in-ūi Góa í-keng tùi in soah Góa ê siū-khì.","tghg":"我欲醫好伊的背叛，我欲白白疼𪜶；因為我已經對𪜶息(soah)我的受氣。","bklhl":"我beh醫好伊ê背叛，我beh白白疼in；因為我已經對in soah我ê受氣。"}},{"book":"何","chapter":14,"verse":5,"versions":{"unv":"我必向以色列如甘露；他必如百合花開放，如黎巴嫩的樹木扎根。","bklcl":"Góa beh tī Í-sek-lia̍t chhin-chhiūⁿ lō͘-chúi; i beh khui-hoe chhin-chhiūⁿ pek-ha̍p-hoe; i beh chhun-kun chhin-chhiūⁿ Lī-pa-lùn.","tghg":"我欲佇以色列親像露水；伊欲開花親像百合花，伊欲伸根親像黎巴嫩。","bklhl":"我beh tī以色列親像露水；伊beh開花親像百合花；伊beh伸根親像黎巴嫩。"}},{"book":"何","chapter":14,"verse":6,"versions":{"unv":"他的枝條必延長；他的榮華如橄欖樹；他的香氣如黎巴嫩的香柏樹。","bklcl":"I ê ki beh chhun-tn̂g, i ê súi beh chhin-chhiūⁿ kaⁿ-ná-chhiū; i ê phang beh chhin-chhiūⁿ Lī-pa-lùn.","tghg":"伊的枝欲伸長；伊的媠欲親像橄欖樹；伊的芳(phang)欲親像黎巴嫩。","bklhl":"伊ê枝beh伸長，伊ê súi beh親像橄欖樹；伊ê芳beh親像黎巴嫩。"}},{"book":"何","chapter":14,"verse":7,"versions":{"unv":"曾住在他蔭下的必歸回，發旺如五穀，開花如葡萄樹。他的香氣如黎巴嫩的酒。","bklcl":"Tiàm-tī i ê ìm-ńg--ê, beh tò-tńg-lâi; in beh chhin-chhiūⁿ gō͘-kak koh hoan-chhiⁿ, khui-hoe chhin-chhiūⁿ phû-tô-chhiū; i ê phang beh chhin-chhiūⁿ Lī-pa-lùn ê chiú.","tghg":"踮佇伊的蔭影者欲倒轉來，𪜶欲親像五穀閣翻青，開花親像葡萄樹。伊的芳欲親像黎巴嫩的酒。","bklhl":"Tiàm-tī伊ê蔭影ê，beh 倒tńg來；in beh親像五穀koh翻青，開花親像葡萄樹；伊ê芳beh親像黎巴嫩ê酒。"}},{"book":"何","chapter":14,"verse":8,"versions":{"unv":"以法蓮必說：我與偶像還有甚麼關涉呢？我─耶和華回答他，也必顧念他。我如青翠的松樹；你的果子從我而得。","bklcl":"Í-hoat-liân beh kóng, Góa kap ngó͘-siōng iáu ū sím-mi̍h kan-sia̍p ah? Góa ū ìn i, koh khòaⁿ-kò͘ i. Góa chhin-chhiūⁿ chhiⁿ-chhùi ê chêng-chhiū, lí ê ké-chí tùi Góa lâi tit-tio̍h.","tghg":"以法蓮欲講：我及偶像猶有甚麼干涉啊？我有應伊，閣看顧伊。我親像青翠的松樹；你的果子對我來得著。","bklhl":"Í-hoat-liân beh講，我kap偶像iáu有甚麼干涉ah？我有應伊，koh看顧伊。我親像青翠ê松樹，你ê果子tùi我來得tio̍h。"}},{"book":"何","chapter":14,"verse":9,"versions":{"unv":"誰是智慧人？可以明白這些事；誰是通達人？可以知道這一切。因為，耶和華的道是正直的；義人必在其中行走，罪人卻在其上跌倒。","bklcl":"Chī-chūi sī tì-hūi ê lâng, ōe bêng-pe̍k chiah-ê sū? chī-chūi sī thong-ta̍t ê lâng, ōe chai chiah-ê? in-ūi Iâ-hô-hoa ê tō-lō͘ sī chèng-ti̍t, gī-lâng beh kiâⁿ tī hit tiong-kan, pōe-ge̍k ê lâng beh poa̍h-tó tī hit téng-bīn.","tghg":"是誰是智慧的人，會明白諸個事；是誰是通達的人，會知諸個。因為，耶和華的道路是正直；義人欲行佇彼中間，悖逆(pōe-ge̍k)的人欲跋倒佇彼頂面。","bklhl":"Chī-chūi是智慧ê人，能明白chiah ê事？是誰是通達ê人，能知chiah ê？因為耶和華ê道路是正直，義人beh行tī hit中間，悖逆ê人beh跋倒tī hit頂面。"}}]