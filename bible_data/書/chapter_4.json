[{"book":"書","chapter":4,"verse":1,"versions":{"unv":"國民盡都過了約旦河，耶和華就對約書亞說：","bklcl":"Peh-sìⁿ í-keng it-chīn kè Iok-tàn, Iâ-hô-hoa chiū hoan-hù Iok-su-a kóng,","tghg":"百姓已經一盡過約但，耶和華就吩咐約書亞講：","bklhl":"百姓已經一盡過約旦，耶和華就吩咐約書亞講："}},{"book":"書","chapter":4,"verse":2,"versions":{"unv":"「你從民中要揀選十二個人，每支派一人，","bklcl":"Tio̍h tùi peh-sìⁿ-tiong kéng cha̍p-jī lâng, múi chi-phài chi̍t-lâng;","tghg":"「著對百姓中揀十二人，每支派一人，","bklhl":"Tio̍h tùi百姓中揀十二人，每支派一人；"}},{"book":"書","chapter":4,"verse":3,"versions":{"unv":"吩咐他們說：『你們從這裡，從約旦河中、祭司腳站定的地方，取十二塊石頭帶過去，放在你們今夜要住宿的地方。』」","bklcl":"bēng-lēng in kóng, Lín tùi hia, tùi Iok-tàn hô-tiong, chè-si ê kha tiāⁿ-tiāⁿ khiā ê só͘-chāi, chhú cha̍p-jī tè chio̍h, tòa i kap lín kè-khì, hē tī lín kim-mî beh hioh ê só͘-chāi.","tghg":"命令𪜶講：『恁對遐，對約但河中、祭司的腳定定徛的所在，取十二塊石，帶伊及恁過去，下佇恁今暝欲歇的所在。』」","bklhl":"命令in講：Lín tùi hia，tùi約旦河中，祭司ê腳定定khiā ê所在，取十二塊石，帶伊kap lín過去，hē tī lín今暝beh歇ê所在。"}},{"book":"書","chapter":4,"verse":4,"versions":{"unv":"於是，約書亞將他從以色列人中所預備的那十二個人，每支派一人，都召了來。","bklcl":"Iok-su-a chiū chiàu i tùi Í-sek-lia̍t lâng tiong só͘ pī-pān ê hí cha̍p-jī lâng, múi chi-phài chi̍t-lâng, lóng kiò in lâi.","tghg":"約書亞就照伊對以色列人中所備辦的彼十二人，每支派一人，攏叫𪜶來。","bklhl":"約書亞就照伊tùi以色列人中所備辦ê hit十二人，每支派一人，lóng叫in來。"}},{"book":"書","chapter":4,"verse":5,"versions":{"unv":"對他們說：「你們下約旦河中，過到耶和華─你們　神的約櫃前頭，按著以色列人十二支派的數目，每人取一塊石頭扛在肩上。","bklcl":"Iok-su-a chiū kā in kóng, Lín kè-khì tī Iâ-hô-hoa lín Siōng-tè iok-kūi ê thâu-chêng, kàu Iok-tàn hô-tiong, chiàu Í-sek-lia̍t lâng chi-phài ê siàu-gia̍h, ta̍k-lâng chhú chi̍t tè chio̍h-thâu giâ tī keng-thâu-ni̍h;","tghg":"約書亞就給𪜶講：「恁過去佇耶和華──恁上帝約櫃的頭前，到約但河中，照以色列人支派的數額，逐人取一塊石頭夯(giâ)佇肩頭裡。","bklhl":"約書亞就kā in講：Lín過去tī耶和華lín上帝約櫃ê頭前，到約旦河中，照以色列人支派ê數額，ta̍k人取一塊石頭giâ tī肩頭裡；"}},{"book":"書","chapter":4,"verse":6,"versions":{"unv":"這些石頭在你們中間可以作為證據。日後，你們的子孫問你們說：『這些石頭是甚麼意思？』","bklcl":"thang ēng chit-ê tī lín tiong-kan chòe chèng-kù;  ji̍t-āu lín ê kiáⁿ-sun mn̄g lín kóng, Chiah-ê chio̍h-thâu, tùi tī lín sím-mi̍h ì-sù?","tghg":"通用此個佇恁中間做證據。日後，恁的子孫問恁講：『諸個石頭對佇恁甚麼意思？』","bklhl":"thang用chit ê tī lín中間做證據；日後lín ê kiáⁿ孫問lín講：chiah ê石頭，對tī lín甚麼意思？"}},{"book":"書","chapter":4,"verse":7,"versions":{"unv":"你們就對他們說：『這是因為約旦河的水在耶和華的約櫃前斷絕；約櫃過約旦河的時候，約旦河的水就斷絕了。這些石頭要作以色列人永遠的紀念。』」","bklcl":"lín chiū tùi in kóng, Sī in-ūi chêng Iok-tàn ê chúi, tī Iâ-hô-hoa ê iok-kūi chêng chia̍t-tn̄g; iok-kūi kè Iok-tàn ê sî, Iok-tàn ê chúi chia̍t-tn̄g, chiah-ê chio̍h beh chòe Í-sek-lia̍t lâng éng-oán ê kì-liām.","tghg":"恁就對𪜶講：『是因為前約但的水佇耶和華的約櫃前截斷；約櫃過約但的時，約但的水截斷。諸個石欲做以色列人永遠的紀念。』」","bklhl":"Lín就對in講，是因為前約旦ê水，tī耶和華ê約櫃前截斷；約櫃過約旦ê時，約旦ê水截斷，chiah ê石beh做以色列人永遠ê記念。"}},{"book":"書","chapter":4,"verse":8,"versions":{"unv":"以色列人就照約書亞所吩咐的，按著以色列人支派的數目，從約旦河中取了十二塊石頭，都遵耶和華所吩咐約書亞的行了。他們把石頭帶過去，到他們所住宿的地方，就放在那裡。","bklcl":"Í-sek-lia̍t lâng chiàu Iok-su-a só͘ bēng-lēng-ê lâi kiâⁿ; chiàu Í-sek-lia̍t lâng chi-phài ê siàu-gia̍h, tùi Iok-tàn hô-tiong chhú cha̍p-jī tè chio̍h, lóng chiàu Iâ-hô-hoa tùi Iok-su-a só͘ kóng-ê; in chiū sòa tòa in kè-khì, kàu in hioh-khùn ê só͘-chāi, chiū hē tī-hia.","tghg":"以色列人照約書亞所命令的來行，照以色列人支派的數額，對約但河中取十二塊石，攏照耶和華對約書亞所講的。𪜶就續帶𪜶過去，到𪜶歇睏的所在，就下佇遐。","bklhl":"以色列人照約書亞所命令ê來行；照以色列人支派ê數額，tùi約旦河中取十二塊石，lóng照耶和華對約書亞所講ê；in就續帶in過去，到in歇睏ê所在，就hē tī-hia。"}},{"book":"書","chapter":4,"verse":9,"versions":{"unv":"約書亞另把十二塊石頭立在約旦河中，在抬約櫃的祭司腳站立的地方；直到今日，那石頭還在那裡。","bklcl":"Iok-su-a lēng-gōa ēng cha̍p-jī tè chio̍h, khiā tī Iok-tàn hô-tiong, tī kng iok-kūi ê chè-si kha khiā-teh ê só͘-chāi; kàu kin-á-ji̍t hiah-ê chio̍h iáu-kú tī-hia.","tghg":"約書亞另外用十二塊石竪(khiā)佇約但河中，佇扛約櫃的祭司腳徛啲的所在；到今仔日，許個石猶久佇遐。","bklhl":"約書亞另外用十二塊石，khiā tī約旦河中，tī 扛約櫃ê祭司腳khiā teh ê所在；到今á日hiah-ê石iáu-kú tī-hia。"}},{"book":"書","chapter":4,"verse":10,"versions":{"unv":"抬約櫃的祭司站在約旦河中，等到耶和華曉諭約書亞吩咐百姓的事辦完了，是照摩西所吩咐約書亞的一切話。於是百姓急速過去了。","bklcl":"Kng iok-kūi ê chè-si khiā tī Iok-tàn hô-tiong, thèng-hāu Iâ-hô-hoa bēng-lēng Iok-su-a tùi peh-sìⁿ kóng ê sū chòe bêng-pe̍k, sī chiàu Mô͘-se só͘ bēng-lēng Iok-su-a it-chhè ê ōe, peh-sìⁿ chiū kín-kín kè-khì.","tghg":"扛約櫃的祭司徛佇約但河中，聽候耶和華命令約書亞對百姓講的事做明白，是照摩西所命令約書亞一切的話。百姓就緊緊過去。","bklhl":"扛約櫃ê祭司khiā tī約旦河中，thèng候耶和華命令約書亞對百姓講ê事做明白，是照摩西所命令約書亞一切ê話，百姓就緊緊過去。"}},{"book":"書","chapter":4,"verse":11,"versions":{"unv":"眾百姓盡都過了河，耶和華的約櫃和祭司就在百姓面前過去。","bklcl":"Chèng peh-sìⁿ it-chīn kè-khì, Iâ-hô-hoa ê iok-kūi kap chè-si chiū tī peh-sìⁿ ê bīn-chêng kè-khì.","tghg":"眾百姓一盡過去，耶和華的約櫃及祭司就佇百姓的面前過去。","bklhl":"眾百姓一盡過去，耶和華ê約櫃kap祭司就tī百姓ê面前過去。"}},{"book":"書","chapter":4,"verse":12,"versions":{"unv":"流便人、迦得人、瑪拿西半支派的人都照摩西所吩咐他們的，帶著兵器在以色列人前頭過去。","bklcl":"Liû-piān lâng, Ka-tek lâng, Má-ná-se pòaⁿ-chi-phài ê lâng, lóng chiàu Mô͘-se só͘ tùi in kóng ê, tòa kun-khì tī Í-sek-lia̍t lâng ê thâu-chêng kè-khì;","tghg":"流便人、迦得人、瑪拿西半支派的人攏照摩西所對𪜶講的，帶軍器佇以色列人的頭前過去。","bklhl":"Liû-piān人、Ka-tek人、Má-ná-se半支派ê人，lóng照摩西所對in講ê，帶軍器tī以色列人ê頭前過去；"}},{"book":"書","chapter":4,"verse":13,"versions":{"unv":"約有四萬人都準備打仗，在耶和華面前過去，到耶利哥的平原，等候上陣。","bklcl":"iok-lio̍k ū sì-bān lâng, lóng pī-pān kau-chiàn, tī Iâ-hô-hoa ê bīn-chêng kè-khì, kàu Iâ-lī-ko ê pîⁿ-iûⁿ, piān-piān beh kau-chiàn.","tghg":"約略有四萬人攏備辦交戰，佇耶和華的面前過去，到耶利哥的平洋，便便欲交戰。","bklhl":"約略有四萬人，lóng備辦交戰，tī耶和華ê面前過去，到耶利哥ê平洋，便便beh交戰。"}},{"book":"書","chapter":4,"verse":14,"versions":{"unv":"當那日，耶和華使約書亞在以色列眾人眼前尊大。在他平生的日子，百姓敬畏他，像從前敬畏摩西一樣。","bklcl":"Tng hit-ji̍t Iâ-hô-hoa hō͘ Iok-su-a tī Í-sek-lia̍t chèng-lâng ê ba̍k-chiu-chêng chòe-tōa;  tī i it-seng ê ji̍t, peh-sìⁿ kèng-ùi i, chhin-chhiūⁿ chá-chêng kèng-ùi Mô͘-se chi̍t-iūⁿ.","tghg":"當彼日，耶和華互約書亞佇以色列眾人的目睭前做大。佇伊一生的日，百姓敬畏伊，親像早前敬畏摩西一樣。","bklhl":"當hit日耶和華hō͘約書亞tī以色列眾人ê目睭前做大；tī伊一生ê日，百姓敬畏伊，親像早前敬畏摩西一樣。"}},{"book":"書","chapter":4,"verse":15,"versions":{"unv":"耶和華曉諭約書亞說：","bklcl":"Iâ-hô-hoa hoan-hù Iok-su-a kóng,","tghg":"耶和華吩咐約書亞講：","bklhl":"耶和華吩咐約書亞講："}},{"book":"書","chapter":4,"verse":16,"versions":{"unv":"「你吩咐抬法櫃的祭司從約旦河裡上來。」","bklcl":"Lí bēng-lēng kng hoat-kūi ê chè-si, tùi Iok-tàn hô chiūⁿ-lâi.","tghg":"「你命令扛法櫃的祭司對約但河上來(chiūⁿ-lâi)。」","bklhl":"你命令扛法櫃ê祭司，tùi約旦河上來。"}},{"book":"書","chapter":4,"verse":17,"versions":{"unv":"約書亞就吩咐祭司說：「你們從約旦河裡上來。」","bklcl":"Iok-su-a chiū bēng-lēng chè-si kóng, Lín tùi Iok-tàn hô chiūⁿ-lâi.","tghg":"約書亞就命令祭司講：「恁對約但河上來。」","bklhl":"約書亞就命令祭司講：Lín tùi約旦河上來。"}},{"book":"書","chapter":4,"verse":18,"versions":{"unv":"抬耶和華約櫃的祭司從約旦河裡上來，腳掌剛落旱地，約旦河的水就流到原處，仍舊漲過兩岸。","bklcl":"Kng Iâ-hô-hoa iok-kūi ê chè-si tùi Iok-tàn hô chiūⁿ-lâi;  chè-si ê kha-chiúⁿ tú-tú hoa̍h-chiūⁿ ta-tōe ê sî, Iok-tàn hô ê chúi chiū lâu kàu goân-ūi;  chiàu-kū tiòng-móa siang-pêng ê hōaⁿ.","tghg":"扛耶和華約櫃的祭司對約但河上來，祭司的腳掌抵抵(tú-tú)跨上(hoa̍h-chiūⁿ)乾地的時，約但河的水就流到原位，照舊漲滿(tiòng-móa)雙旁的岸。","bklhl":"扛耶和華約櫃ê祭司tùi約旦河上來；祭司ê腳掌tú-tú跨(hoa̍h)上乾地ê時，約旦河ê水就流到原位；照舊漲滿雙pêng ê岸。"}},{"book":"書","chapter":4,"verse":19,"versions":{"unv":"正月初十日，百姓從約旦河裡上來，就在吉甲，在耶利哥的東邊安營。","bklcl":"Chiaⁿ-ge̍h chhoe-cha̍p ji̍t, peh-sìⁿ tùi Iok-tàn chiūⁿ-lâi, chiū an-iâⁿ tī Kiat-kah, tī Iâ-lī-ko tang-sì ê kài.","tghg":"正月初十日，百姓對約但上來，就安營佇吉甲，佇耶利哥東勢的界。","bklhl":"正月初十日，百姓tùi約旦上來，就安營tī Kiat-kah，tī耶利哥東勢ê界。"}},{"book":"書","chapter":4,"verse":20,"versions":{"unv":"他們從約旦河中取來的那十二塊石頭，約書亞就立在吉甲，","bklcl":"In tùi Iok-tàn só͘ chhú hí cha̍p-jī tè chio̍h, Iok-su-a chiū khiā i tī Kiat-kah;","tghg":"𪜶對約但所取彼十二塊石，約書亞就竪伊佇吉甲，","bklhl":"In tùi約旦所取hit十二塊石，約書亞就khiā 伊tī Kiat-kah；"}},{"book":"書","chapter":4,"verse":21,"versions":{"unv":"對以色列人說：「日後你們的子孫問他們的父親說：『這些石頭是甚麼意思？』","bklcl":"chiū tùi Í-sek-lia̍t lâng kóng,  Ji̍t-āu lín ê kiáⁿ-sun mn̄g in ê lāu-pē kóng,","tghg":"就對以色列人講：「日後恁的子孫問𪜶的老父講：『諸個石甚麼意思？』","bklhl":"就對以色列人講：日後lín ê kiáⁿ孫問in ê老父講："}},{"book":"書","chapter":4,"verse":22,"versions":{"unv":"你們就告訴他們說：『以色列人曾走乾地過這約旦河；","bklcl":"Chiah-ê chio̍h sím-mi̍h ì-sù?  hit-sî chiū tio̍h pò lín ê kiáⁿ chai, kóng, Í-sek-lia̍t lâng bat kiâⁿ ta-tōe, kè chit ê Iok-tàn hô.","tghg":"彼時就著報恁的子知，講：『以色列人曾行乾地過此個約但河；","bklhl":"Chiah-ê石甚麼意思？hit時就tio̍h報lín ê kiáⁿ知，講：以色列人bat行乾地，過chit ê約旦河。"}},{"book":"書","chapter":4,"verse":23,"versions":{"unv":"因為耶和華─你們的　神在你們前面使約旦河的水乾了，等著你們過來，就如耶和華─你們的　神從前在我們前面使紅海乾了，等著我們過來一樣，","bklcl":"In-ūi Iâ-hô-hoa lín ê Siōng-tè tī lín ê thâu-chêng hō͘ Iok-tàn ê chúi ta-khì, thèng-hāu lín kè-lâi, chhin-chhiūⁿ Iâ-hô-hoa lín Siōng-tè chêng tī Âng-hái só͘ chòe chi̍t-iūⁿ, chiū-sī hō͘ i tī lán ê thâu-chêng ta-khì, thèng-hāu lán kè-lâi;","tghg":"因為耶和華──恁的上帝佇恁的頭前互約但的水乾去，聽候恁過來，親像耶和華──恁上帝前佇紅海所做一樣，就是互伊佇咱的頭前乾去，聽候咱過來，","bklhl":"因為耶和華lín ê上帝tī lín ê頭前hō͘約旦ê水乾去，thèng候lín過來，親像耶和華lín上帝前tī紅海所做一樣，就是hō͘伊tī咱ê頭前乾去，thèng候咱過來；"}},{"book":"書","chapter":4,"verse":24,"versions":{"unv":"要使地上萬民都知道，耶和華的手大有能力，也要使你們永遠敬畏耶和華─你們的　神。』」","bklcl":"beh hō͘ tōe-chiūⁿ bān peh-sìⁿ lóng chai Iâ-hô-hoa ê chhiú ū tōa lêng-le̍k; iā beh hō͘ lín éng-oán kèng-ùi Iâ-hô-hoa lín ê Siōng-tè.","tghg":"欲互地上萬百姓攏知，耶和華的手有大能力，也欲互恁永遠敬畏耶和華──恁的上帝。』」","bklhl":"beh hō͘地上萬百姓lóng知耶和華ê手有大能力；也beh hō͘ lín永遠敬畏耶和華lín ê上帝。"}}]