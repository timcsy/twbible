[{"book":"書","chapter":18,"verse":1,"versions":{"unv":"以色列的全會眾都聚集在示羅，把會幕設立在那裡，那地已經被他們制伏了。","bklcl":"Í-sek-lia̍t lâng ê choân-hōe lóng chū-chi̍p tī Sī-lô, tah hōe-bō͘ tī-hia;  in-ūi tōe-hng í-keng hō͘ in khah-iâⁿ.","tghg":"以色列人的全會攏聚集佇示羅，搭會幕佇遐，因為地方已經互𪜶卡贏。","bklhl":"以色列人ê全會lóng聚集tī Sī-lô，搭會幕tī-hia；因為地方已經hō͘ in khah贏。"}},{"book":"書","chapter":18,"verse":2,"versions":{"unv":"以色列人中其餘的七個支派還沒有分給他們地業。","bklcl":"Í-sek-lia̍t lâng tiong, iáu ū chhit chi-phài bē tit-tio̍h in ê gia̍p.","tghg":"以色列人中猶有七支派未得著𪜶的業。","bklhl":"以色列人中，iáu有七支派未得tio̍h in ê業。"}},{"book":"書","chapter":18,"verse":3,"versions":{"unv":"約書亞對以色列人說：「耶和華－你們列祖的　神所賜給你們的地，你們耽延不去得，要到幾時呢？","bklcl":"Iok-su-a tùi Í-sek-lia̍t lâng kóng, Iâ-hô-hoa, lín lia̍t-chó͘ ê Siōng-tè, só͘ siúⁿ-sù lín ê tōe, lín iân-chhiân m̄-khì chhú i, beh kàu tī-sî ah?","tghg":"約書亞對以色列人講：「耶和華──恁列祖的上帝所賞賜恁的地，恁延迁(iân-chhiân)呣去取(chhú)伊，欲到底時(tī-sî)啊？","bklhl":"約書亞對以色列人講：耶和華，lín列祖ê上帝，所賞賜lín ê地，lín 延chhiân m̄去取伊，beh到tī時ah？"}},{"book":"書","chapter":18,"verse":4,"versions":{"unv":"你們每支派當選舉三個人，我要打發他們去，他們就要起身走遍那地，按著各支派應得的地業寫明（或譯：畫圖），就回到我這裡來。","bklcl":"Lín ta̍k chi-phài tio̍h kéng saⁿ-lâng, góa beh chhe in khì;  in chiū khí-sin piàn-kiâⁿ hit ê tōe, chiàu in ê hūn-gia̍h ūi-tô͘, chiū tò-lâi góa chia.","tghg":"恁逐支派著揀三人，我欲差𪜶去，𪜶就起身遍行彼個地，照𪜶的份額畫圖，就倒來我遮。","bklhl":"Lín ta̍k支派tio̍h揀三人，我beh 差in去；in就起身遍行hit ê地，照in ê份額畫圖，就tò來我chia。"}},{"book":"書","chapter":18,"verse":5,"versions":{"unv":"他們要將地分做七分；猶大仍在南方，住在他的境內。約瑟家仍在北方，住在他的境內。","bklcl":"In tio̍h chiong tōe pun chòe chhit-hūn;  Iû-tāi iû-goân tī lâm-hng, tiàm tī i ê kéng-lāi;  Iok-sek ke iû-goân tī pak-hng tiàm tī i ê kéng-lāi.","tghg":"𪜶著將地分做七份；猶大猶原佇南方，踮佇伊的境內。約瑟家猶原佇北方，踮佇伊的境內。","bklhl":"In tio̍h將地分做七份；偤大猶原tī南方，tiàm tī伊ê境內；約瑟家猶原tī北方tiàm tī伊ê境內。"}},{"book":"書","chapter":18,"verse":6,"versions":{"unv":"你們要將地分做七分，寫明了拿到我這裡來。我要在耶和華─我們　神面前，為你們拈鬮。","bklcl":"Lín tio̍h chiong tōe pun chòe chhit-hūn, ūi-tô͘ the̍h-lâi góa chia;  góa chiū beh tī Iâ-hô-hoa lán Siōng-tè ê bīn-chêng kā lín liam-khau.","tghg":"恁著將地分做七份，畫圖提來我遮。我就欲佇耶和華──咱上帝的面前，給恁拈鬮。","bklhl":"Lín tio̍h將地分做七份，畫圖the̍h來我chia；我就beh tī耶和華咱上帝ê面前kā lín 拈鬮。"}},{"book":"書","chapter":18,"verse":7,"versions":{"unv":"利未人在你們中間沒有分，因為供耶和華祭司的職任就是他們的產業。迦得支派、流便支派，和瑪拿西半支派已經在約旦河東得了地業，就是耶和華僕人摩西所給他們的。」","bklcl":"To̍k-to̍k Lī-bī lâng tī lín tiong-kan bô hūn, in-ūi Iâ-hô-hoa chè-si ê chit chiū-sī in ê gia̍p;  Ka-tek Liû-piān kap Má-ná-se pòaⁿ-chi-phài, í-keng tī Iok-tàn hit-pêng tang-sì tit-tio̍h tōe chòe-gia̍p, chiū-sī Iâ-hô-hoa ê lô͘-po̍k Mô͘-se só͘ hō͘ in ê .","tghg":"獨獨利未人佇恁中間無份，因為耶和華祭司的職就是𪜶的業。迦得、流便，及瑪拿西半支派已經佇約但彼旁東勢得著地做業，就是耶和華的奴僕摩西所互𪜶的。」","bklhl":"獨獨利未人tī lín中間無份，因為耶和華祭司ê職就是in ê業；Ka-tek、Liû-piān kap Má-ná-se半支派，已經tī約旦hit-pêng東勢得tio̍h地做業，就是耶和華ê奴僕摩西所hō͘ in ê。"}},{"book":"書","chapter":18,"verse":8,"versions":{"unv":"劃地勢的人起身去的時候，約書亞囑咐他們說：「你們去走遍那地，劃明地勢，就回到我這裡來。我要在示羅這裡，耶和華面前，為你們拈鬮。」","bklcl":"Hiah ê lâng khí-sin khì; Iok-su-a bēng-lēng hiah-ê khì beh ūi tē-tô͘ ê lâng kóng, Lín khì piàn-kiâⁿ hit ê tōe, ūi-tô͘ tò-tńg-lâi góa chia;  góa beh tī Sī-lô chia, Iâ-hô-hoa ê bīn-chêng, kā lín liam-khau.","tghg":"許個人起身去，約書亞命令許個去欲畫地圖的人講：「恁去遍行彼個地，畫圖倒轉來我遮。我欲佇示羅遮，耶和華的面前，給恁拈鬮。」","bklhl":"Hiah-ê人起身去；約書亞命令hiah-ê去beh畫地圖ê人講：lín去遍行hit ê地，畫圖倒tńg來我chia；我beh tī Sī-lô chia，耶和華ê面前，kā lín 拈鬮。"}},{"book":"書","chapter":18,"verse":9,"versions":{"unv":"他們就去了，走遍那地，按著城邑分做七分，寫在冊子上，回到示羅營中見約書亞。","bklcl":"In chiū khì, piàn-kiâⁿ hit ê tōe, chiàu in ê siâⁿ ūi-chòe chhit-hūn, kì tī chheh-ni̍h, tò-tńg kàu Sī-lô ê iâⁿ-tiong, kìⁿ Iok-su-a.","tghg":"𪜶就去，遍行彼個地，照𪜶的城畫做七份，記佇冊裡，倒轉到示羅的營中見約書亞。","bklhl":"In就去，遍行hit ê地，照in ê城畫做七份，記tī冊裡，倒tńg到Sī-lô ê營中，見約書亞。"}},{"book":"書","chapter":18,"verse":10,"versions":{"unv":"約書亞就在示羅，耶和華面前，為他們拈鬮。約書亞在那裡，按著以色列人的支派，將地分給他們。","bklcl":"Iok-su-a chiū tī Sī-lô Iâ-hô-hoa ê bīn-chêng, kā in liam-khau;  Iok-su-a tī-hia pun-tōe hō͘ Í-sek-lia̍t lâng, chiàu in ê chong-cho̍k.","tghg":"約書亞就佇示羅，耶和華的面前，給𪜶拈鬮。約書亞佇遐，分地互以色列人，照𪜶的宗族。","bklhl":"約書亞就tī Sī-lô耶和華ê面前，kā in 拈鬮；約書亞tī-hia分地hō͘以色列人，照in ê宗族。"}},{"book":"書","chapter":18,"verse":11,"versions":{"unv":"便雅憫支派，按著宗族拈鬮所得之地，是在猶大、約瑟子孫中間。","bklcl":"Kā Piān-ngá-bín ê chi-phài liam-khau, chiàu in ê chong-cho̍k só͘ tit-tio̍h ê tōe;  hit ê kài sī tī Iû-tāi ê kiáⁿ-sun, Iok-sek ê kiáⁿ-sun ê tiong-kan.","tghg":"給便雅憫的支派，拈鬮照𪜶的宗族所得著的地，彼個界是佇猶大的子孫、約瑟的子孫的中間。","bklhl":"Kā便雅憫ê支派拈鬮，照in ê宗族所得tio̍h ê地；hit ê界是tī偤大ê kiáⁿ孫，約瑟ê kiáⁿ孫ê中間。"}},{"book":"書","chapter":18,"verse":12,"versions":{"unv":"他們的北界是從約旦河起，往上貼近耶利哥的北邊；又往西通過山地，直到伯‧亞文的曠野；","bklcl":"In pak-pêng ê kài, sī tùi Iok-tàn hô khí; i ê kài chiūⁿ-khì kàu Iâ-lī-ko piⁿ-á ê pak-sì, koh chiūⁿ-khì, pôaⁿ-kè soaⁿ, ǹg sai-sì khì, ti̍t-ti̍t kàu Pek-a-bûn ê khòng-iá.","tghg":"𪜶北旁的界是對約但河起，伊的界上去到耶利哥邊仔的北勢；閣上去，𨃟過山向西勢去，直直到伯亞文的曠野；","bklhl":"In北pêng ê界，是tùi約旦河起；伊ê界上去到耶利哥邊á ê北勢，koh上去，pôaⁿ過山，ǹg西勢去，直直到Pek-a-bûn ê曠野。"}},{"book":"書","chapter":18,"verse":13,"versions":{"unv":"從那裡往南接連到路斯，貼近路斯（路斯就是伯特利），又下到亞他綠‧亞達，靠近下伯‧和崙南邊的山；","bklcl":"Hit ê kài tùi-hia khì kàu Lō͘-su, kàu Lō͘-su lâm-sì ê piⁿ-á ( Lō͘-su chiū-sī Pek-te̍k-lī). I ê kài koh lo̍h-khì kàu A-tha-lio̍k-a-ta̍t, óa-kūn ē-bīn ê Pek-hô-lûn lâm-pêng ê soaⁿ;","tghg":"彼個界對遐去到路斯，到路斯南勢的邊仔（路斯就是伯特利），伊的界閣落去到亞他綠亞達，倚近下面的伯和崙南旁的山；","bklhl":"Hit-ê界tùi-hia去到Lō͘-su，到Lō͘-su南勢ê邊á ( Lō͘-su就是Pek-te̍k-lī)。伊ê界koh落去到A-tha-lio̍k-a-ta̍t，óa近下面ê Pek-hô-lûn南pêng ê山；"}},{"book":"書","chapter":18,"verse":14,"versions":{"unv":"從那裡往西，又轉向南，從伯‧和崙南對面的山，直達到猶大人的城基列‧巴力（基列‧巴力就是基列‧耶琳）；這是西界。","bklcl":"i ê kài tùi sai-sì oat-lo̍h lâm, tùi Pek-hô-lûn thâu-chêng lâm-sì ê soaⁿ, ti̍t-kàu Iû-tāi lâng ê siâⁿ Ki-lia̍t-pa-le̍k, (chiū-sī Ki-lia̍t-iâ-lîm); che sī in sai-sì ê kài.","tghg":"伊的界對西勢，越落南，對伯和崙頭前南勢的山，直到猶大人的城基列巴力（就是基列耶琳）；這是𪜶西勢的界。","bklhl":"伊ê界tùi西勢oat落南，tùi Pek-hô-lûn頭前南勢ê山，直到偤大人ê城Ki-lia̍t-pa-le̍k，(就是Ki-lia̍t-iâ-lîm) ；這是in西勢ê界。"}},{"book":"書","chapter":18,"verse":15,"versions":{"unv":"南界是從基列‧耶琳的儘邊起，往西達到尼弗多亞的水源；","bklcl":"Lâm-pêng sī tùi Ki-lia̍t-iâ-lîm ê ke̍k-thâu khí; i ê kài tùi sai-sì chhut, kàu Nî-hut-to-a ê chúi-chôaⁿ;","tghg":"南旁是對基列耶琳的極頭起，伊的界對西勢出到尼弗多亞的水泉；","bklhl":"南pêng是tùi Ki-lia̍t-iâ-lîm ê極頭起；伊ê界tùi西勢出，到Nî-hut-to-a ê水泉；"}},{"book":"書","chapter":18,"verse":16,"versions":{"unv":"又下到欣嫩子谷對面山的儘邊，就是利乏音谷北邊的山；又下到欣嫩谷，貼近耶布斯的南邊；又下到隱‧羅結；","bklcl":"i ê kài koh lo̍h-khì kàu Piān-him-lùn soaⁿ-kok tùi-bīn ê soaⁿ-piⁿ, chiū-sī Lī-hoa̍t-im soaⁿ-kok pak-sì ê soaⁿ; koh lo̍h-khì kàu Him-lùn soaⁿ-kok, kàu Iâ-pò͘-su ê lâm-pêng; koh lo̍h-khì kàu Ún-lô-kiat;","tghg":"伊的界閣落去到便欣嫩山谷對面的山邊，就是利乏音山谷北勢的山；閣落去到欣嫩山谷，到耶布斯的南旁；閣落去到隱羅結；","bklhl":"伊ê界koh落去到Piān-him-lùn山谷對面ê山邊，就是Lī-hoa̍t-im山谷北勢ê山；koh落去到Him-lùn山谷，到Iâ-pò͘-su ê南pêng；koh落去到Ún-lô-kiat；"}},{"book":"書","chapter":18,"verse":17,"versions":{"unv":"又往北通到隱‧示麥，達到亞都冥坡對面的基利綠；又下到流便之子波罕的磐石；","bklcl":"koh tùi pak-sì chhut-khì, kàu Ún-sī-le̍k, chhut-khì kàu A-to͘-bêng soaⁿ-phiâⁿ tùi-bīn ê Ki-lī-lio̍k, koh lo̍h-khì kàu Liû-piān ê kiáⁿ Pho-hán ê chio̍h-pôaⁿ.","tghg":"閣對北勢出去到隱示麥，出去到亞都冥山坪對面的基利綠；閣落去到流便的子波罕的石磐；","bklhl":"koh tùi北勢出去，到Ún-sī-le̍k，出去到A-to͘-bêng山坪對面ê Ki-lī-lio̍k，koh落去到Liû-piān ê kiáⁿ Pho-hán ê石磐。"}},{"book":"書","chapter":18,"verse":18,"versions":{"unv":"又接連到亞拉巴對面，往北下到亞拉巴；","bklcl":"Koh khì A-la̍h-pa tùi-bīn pak-sì ê piⁿ-á, lo̍h-khì kàu A-la̍h-pa;","tghg":"閣去亞拉巴對面北勢的邊仔，落去到亞拉巴；","bklhl":"koh去A-la̍h-pa對面北勢ê邊á，落去到A-la̍h-pa；"}},{"book":"書","chapter":18,"verse":19,"versions":{"unv":"又接連到伯‧曷拉的北邊，直通到鹽海的北汊，就是約旦河的南頭；這是南界。","bklcl":"i ê kài kàu Pek-hat-la̍h pak-sì ê piⁿ-á;  chit ê kài ti̍t-ti̍t kàu Iâm-hái pak-pêng ê hái-oan, chiū-sī Iok-tàn lâm-sì ê hô-kháu;  che sī i lâm-pêng ê kài;","tghg":"伊的界到伯曷拉北勢的邊仔，此個界直直到鹽海北旁的海灣，就是約但南勢的河口；這是伊南旁的界。","bklhl":"伊ê界到Pek-hat-la̍h 北勢ê邊á；chit ê界直直到鹽海北pêng ê海灣，就是約旦南勢ê河口；這是伊南pêng ê界；"}},{"book":"書","chapter":18,"verse":20,"versions":{"unv":"東界是約旦河。這是便雅憫人按著宗族，照他們四圍的交界所得的地業。","bklcl":"tang-pêng ê kài kàu Iok-tàn hô.  Che sī Piān-ngá-bín lâng ê gia̍p, chiàu in ê chong-cho̍k, in sì-ûi ê kau-kài.","tghg":"東旁的界到約但河。這是便雅憫人的業照𪜶的宗族，𪜶四圍的交界。","bklhl":"東pêng ê界到約旦河。這是便雅憫人ê業，照in ê宗族，in四圍ê交界。"}},{"book":"書","chapter":18,"verse":21,"versions":{"unv":"便雅憫支派按著宗族所得的城邑就是：耶利哥、伯‧曷拉、伊麥‧基悉、","bklcl":"Piān-ngá-bín ê chi-phài chiàu in ê chong-cho̍k só͘ tit-tio̍h ê siâⁿ, chiū-sī Iâ-lī-ko, Pek-hat-la̍h, I-be̍k-ki-sek;","tghg":"便雅憫的支派照𪜶的宗族所得著的城就是：耶利哥、伯曷拉、伊麥基悉、","bklhl":"便雅憫ê支派照in ê宗族所得tio̍h ê城，就是耶利哥、Pek-hat-la̍h、I-be̍k-ki-sek；"}},{"book":"書","chapter":18,"verse":22,"versions":{"unv":"伯‧亞拉巴、洗瑪臉、伯特利、","bklcl":"Pek-a-la̍h-pa, Sé-má-liám, Pek-te̍k-lī;","tghg":"伯亞拉巴、洗瑪臉、伯特利、","bklhl":"Pek-a-la̍h-pa、Sé-má-liám、Pek-te̍k-lī；"}},{"book":"書","chapter":18,"verse":23,"versions":{"unv":"亞文、巴拉、俄弗拉、","bklcl":"A-bûn, Pa-la̍h, Gô-hut-la̍h;","tghg":"亞文、巴拉、俄弗拉、","bklhl":"A-bûn、Pa-la̍h、Gô-hut-la̍h；"}},{"book":"書","chapter":18,"verse":24,"versions":{"unv":"基法‧阿摩尼、俄弗尼、迦巴，共十二座城，還有屬城的村莊；","bklcl":"Ki-hoat-a-mô͘-nî, Gô-hut-nî, Ka-pa;  kiōng cha̍p-jī chō siâⁿ, kap i ê hiuⁿ-siā.","tghg":"基法阿摩尼、俄弗尼、迦巴，共十二座城，及伊的鄉社；","bklhl":"Ki-hoat-a-mô͘-nî、Gô-hut-nî、Ka-pa；共十二座城，kap伊ê鄉社。"}},{"book":"書","chapter":18,"verse":25,"versions":{"unv":"又有基遍、拉瑪、比錄、","bklcl":"Koh ū Ki-piàn, La̍h-má, Pí-lo̍k;","tghg":"閣有基遍、拉瑪、比錄、","bklhl":"Koh有Ki-piàn、La̍h-má、Pí-lo̍k；"}},{"book":"書","chapter":18,"verse":26,"versions":{"unv":"米斯巴、基非拉、摩撒、","bklcl":"Bí-su-pa, Ki-hui-la̍h, Mô͘-sat;","tghg":"米斯巴、基非拉、摩撒、","bklhl":"Bí-su-pa、Ki-hui-la̍h、Mô͘-sat；"}},{"book":"書","chapter":18,"verse":27,"versions":{"unv":"利堅、伊利毘勒、他拉拉、","bklcl":"Lī-kian, I-lī-pì-le̍k, Tha-la̍h-la̍h;","tghg":"利堅、伊利毗勒、他拉拉、","bklhl":"Lī-kian、I-lī-pì-le̍k、Tha-la̍h-la̍h；"}},{"book":"書","chapter":18,"verse":28,"versions":{"unv":"洗拉、以利弗、耶布斯（耶布斯就是耶路撒冷）、基比亞、基列，共十四座城，還有屬城的村莊。這是便雅憫人按著宗族所得的地業。","bklcl":"Sé-la̍h, Í-lī-hut, Iâ-pò͘-su, chiū-sī Iâ-lō͘-sat-léng, Ki-pí-a, Ki-lia̍t;  kiōng cha̍p-sì chō siâⁿ, kap i ê hiuⁿ-siā.  Che sī Piān-ngá-bín lâng só͘ tit-tio̍h ê gia̍p, chiàu in ê chong-cho̍k.","tghg":"洗拉、以利弗、耶布斯（就是耶路撒冷）、基比亞、基列，共十四座城，及伊的鄉社。這是便雅憫人所得著的業，照𪜶的宗族。","bklhl":"Sé-la̍h、Í-lī-hut、Iâ-pò͘-su，就是耶路撒冷、Ki-pí-a、Ki-lia̍t；共十四座城，kap伊ê鄉社。這是便雅憫人所得tio̍h ê業，照in ê宗族。"}}]