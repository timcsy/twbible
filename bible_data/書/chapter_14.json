[{"book":"書","chapter":14,"verse":1,"versions":{"unv":"以色列人在迦南地所得的產業，就是祭司以利亞撒和嫩的兒子約書亞，並以色列各支派的族長所分給他們的，都記在下面，","bklcl":"Í-sek-lia̍t lâng tī Ka-lâm tōe só͘ tit-tio̍h ê gia̍p, chiū-sī chè-si Í-lī-a-sat, kap Lùn ê kiáⁿ Iok-su-a, kap Í-sek-lia̍t ta̍k chi-phài ê cho̍k-tiúⁿ, só͘ pun hō͘ in ê, lóng kì tī ē-tóe.","tghg":"以色列人佇迦南地所得著的業，就是祭司以利亞撒及嫩的子約書亞，及以色列逐支派的族長所分互𪜶的，攏記佇下底，","bklhl":"以色列人tī迦南地所得tio̍h ê業，就是祭司Í-lī-a-sat，kap Lùn ê kiáⁿ約書亞，kap以色列ta̍k支派ê族長，所分hō͘ in ê，lóng記tī下底。"}},{"book":"書","chapter":14,"verse":2,"versions":{"unv":"是照耶和華藉摩西所吩咐的，把產業拈鬮分給九個半支派。","bklcl":"Sī chiàu Iâ-hô-hoa thok Mô͘-se só͘ bēng-lēng ê, liam-khau pun hō͘ káu chi-phài koh pòaⁿ-chi-phài.","tghg":"是照耶和華託摩西所命令的，拈鬮(liam-khau)分互九支派閣半支派。","bklhl":"是照耶和華託摩西所命令ê，拈鬮分hō͘九支派koh半支派。"}},{"book":"書","chapter":14,"verse":3,"versions":{"unv":"原來，摩西在約旦河東已經把產業分給那兩個半支派，只是在他們中間沒有把產業分給利未人。","bklcl":"In-ūi Mô͘-se tī Iok-tàn hô hit-pêng, í-keng pun-gia̍p hō͘ nn̄g ê chi-phài koh pòaⁿ-chi-phài;  to̍k-to̍k tī in tiong-kan bô pun-gia̍p hō͘ Lī-bī lâng.","tghg":"因為摩西佇約但河彼旁已經分業互二個支派閣半支派，獨獨佇𪜶中間無分業互利未人。","bklhl":"因為摩西tī約旦河hit-pêng，已經分業hō͘兩個支派koh半支派；獨獨tī in中間無分業hō͘利未人。"}},{"book":"書","chapter":14,"verse":4,"versions":{"unv":"因為約瑟的子孫是兩個支派，就是瑪拿西和以法蓮，所以沒有把地分給利未人，但給他們城邑居住，並城邑的郊野，可以牧養他們的牲畜，安置他們的財物。","bklcl":"In-ūi Iok-sek ê kiáⁿ-sun sī nn̄g chi-phài, chiū-sī Má-ná-se kap Í-hoat-liân; chóng-sī bô ēng tōe pun hō͘ Lī-bī lâng chòe-gia̍p; chí-ū hō͘ in siâⁿ thang khiā-khí, kap siâⁿ ê kau-iá, thang chòe cheng-siⁿ kap châi-bu̍t ê lō͘-ēng.","tghg":"因為約瑟的子孫是二支派，就是瑪拿西及以法蓮，總是無用地分互利未人做業，只有互𪜶城通徛起，及城的郊野，通做精牲及財物的路用。","bklhl":"因為約瑟ê kiáⁿ孫是兩支派，就是Má-ná-se kap Í-hoat-liân；總是無用地分hō͘利未人做業；只有hō͘ in城thang khiā起，kap城ê郊野，thang做cheng-siⁿ kap財物ê路用。"}},{"book":"書","chapter":14,"verse":5,"versions":{"unv":"耶和華怎樣吩咐摩西，以色列人就照樣行，把地分了。","bklcl":"Í-sek-lia̍t lâng chiàu Iâ-hô-hoa só͘ bēng-lēng Mô͘-se ê khì kiâⁿ, lâi pun hit ê tōe.","tghg":"以色列人照耶和華所命令摩西的去行，來分彼個地。","bklhl":"以色列人照耶和華所命令摩西ê去行，來分hit ê地。"}},{"book":"書","chapter":14,"verse":6,"versions":{"unv":"那時，猶大人來到吉甲見約書亞，有基尼洗族耶孚尼的兒子迦勒對約書亞說：「耶和華在加低斯‧巴尼亞指著我與你對神人摩西所說的話，你都知道了。","bklcl":"Hit-sî Iû-tāi lâng tī Kiat-kah kìⁿ Iok-su-a; ū Ki-nî-sé cho̍k, Iâ-hu-nî ê kiáⁿ Ka-le̍k, kā i kóng, Chá tī Ka-te-su-pa-nî-a, Iâ-hô-hoa tùi Siōng-tè ê lô͘-po̍k Mô͘-se só͘ kóng, koan-hē lí góa ê tāi-chì ê, lí lóng chai.","tghg":"彼時，猶大人佇吉甲見約書亞，有基尼洗族耶孚尼的子迦勒給伊講：「早佇加低斯巴尼亞，耶和華對上帝的奴僕摩西所講，關係你我的代誌的，你攏知。","bklhl":"Hit時偤大人tī Kiat-kah見約書亞；有Ki-nî-sé族，Iâ-hu-nî ê kiáⁿ迦勒，kā伊講，早tī Ka-te-su-pa-nî-a，耶和華對上帝ê奴僕摩西所講：關係你我ê tāi-chì ê，你lóng知。"}},{"book":"書","chapter":14,"verse":7,"versions":{"unv":"耶和華的僕人摩西從加低斯‧巴尼亞打發我窺探這地，那時我正四十歲；我按著心意回報他。","bklcl":"Iâ-hô-hoa ê lô͘-po̍k Mô͘-se tùi Ka-te-su-pa-nî-a chhe góa thau-khòaⁿ chit ê tōe, hit-sî góa tú-á sì-cha̍p hè; góa chīn góa ê sim hê-hok i.","tghg":"耶和華的奴僕摩西對加低斯巴尼亞差我偷看此個地，彼時我抵仔四十歲；我盡我的心回覆伊。","bklhl":"耶和華ê奴僕摩西tùi Ka-te-su-pa-nî-a差我偷看chit ê地，hit時我tú-á四十歲；我盡我ê心回覆伊。"}},{"book":"書","chapter":14,"verse":8,"versions":{"unv":"然而，同我上去的眾弟兄使百姓的心消化；但我專心跟從耶和華─我的　神。","bklcl":"Chóng-sī kap góa chiūⁿ-khì hiah-ê hiaⁿ-tī hō͘ peh-sìⁿ sim sit-chì;  to̍k-to̍k góa choan-sim tè Iâ-hô-hoa góa ê Siōng-tè.","tghg":"總是，及我上去許個兄弟互百姓心失志；獨獨我全心隨耶和華──我的上帝。","bklhl":"總是kap我上去hiah-ê兄弟hō͘百姓心失志；獨獨我專心tè耶和華我ê上帝。"}},{"book":"書","chapter":14,"verse":9,"versions":{"unv":"當日摩西起誓說：『你腳所踏之地定要歸你和你的子孫永遠為業，因為你專心跟從耶和華─我的　神。』","bklcl":"Tng-ji̍t Mô͘-se chiù-chōa kóng, Lí ê kha só͘ ta̍h ê tōe, tiāⁿ-tio̍h beh kui lí kap lí ê kiáⁿ-sun, éng-oán chòe-gia̍p;  in-ūi lí choan-sim kun-tè Iâ-hô-hoa góa ê Siōng-tè.","tghg":"當日摩西咒誓講：『你的腳所踏的地定著欲歸你及你的子孫永遠做業，因為你全心跟隨耶和華──我的上帝。』","bklhl":"當日摩西chiù-chōa講：你ê腳所踏ê地，定tio̍h beh歸你kap你ê kiáⁿ孫，永遠做業；因為你專心跟tè耶和華我ê上帝。"}},{"book":"書","chapter":14,"verse":10,"versions":{"unv":"自從耶和華對摩西說這話的時候，耶和華照他所應許的使我存活這四十五年；其間以色列人在曠野行走。看哪，現今我八十五歲了，","bklcl":"Khòaⁿ ah, Iâ-hô-hoa chiàu I só͘ kóng ê, hō͘ góa oa̍h-teh í-keng sì-cha̍p-gō͘ nî, chiū-sī tùi Í-sek-lia̍t lâng kiâⁿ tī khòng-iá, Iâ-hô-hoa kā Mô͘-se kóng che ōe ê sî; khòaⁿ ah, hiān-kim góa poeh-cha̍p-gō͘ hè lah.","tghg":"看啊，耶和華照伊所講的，互我活啲已經四十五年；就是對以色列人行佇曠野，耶和華給摩西講這話的時。看啊，現今我八十五歲啦，","bklhl":"看ah，耶和華照伊所講ê，hō͘我活teh已經四十五年，就是tùi以色列人行tī曠野，耶和華kā摩西講這話ê時；看ah，現今我八十五歲 lah。"}},{"book":"書","chapter":14,"verse":11,"versions":{"unv":"我還是強壯，像摩西打發我去的那天一樣；無論是爭戰，是出入，我的力量那時如何，現在還是如何。","bklcl":"Góa iáu-kú ióng-kiāⁿ, chhin-chhiūⁿ Mô͘-se chhe góa khì hit-ji̍t chi̍t-iūⁿ, bô-lūn sī cheng-chiàn, sī chhut-ji̍p, góa ê khùi-la̍t hit-sî cháiⁿ-iūⁿ, hiān-chāi góa ê khùi-la̍t iā sī án-ni.","tghg":"我猶久勇健，親像摩西差我去彼日一樣；無論是爭戰，是出入，我的氣力彼時怎樣，現在我的氣力也是按呢。","bklhl":"我iáu-kú勇健，親像摩西差我去hit日一樣，無論是爭戰，是出入，我ê氣力hit時怎樣，現在我ê氣力也是án-ni。"}},{"book":"書","chapter":14,"verse":12,"versions":{"unv":"求你將耶和華那日應許我的這山地給我；那裡有亞衲族人，並寬大堅固的城，你也曾聽見了。或者耶和華照他所應許的與我同在，我就把他們趕出去。」","bklcl":"Kiû lí ēng Iâ-hô-hoa hit-ji̍t só͘ kóng ê soaⁿ-tōe hō͘ góa; in-ūi hit-ji̍t lí iā ū thiaⁿ-kìⁿ; tī-hia ū A-la̍p cho̍k ê lâng, i ê siâⁿ khoah-tōa kian-kò͘; nā Iâ-hô-hoa kap góa tī-teh, góa chiū beh kóaⁿ in chhut, chiàu Iâ-hô-hoa só͘ kóng ê.","tghg":"求你用耶和華彼日所講的山地互我；因為彼日你也有聽見，佇遐有亞衲族的人，伊的城闊大堅固。若耶和華及我佇啲，我就欲趕𪜶出，照耶和華所講的。」","bklhl":"求你用耶和華hit日所講ê山地hō͘我；因為hit日你也有聽見；tī-hia有A-la̍p族ê人，伊ê城闊大堅固；若耶和華kap我tī-teh，我就beh趕in出，照耶和華所講ê。"}},{"book":"書","chapter":14,"verse":13,"versions":{"unv":"於是約書亞為耶孚尼的兒子迦勒祝福，將希伯崙給他為業。","bklcl":"Iok-su-a chiū kā i chiok-hok, ēng Hi-pek-lûn hō͘ Iâ-hu-nî ê kiáⁿ Ka-le̍k chòe-gia̍p.","tghg":"約書亞就給伊祝福，用希伯崙互耶孚尼的子迦勒做業。","bklhl":"約書亞就kā伊祝福，用Hi-pek-lûn hō͘ Iâ-hu-nî ê kiáⁿ迦勒做業。"}},{"book":"書","chapter":14,"verse":14,"versions":{"unv":"所以希伯崙作了基尼洗族耶孚尼的兒子迦勒的產業，直到今日，因為他專心跟從耶和華─以色列的　神。","bklcl":"Só͘-í Hi-pek-lûn chòe Ki-nî-sé cho̍k Iâ-hu-nî ê kiáⁿ Ka-le̍k ê sán-gia̍p, ti̍t-kàu kin-á-ji̍t; in-ūi i choan-sim kun-tè Iâ-hô-hoa Í-sek-lia̍t ê Siōng-tè.","tghg":"所以希伯崙做基尼洗族耶孚尼的子迦勒的產業，直到今仔日，因為伊全心跟隨耶和華──以色列的上帝。","bklhl":"所以Hi-pek-lûn做Ki-nî-sé族Iâ-hu-nî ê kiáⁿ迦勒ê產業，直到今á日；因為伊專心跟tè耶和華以色列ê上帝。"}},{"book":"書","chapter":14,"verse":15,"versions":{"unv":"希伯崙從前名叫基列‧亞巴；亞巴是亞衲族中最尊大的人。於是國中太平，沒有爭戰了。","bklcl":"Hi-pek-lûn chêng kiò Ki-lia̍t-a-pa; chit ê A-pa sī A-la̍p cho̍k-tiong tē-it tōa ê lâng.  Tùi án-ni kok-lāi thài-pêng, bô koh kau-chiàn.","tghg":"希伯崙前叫基列亞巴；此個亞巴是亞衲族中第一大的人。對按呢國內太平，無閣交戰。","bklhl":"Hi-pek-lûn前叫Ki-lia̍t-a-pa；chit ê A-pa是A-la̍p族中第一大ê人。Tùi án-ni，國內太平，無koh交戰。"}}]