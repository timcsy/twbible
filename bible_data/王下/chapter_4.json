[{"book":"王下","chapter":4,"verse":1,"versions":{"unv":"有一個先知門徒的妻哀求以利沙說：「你僕人─我丈夫死了，他敬畏耶和華是你所知道的。現在有債主來，要取我兩個兒子作奴僕。」","bklcl":"Ū chi̍t ê hū-jîn-lâng, sī sian-ti ê ha̍k-seng ê bó͘, kiò Í-lī-sa kóng, Lí ê lô͘-po̍k góa ê tiōng-hu í-keng sí, lí ê lô͘-po̍k pêng-sò͘ kèng-ùi Iâ-hô-hoa, sī lí só͘ chai ê.  Taⁿ chè-chú lâi beh chhú góa nn̄g ê kiáⁿ chòe lô͘-po̍k.","tghg":"有一個婦仁人是先知的學生的某，叫以利沙講：「你的奴僕──我的丈夫已經死，你的奴僕平素敬畏耶和華，是你所知的。今債主來欲取我二個子做奴僕。」","bklhl":"有一个婦人人，是先知ê學生ê bó͘，叫以利沙講，你ê奴僕我ê丈夫已經死，你ê奴僕平素敬畏耶和華，是你所知ê。Taⁿ債主來beh取我兩個kiáⁿ做奴僕。"}},{"book":"王下","chapter":4,"verse":2,"versions":{"unv":"以利沙問她說：「我可以為你做甚麼呢？你告訴我，你家裡有甚麼？」她說：「婢女家中除了一瓶油之外，沒有甚麼。」","bklcl":"Í-lī-sa mn̄g i kóng, Góa thang kā lí chòe sím-mi̍h? lí kā góa kóng; lí chhù-lāi ū sím-mi̍h?  I kóng, Lí ê lú-pī chhù-lāi chhun chi̍t pân iû, í-gōa lóng bô.","tghg":"以利沙問伊講：「我通給你做甚麼？你給我講，你厝內有甚麼？」伊講：「你的女婢厝內剩一瓶(pân)油，以外攏無。」","bklhl":"以利沙問伊講，我thang kā你做甚麼？你kā我講；你厝內有甚麼？伊講，你ê女婢厝內chhun一瓶油，以外lóng無。"}},{"book":"王下","chapter":4,"verse":3,"versions":{"unv":"以利沙說：「你去，向你眾鄰舍借空器皿，不要少借；","bklcl":"Í-lī-sa kóng, Lí khì ah, tī gōa-bīn tùi lí hiah-ê chhù-piⁿ chioh khì-kū, chiū-sī khang ê khì-kū, m̄-thang chioh chió-chió.","tghg":"以利沙講：「你去啊，佇外面對你許個厝邊借器具，就是空的器具，呣通借少少；","bklhl":"以利沙講，你去ah，tī外面對你hiah-ê厝邊借器具，就是空ê器具，m̄-thang借少少。"}},{"book":"王下","chapter":4,"verse":4,"versions":{"unv":"回到家裡，關上門，你和你兒子在裡面將油倒在所有的器皿裡，倒滿了的放在一邊。」","bklcl":"Tio̍h ji̍p chhù, koaiⁿ-mn̂g, lí kap lí ê kiáⁿ tiàm lāi-bīn, thîn-iûⁿ tī só͘-ū ê khì-kū; thîn-móa-ê tio̍h lēng-gōa hē.","tghg":"著入厝，關門，你及你的子踮內面斟油(thîn-iûⁿ)佇所有的器具，斟滿的著另外下。」","bklhl":"Tio̍h入厝，關門，你kap你ê kiáⁿ tiàm內面，thîn油tī所有ê器具；thîn滿ê tio̍h另外hē。"}},{"book":"王下","chapter":4,"verse":5,"versions":{"unv":"於是，婦人離開以利沙去了，關上門，自己和兒子在裡面；兒子把器皿拿來，她就倒油。","bklcl":"Hū-jîn-lâng lī-khui i khì, koaiⁿ mn̂g, i kap i ê kiáⁿ tiàm lāi-bīn; kiáⁿ tòa khì-kū lâi hō͘ i, i chiū thîn iû.","tghg":"婦仁人離開伊去，關門，伊及伊的子踮內面；子帶器具來互伊，伊就斟油。","bklhl":"婦人人離開伊去，關門，伊kap伊ê kiáⁿ tiàm內面；kiáⁿ帶器具來hō͘伊，伊就thîn油。"}},{"book":"王下","chapter":4,"verse":6,"versions":{"unv":"器皿都滿了，她對兒子說：「再給我拿器皿來。」兒子說：「再沒有器皿了。」油就止住了。","bklcl":"Hiah ê khì-kū lóng móa, i kā i ê kiáⁿ kóng, Koh the̍h khì-kū lâi hō͘ góa.  Kiáⁿ kóng, Bô koh ū khì-kū lah; iû chiū chí.","tghg":"許個器具攏滿，伊給伊的子講：「閣提器具來互我。」子講：「無閣有器具啦。」油就止。","bklhl":"Hiah-ê器具lóng滿，伊kā伊ê kiáⁿ講，Koh the̍h器具來hō͘我。Kiáⁿ講，無koh有器具lah；油就止。"}},{"book":"王下","chapter":4,"verse":7,"versions":{"unv":"婦人去告訴神人，神人說：「你去賣油還債，所剩的你和你兒子可以靠著度日。」","bklcl":"Hū-jîn-lâng khì kā Siōng-tè ê lô͘-po̍k kóng.  I kóng, Lí khì bōe iû lâi hêng-chè; só͘ chhun-ê, lí kap lí ê kiáⁿ thang tō͘-oa̍h.","tghg":"婦仁人去給上帝的奴僕講，伊講：「你去賣油來還債，所剩的你及你的子通度活(tō͘-oa̍h)。」","bklhl":"婦人人去kā上帝ê奴僕講。伊講，你去賣油來還債；所chhun-ê，你kap你ê kiáⁿ thang度活。"}},{"book":"王下","chapter":4,"verse":8,"versions":{"unv":"一日，以利沙走到書念，在那裡有一個大戶的婦人強留他吃飯。此後，以利沙每從那裡經過就進去吃飯。","bklcl":"Ū chi̍t-ji̍t Í-lī-sa kiâⁿ kàu Su-liām, tī-hia ū chi̍t ê hó-gia̍h ê hū-jîn-lâng, kiông-kiông lâu i tiàm teh chia̍h; āu-lâi Í-lī-sa ta̍k-pái tùi-hia keng-kè, chiū ji̍p-khì chia̍h.","tghg":"有一日，以利沙行到書念，佇遐有一個好額的婦仁人強強留伊踮啲食。後來，以利沙逐擺對遐經過就入去食。","bklhl":"有一日以利沙行到Su-liām，tī-hia有一个好額ê婦人人，強強留伊tiàm teh食；後來以利沙ta̍k-pái tùi-hia經過，就入去食。"}},{"book":"王下","chapter":4,"verse":9,"versions":{"unv":"婦人對丈夫說：「我看出那常從我們這裡經過的是聖潔的神人。","bklcl":"Hū-jîn-lâng tùi i ê tiōng-hu kóng, Lí khòaⁿ, hit ê siông-siông tùi lán chia keng-kè--ê, góa khòaⁿ i sī Siōng-tè sèng ê lô͘-po̍k.","tghg":"婦仁人對伊的丈夫講：「你看，彼個常常對咱遮經過者，我看伊是上帝聖的奴僕。","bklhl":"婦人人對伊ê丈夫講，你看，hit ê常常對咱chia經過ê，我看伊是上帝聖ê奴僕。"}},{"book":"王下","chapter":4,"verse":10,"versions":{"unv":"我們可以為他在牆上蓋一間小樓，在其中安放床榻、桌子、椅子、燈臺，他來到我們這裡，就可以住在其間。」","bklcl":"Kiû lí ún, lán thang tī chhiûⁿ-téng khí chi̍t keng sòe-keng pâng, tī-hia kā i an-tì bîn-chhn̂g, toh, í, teng-tâi, hō͘ i lâi lán chia, thang ji̍p--khì hioh.","tghg":"求你允，咱通佇牆頂起一間細間房，佇遐給伊安置眠床、桌、椅、燈台，互伊來咱遮，通入去歇。」","bklhl":"求你允，咱thang tī牆頂起一間細間房，tī-hia kā伊安置眠床、桌、椅、燈台，hō͘伊來咱chia，thang入去歇。"}},{"book":"王下","chapter":4,"verse":11,"versions":{"unv":"一日，以利沙來到那裡，就進了那樓躺臥。","bklcl":"Ū chi̍t-ji̍t Í-lī-sa lâi kàu hia, chiū ji̍p-khì hit keng pâng khùn.","tghg":"有一日，以利沙來到遐，就入去彼間房睏。","bklhl":"有一日以利沙來到hia，就入去hit間房睏。"}},{"book":"王下","chapter":4,"verse":12,"versions":{"unv":"以利沙吩咐僕人基哈西說：「你叫這書念婦人來。」他就把婦人叫了來，婦人站在以利沙面前。","bklcl":"Í-lī-sa kā i ê lô͘-po̍k Ki-hap-se kóng, Lí kiò chit ê Su-liām ê hū-jîn-lâng lâi.  I chiū kiò i lâi; hū-jîn-lâng khiā tī i ê bīn-chêng.","tghg":"以利沙給伊的奴僕基哈西講：「你叫此個書念的婦仁人來。」伊就叫伊來，婦仁人徛佇伊的面前。","bklhl":"以利沙kā伊ê奴僕Ki-hap-se講，你叫chit ê Su-liām ê婦人人來。伊就叫伊來；婦人人khiā tī伊ê面前。"}},{"book":"王下","chapter":4,"verse":13,"versions":{"unv":"以利沙吩咐僕人說：「你對她說：你既為我們費了許多心思，可以為你做甚麼呢？你向王或元帥有所求的沒有？」她回答說：「我在我本鄉安居無事。」","bklcl":"I kā i ê lô͘-po̍k kóng, Lí thang kā i kóng, Khòaⁿ ah, lí ūi goán hùi chōe-chōe sim-su, taⁿ tio̍h kā lí chòe sím-mi̍h? lí ài góa thòe lí kā ông, á-sī kun-tiúⁿ, kóng ah?  I ìn kóng, Góa khiā-khí tī góa ê peh-sìⁿ ê tiong-kan.","tghg":"伊給伊的奴僕講：「你通給伊講：看啊，你為阮費多多心思，今著給你做甚麼？你愛我替你給王抑是軍長講啊？」伊應講：「我徛起佇我的百姓的中間。」","bklhl":"伊kā伊ê奴僕講，你thang kā伊講，看ah，你為阮費chōe-chōe心思，taⁿ tio̍h kā你做甚麼？你ài我替你kā王，á是軍長，講ah？伊應講，我khiā起tī我ê百姓ê中間。"}},{"book":"王下","chapter":4,"verse":14,"versions":{"unv":"以利沙對僕人說：「究竟當為她做甚麼呢？」基哈西說：「她沒有兒子，她丈夫也老了。」","bklcl":"Í-lī-sa kóng, Án-ni tio̍h ūi i cháiⁿ-iūⁿ chòe--nih?  Ki-hap-se kóng, I bô kiáⁿ, i ê tiōng-hu iā lāu lah.","tghg":"以利沙講：「按呢著為伊怎樣做呢(nih)？」基哈西講：「伊無子，伊的丈夫也老啦。」","bklhl":"以利沙講，Án-ni tio̍h為伊怎樣做nih？Ki-hap-se講，伊無kiáⁿ，伊ê丈夫也老lah。"}},{"book":"王下","chapter":4,"verse":15,"versions":{"unv":"以利沙說：「再叫她來。」於是叫了她來，她就站在門口。","bklcl":"I koh kóng, Kiò i lâi; chiū kiò i lâi.  Hū-jîn-lâng chiū khiā tī mn̂g-kháu.","tghg":"伊閣講：「叫伊來。」就叫伊來。婦仁人就徛佇門口。","bklhl":"伊koh講，叫伊來；就叫伊來。婦人人就khiā tī門口。"}},{"book":"王下","chapter":4,"verse":16,"versions":{"unv":"以利沙說：「明年到這時候，你必抱一個兒子。」她說：「神人，我主啊，不要那樣欺哄婢女。」","bklcl":"I kóng, Mê-nî kàu chit-sî, lí beh phō chi̍t ê kiáⁿ.  I kóng, Bô--lah.  Siōng-tè ê lô͘-po̍k, góa ê chú ah, m̄-thang phiàn lí ê lú-pī.","tghg":"伊講：「明年到此時，你欲抱一個子。」伊講：「無啦，上帝的奴僕，我的主啊，呣通騙你的女婢。」","bklhl":"伊講，明年到chit時，你beh抱一个kiáⁿ。伊講，無lah。上帝ê奴僕，我ê主ah，m̄-thang騙你ê女婢。"}},{"book":"王下","chapter":4,"verse":17,"versions":{"unv":"婦人果然懷孕，到了那時候，生了一個兒子，正如以利沙所說的。","bklcl":"Hū-jîn-lâng kó-jiân hoâi-īn, kàu mê-nî hit-sî siⁿ chi̍t ê kiáⁿ, chiàu Í-lī-sa só͘ kóng--ê.","tghg":"婦仁人果然懷孕，到明年彼時生一個子，照以利沙所講的。","bklhl":"婦人人果然懷孕，到明年hit時生一个kiáⁿ，照以利沙所講ê。"}},{"book":"王下","chapter":4,"verse":18,"versions":{"unv":"孩子漸漸長大，一日到他父親和收割的人那裡，","bklcl":"Gín-ná tōa-hàn; ū chi̍t-ji̍t chhut-khì kàu i ê lāu-pē, kàu siu-koah ê lâng hia.","tghg":"囝仔大漢，有一日出去到伊的老父到收割的人遐，","bklhl":"Gín-ná大漢；有一日出去到伊ê老父，到收割ê人hia。"}},{"book":"王下","chapter":4,"verse":19,"versions":{"unv":"他對父親說：「我的頭啊，我的頭啊！」他父親對僕人說：「把他抱到他母親那裡。」","bklcl":"I kā lāu-pē kóng, Góa ê thâu-khak ah, góa ê thâu-khak ah; i ê lāu-pē kā lô͘-po̍k kóng, Phō i kàu i ê lāu-bú hia.","tghg":"伊給老父講：「我的頭殼啊，我的頭殼啊！」伊的老父給奴僕講：「抱伊到伊的老母遐。」","bklhl":"伊kā老父講，我ê頭殼ah，我ê頭殼ah；伊ê老父kā奴僕講，抱伊到伊ê老母hia。"}},{"book":"王下","chapter":4,"verse":20,"versions":{"unv":"僕人抱去，交給他母親；孩子坐在母親的膝上，到晌午就死了。","bklcl":"I phō i kàu i ê lāu-bú hia;  gín-ná chē tī lāu-bú ê kha-thâu-u, kàu tiong-tàu chiū sí.","tghg":"伊抱伊到伊的老母遐；囝仔坐佇老母的腳頭窩(kha-thâu-u)，到中晝(tiong-tàu)就死。","bklhl":"伊抱伊到伊ê老母hia；gín-ná坐tī老母ê腳頭u，到中晝就死。"}},{"book":"王下","chapter":4,"verse":21,"versions":{"unv":"他母親抱他上了樓，將他放在神人的床上，關上門出來，","bklcl":"Lāu-bú chiūⁿ-khì lâu-téng, chiong i ê kiáⁿ hē tī Siōng-tè ê lô͘-po̍k ê bîn-chhn̂g, koaiⁿ-mn̂g chhut-lâi;","tghg":"老母上去樓頂，將伊的子下佇上帝的奴僕的眠床，關門出來，","bklhl":"老母上去樓頂，將伊ê kiáⁿ hē tī上帝ê奴僕ê眠床，關門出來；"}},{"book":"王下","chapter":4,"verse":22,"versions":{"unv":"呼叫她丈夫說：「你叫一個僕人給我牽一匹驢來，我要快快地去見神人，就回來。」","bklcl":"kiò i ê tiōng-hu kóng, Chhiáⁿ chhe chi̍t ê lô͘-po̍k khan chi̍t chiah lû lâi góa chia; góa beh pháu--khì Siōng-tè ê lô͘-po̍k hia, chiah tò-lâi.","tghg":"叫伊的丈夫講：「請差一個奴僕牽一隻驢來我遮，我欲跑(pháu)去上帝的奴僕遐，才倒來。」","bklhl":"叫伊ê丈夫講，請差一个奴僕牽一隻驢來我chia；我beh跑去上帝ê奴僕hia，chiah tò來。"}},{"book":"王下","chapter":4,"verse":23,"versions":{"unv":"丈夫說：「今日不是月朔，也不是安息日，你為何要去見他呢？」婦人說：「平安無事。」","bklcl":"Tiōng-hu kóng, Kin-á-ji̍t m̄-sī ge̍h ê chhoe-it, iā m̄-sī an-hioh, lí siáⁿ-sū beh khì i hia?  Hū-jîn-lâng kóng, Pêng-an.","tghg":"丈夫講：「今仔日呣是月的初一，也呣是安息，你啥事欲去伊遐？」婦仁人講：「平安。」","bklhl":"丈夫講，今á日m̄是月ê初一，也m̄是安歇，你啥事beh去伊hia？婦人人講，平安。"}},{"book":"王下","chapter":4,"verse":24,"versions":{"unv":"於是備上驢，對僕人說：「你快快趕著走，我若不吩咐你，就不要遲慢。」","bklcl":"Chiū pī-pān lû, kā lô͘-po̍k kóng, Lí kóaⁿ-lû chìn-chêng khì; góa nā bô kā lí kóng, chiū m̄-thang khah-bān.","tghg":"就備辦驢，給奴僕講：「你趕驢進前去，我若無給你講，就呣通卡慢。」","bklhl":"就備辦驢，kā奴僕講，你趕驢進前去；我若無kā你講，就m̄-thang khah慢。"}},{"book":"王下","chapter":4,"verse":25,"versions":{"unv":"婦人就往迦密山去見神人。神人遠遠地看見她，對僕人基哈西說：「看哪，書念的婦人來了！","bklcl":"Hū-jîn-lâng chiū khì Ka-bi̍t soaⁿ, khì Siōng-tè ê lô͘-po̍k hia.  Siōng-tè ê lô͘-po̍k hn̄g-hn̄g khòaⁿ-kìⁿ i, kā i ê lô͘-po̍k Ki-hap-se kóng.  Khòaⁿ ah, Su-liām ê hū-jîn-lâng lâi ah;","tghg":"婦仁人就去迦密山，去上帝的奴僕遐。上帝的奴僕遠遠看見伊，給伊的奴僕基哈西講：「看啊，書念的婦仁人來啊！","bklhl":"婦人人就去Ka-bi̍t山，去上帝ê奴僕hia。上帝ê奴僕遠遠看見伊，kā伊ê奴僕Ki-hap-se講。看ah，Su-liām ê婦人人來ah；"}},{"book":"王下","chapter":4,"verse":26,"versions":{"unv":"你跑去迎接她，問她說：你平安嗎？你丈夫平安嗎？孩子平安嗎？」她說：「平安。」","bklcl":"Lí cháu--khì ngiâ-chih i, mn̄g i kóng, Lí pêng-an mah? lí ê tiōng-hu pêng-an mah? gín-ná pêng-an mah? I kóng, Pêng-an.","tghg":"你走去迎接(ngiâ-chih)伊，問伊講：你平安嗎？你的丈夫平安嗎？囝仔平安嗎？」伊講：「平安。」","bklhl":"你走去迎接伊，問伊講，你平安mah？你ê丈夫平安mah？gín-ná平安mah？伊講，平安。"}},{"book":"王下","chapter":4,"verse":27,"versions":{"unv":"婦人上了山，到神人那裡，就抱住神人的腳。基哈西前來要推開她，神人說：「由她吧！因為她心裡愁苦，耶和華向我隱瞞，沒有指示我。」","bklcl":"Hū-jîn-lâng kàu hit ê soaⁿ, kàu Siōng-tè ê lô͘-po̍k hia, chiū phō i ê kha.  Ki-hap-se chìn-chêng beh kā i chhia-khui; Siōng-tè ê lô͘-po̍k kóng, Kù-chāi i, in-ūi i sim-lāi thòng-khó͘;  Iâ-hô-hoa tùi góa ún-khǹg, bô kā góa kóng.","tghg":"婦仁人到彼個山，到上帝的奴僕遐，就抱伊的腳。基哈西進前欲給伊捙開(chhia-khui)，上帝的奴僕講：「據在(kù-chāi)伊，因為伊心內痛苦，耶和華對我隱囥(ún-khǹg)，無給我講。」","bklhl":"婦人人到hit ê山，到上帝ê奴僕hia，就抱伊ê腳。Ki-hap-se進前beh kā伊chhia開；上帝ê奴僕講，Kù-chāi伊，因為伊心內痛苦；耶和華tùi我隱khǹg，無kā我講。"}},{"book":"王下","chapter":4,"verse":28,"versions":{"unv":"婦人說：「我何嘗向我主求過兒子呢？我豈沒有說過，不要欺哄我嗎？」","bklcl":"Hū-jîn-lâng kóng, Góa kiám bat tùi góa ê chú kiû kiáⁿ mah? góa kiám bô kóng, M̄-thang phiàn góa mah?","tghg":"婦仁人講：「我豈曾對我的主求子嗎？我豈無講，呣通騙我嗎？」","bklhl":"婦人人講，我kiám bat對我ê主求kiáⁿ mah？我kiám無講，M̄-thang騙我mah？"}},{"book":"王下","chapter":4,"verse":29,"versions":{"unv":"以利沙吩咐基哈西說：「你束上腰，手拿我的杖前去；若遇見人，不要向他問安；人若向你問安，也不要回答；要把我的杖放在孩子臉上。」","bklcl":"I kā Ki-hap-se kóng, Lí hâ-io, chhiú kia̍h góa ê koáiⁿ, chìn-chêng khì; nā tú-tio̍h lâng, bo̍h-tit kā in chhéng-an, lâng nā chhéng-an lí, iā bo̍h-tit ìn i; tio̍h ēng góa ê koáiⁿ-á hē tī gín-ná ê bīn.","tghg":"伊給基哈西講：「你縖腰手攑我的枴，進前去；若抵著(tú-tio̍h)人，莫得給𪜶請安，人若請安你，也莫得應伊；著用我的枴仔下佇囝仔的面。」","bklhl":"伊kā Ki-hap-se講，你縖腰，手kia̍h我ê柺，進前去；若tú-tio̍h人，莫得kā in請安，人若請安你，也莫得應伊；tio̍h用我ê柺á hē tī gín-ná ê面。"}},{"book":"王下","chapter":4,"verse":30,"versions":{"unv":"孩子的母親說：「我指著永生的耶和華，又敢在你面前起誓，我必不離開你。」於是以利沙起身，隨著她去了。","bklcl":"Gín-ná ê lāu-bú kóng, Góa kí éng-oa̍h ê Iâ-hô-hoa kap lí ê oa̍h-miā lâi kóng, góa tek-khak m̄ lī-khui lí.  Í-lī-sa chiū khí-lâi, tè i khì.","tghg":"囝仔的老母講：「我指永活的耶和華及你的活命來講，我的確呣離開你。」以利沙就起來，隨伊去。","bklhl":"Gín-ná ê老母講，我kí永活ê耶和華kap你ê活命來講，我的確m̄離開你。以利沙就起來，tè伊去。"}},{"book":"王下","chapter":4,"verse":31,"versions":{"unv":"基哈西先去，把杖放在孩子臉上，卻沒有聲音，也沒有動靜。基哈西就迎著以利沙回來，告訴他說：「孩子還沒有醒過來。」","bklcl":"Ki-hap-se thâu-chêng khì, ēng koáiⁿ-á hē tī gín-ná ê bīn; chóng-sī bô siaⁿ-seh, iā m̄-chai lâng.  Ki-hap-se tò-tńg tú-tio̍h i, kā i kóng, Gín-ná bô chhíⁿ.","tghg":"基哈西頭前去，用枴仔下佇囝仔的面，總是無聲說(siaⁿ-seh)，也呣知人。基哈西倒轉抵著伊，給伊講：「囝仔無醒。」","bklhl":"Ki-hap-se頭前去，用柺á hē tī gín-ná ê面；總是無聲seh，也m̄知人。Ki-hap-se 倒tńg tú-tio̍h伊，kā伊講，Gín-ná無醒。"}},{"book":"王下","chapter":4,"verse":32,"versions":{"unv":"以利沙來到，進了屋子，看見孩子死了，放在自己的床上。","bklcl":"Í-lī-sa kàu-tè, ji̍p chhù, khòaⁿ-kìⁿ gín-ná í-keng sí, hē tī i ê bîn-chhn̂g.","tghg":"以利沙到地，入厝，看見囝仔已經死，下佇伊的眠床。","bklhl":"以利沙到tè，入厝，看見gín-ná已經死，hē tī伊ê眠床。"}},{"book":"王下","chapter":4,"verse":33,"versions":{"unv":"他就關上門，只有自己和孩子在裡面，他便祈禱耶和華，","bklcl":"I ji̍p-khì, chiū koaiⁿ-mn̂g, chí-ū in nn̄g-ê tī lāi-bīn; i chiū kî-tó Iâ-hô-hoa.","tghg":"伊入去就關門，只有𪜶二個佇內面，伊就祈禱耶和華。","bklhl":"伊入去，就關門，只有in兩個tī內面；伊就祈禱耶和華。"}},{"book":"王下","chapter":4,"verse":34,"versions":{"unv":"上床伏在孩子身上，口對口，眼對眼，手對手；既伏在孩子身上，孩子的身體就漸漸溫和了。","bklcl":"Chiūⁿ-khì phak tī gín-ná ê seng-khu, chhùi tùi chhùi, ba̍k-chiu tùi ba̍k-chiu, chhiú tùi chhiú, kui-sin àⁿ tī gín-ná ê seng-khu; gín-ná ê bah chiū chiām-chiām sio-lō.","tghg":"上去仆佇囝仔的身軀，嘴對嘴，目睭對目睭，手對手；歸身俯(àⁿ)佇囝仔的身軀，囝仔的肉就漸漸燒烙(sio-lō)。","bklhl":"上去仆tī gín-ná ê身軀，嘴對嘴，目睭對目睭，手對手，kui身àⁿ tī gín-ná ê身軀；gín-ná ê肉就漸漸燒lō。"}},{"book":"王下","chapter":4,"verse":35,"versions":{"unv":"然後他下來，在屋裡來往走了一趟，又上去伏在孩子身上，孩子打了七個噴嚏，就睜開眼睛了。","bklcl":"I lo̍h-lâi, tī chhù-lāi kiâⁿ-lâi kiâⁿ-khì chi̍t-pái, koh chiūⁿ-khì, kui-sin àⁿ tī gín-ná; gín-ná phah-ka-chhiùⁿ chhit-pái, ba̍k-chiu chiū thí-khui.","tghg":"伊落來，佇厝內行來行去一擺，閣上去歸身俯佇囝仔，囝仔拍加嚏(phah-ka-chhiùⁿ)七擺，目睭就展開。","bklhl":"伊落來，tī厝內行來行去一pái，koh上去，kui身àⁿ tī gín-ná；gín-ná phah-ka-chhiùⁿ七pái，目睭就thí開。"}},{"book":"王下","chapter":4,"verse":36,"versions":{"unv":"以利沙叫基哈西說：「你叫這書念婦人來」；於是叫了她來。以利沙說：「將你兒子抱起來。」","bklcl":"Í-lī-sa kiò Ki-hap-se kóng, Lí kiò chit ê Su-liām ê hū-jîn-lâng lâi.  I chiū kiò i; i ji̍p-lâi i hia, Í-lī-sa kóng, Phō lí ê gín-ná khí--lâi.","tghg":"以利沙叫基哈西講：「你叫此個書念的婦仁人來」；伊就叫伊，伊入來伊遐。以利沙講：「抱你的囝仔起來。」","bklhl":"以利沙叫Ki-hap-se講，你叫chit ê Su-liām ê婦人人來。伊就叫伊；伊入來伊hia，以利沙講，抱你ê gín-ná 起來。"}},{"book":"王下","chapter":4,"verse":37,"versions":{"unv":"婦人就進來，在以利沙腳前俯伏於地，抱起她兒子出去了。","bklcl":"Hū-jîn-lâng chiū ji̍p-lâi, àⁿ tī i ê kha-chêng, phak tī tōe--nih, phō i ê kiáⁿ chhut-khì.","tghg":"婦仁人就入來，俯佇伊的腳前仆佇地裡，抱伊的子出去。","bklhl":"婦人人就入來，àⁿ tī伊ê腳前，仆tī地裡，抱伊ê kiáⁿ出去。"}},{"book":"王下","chapter":4,"verse":38,"versions":{"unv":"以利沙又來到吉甲，那地正有饑荒。先知門徒坐在他面前，他吩咐僕人說：「你將大鍋放在火上，給先知門徒熬湯。」","bklcl":"Í-lī-sa koh lâi kàu Kiat-kah; hit-sî kok-lāi ki-hng, sian-ti ê ha̍k-seng chē tī i ê bīn-chêng; i hoan-hù lô͘-po̍k kóng, Lí chiong tōa-tiáⁿ hē tī hé--nih, kā sian-ti ê ha̍k-seng chú chhài-thng.","tghg":"以利沙閣來到吉甲，彼時國內飢荒。先知的學生坐佇伊的面前，伊吩咐奴僕講：「你將大鼎下佇火裡，給先知的學生煮菜湯。」","bklhl":"以利沙koh來到Kiat-kah；hit時國內飢荒，先知ê學生坐tī伊ê面前；伊吩咐奴僕講，你將大鼎hē tī火裡，kā先知ê學生煮菜湯。"}},{"book":"王下","chapter":4,"verse":39,"versions":{"unv":"有一個人去到田野掐菜，遇見一棵野瓜籐，就摘了一兜野瓜回來，切了擱在熬湯的鍋中，因為他們不知道是甚麼東西；","bklcl":"Ū chi̍t-lâng khì chhân--nih bán chhài, tú-tio̍h chi̍t châng iá-tîn, chiū bán i ê koe móa-phè tò-lâi; chhiat i, lok tī chú chhài-thng ê tiáⁿ; in-ūi in m̄ bat sī sím-mi̍h mi̍h.","tghg":"有一人去田裡挽(bán)菜，抵著一欉野藤，就挽伊的瓜滿帕(móa-phè)倒來，切伊，橐(lok)佇煮菜湯的鼎，因為𪜶呣識是甚麼物。","bklhl":"有一人去田裡挽菜，tú-tio̍h一叢野藤，就挽伊ê瓜滿phè tò來；切伊，lok tī煮菜湯ê鼎；因為in m̄ bat是甚麼物。"}},{"book":"王下","chapter":4,"verse":40,"versions":{"unv":"倒出來給眾人吃，吃的時候，都喊叫說：「神人哪，鍋中有致死的毒物！」所以眾人不能吃了。","bklcl":"Piàⁿ--chhut-lâi hō͘ in chia̍h; chia̍h chhài-thng ê sî, in lóng kiò kóng, Siōng-tè ê lô͘-po̍k ah, tiáⁿ-lāi ū sí ê to̍k;  in lóng bōe-chia̍h-tit.","tghg":"傾出來互𪜶食；食菜湯的時，𪜶攏叫講：「上帝的奴僕啊，鼎內有死的毒！」𪜶攏𣍐食得。","bklhl":"Piàⁿ出來hō͘ in食；食菜湯ê時，in lóng叫講，上帝ê奴僕ah，鼎內有死ê毒；in lóng bōe食得。"}},{"book":"王下","chapter":4,"verse":41,"versions":{"unv":"以利沙說：「拿點麵來」，就把麵撒在鍋中，說：「倒出來，給眾人吃吧！」鍋中就沒有毒了。","bklcl":"Í-lī-sa kóng, The̍h tām-po̍h mī-hún lâi; chiū chiong mī-hún sám tī tiáⁿ--nih, kóng, Piàⁿ--chhut-lâi hō͘ in chia̍h; tiáⁿ-lāi chiū bô hāi.","tghg":"以利沙講：「提淡薄麵粉來」，就將麵粉摻(sám)佇鼎裡，講：「傾出來互𪜶食！」鼎內就無害。","bklhl":"以利沙講，The̍h淡薄麵粉來；就將麵粉sám tī鼎裡，講，Piàⁿ出來hō͘ in食；鼎內就無害。"}},{"book":"王下","chapter":4,"verse":42,"versions":{"unv":"有一個人從巴力‧沙利沙來，帶著初熟大麥做的餅二十個，並新穗子，裝在口袋裡送給神人。神人說：「把這些給眾人吃。」","bklcl":"Ū chi̍t-lâng tùi Pa-le̍k-sa-lī-sa lâi, tòa khí-thâu se̍k ê be̍h só͘ chòe ê piáⁿ, kap tōa-be̍h piáⁿ jī-cha̍p-ê, kap sin ê sūi, tóe tī tē--nih, sàng hō͘ Siōng-tè ê lô͘-po̍k.  I chiū kóng, Chiong chiah-ê hō͘ peh-sìⁿ chia̍h.","tghg":"有一人對巴力沙利沙來，帶起頭熟的麥所做的餅及大麥餅二十個，及新的穗，貯(tóe)佇袋裡，送互上帝的奴僕。伊就講：「將諸個互百姓食。」","bklhl":"有一人tùi Pa-le̍k-sa-lī-sa來，帶起頭熟ê麥所做ê餅，kap大麥餅二十個，kap新ê穗，貯tī袋裡，送hō͘上帝ê奴僕。伊就講，將chiah ê hō͘百姓食。"}},{"book":"王下","chapter":4,"verse":43,"versions":{"unv":"僕人說：「這一點豈可擺給一百人吃呢？」以利沙說：「你只管給眾人吃吧！因為耶和華如此說，眾人必吃了，還剩下。」","bklcl":"I ê chhe-ēng kóng, Cháiⁿ-iūⁿ, góa kiám thang pâi chiah-ê tī chi̍t-pah lâng ê bīn-chêng mah? I kóng, Chòe lí hō͘ peh-sìⁿ chia̍h, in-ūi Iâ-hô-hoa án-ni kóng, In beh chia̍h i, iáu ū chhun.","tghg":"伊的差用講：「怎樣，我豈通排諸個佇一百人的面前嗎？」伊講：「做你互百姓食！因為耶和華按呢講，𪜶欲食伊，猶有剩。」","bklhl":"伊ê差用講，怎樣，我kiám thang排chiah ê tī一百人ê面前mah？伊講，做你hō͘百姓食，因為耶和華án-ni講，In beh食伊，iáu有chhun。"}},{"book":"王下","chapter":4,"verse":44,"versions":{"unv":"僕人就擺在眾人面前，他們吃了，果然還剩下，正如耶和華所說的。","bklcl":"I chiū pâi tī in ê bīn-chêng, in chia̍h i, iā ū chhun, chiàu Iâ-hô-hoa só͘ kóng.","tghg":"伊就排佇𪜶的面前，𪜶食伊，也有剩，照耶和華所講。","bklhl":"伊就排tī in ê面前，in食伊，也有chhun，照耶和華所講。"}}]