[{"book":"王下","chapter":14,"verse":1,"versions":{"unv":"以色列王約哈斯的兒子約阿施第二年，猶大王約阿施的兒子亞瑪謝登基。","bklcl":"Í-sek-lia̍t ông Iok-hap-su ê kiáⁿ Iok-a-si tē-jī nî, Iû-tāi ông Iok-a-si ê kiáⁿ A-má-siā chē-ūi.","tghg":"以色列王約哈斯的子約阿施第二年，猶大王約阿施的子亞瑪謝坐位。","bklhl":"以色列王Iok-hap-su ê kiáⁿ Iok-a-si第二年，偤大王Iok-a-si ê kiáⁿ A-má-siā坐位。"}},{"book":"王下","chapter":14,"verse":2,"versions":{"unv":"他登基的時候年二十五歲，在耶路撒冷作王二十九年。他母親名叫約耶但，是耶路撒冷人。","bklcl":"I chē-ūi ê sî, jī-cha̍p-gō͘ hè; tī Iâ-lō͘-sat-léng chòe-ông kiōng jī-cha̍p-káu nî; i ê lāu-bú miâ kiò Iok-iâ-tàn, sī Iâ-lō͘-sat-léng lâng.","tghg":"伊坐位的時二十五歲，佇耶路撒冷做王共二十九年。伊的老母名叫約耶但，是耶路撒冷人。","bklhl":"伊坐位ê時，二十五歲；tī耶路撒冷做王共二十九年；伊ê老母名叫Iok-iâ-tàn，是耶路撒冷人。"}},{"book":"王下","chapter":14,"verse":3,"versions":{"unv":"亞瑪謝行耶和華眼中看為正的事，但不如他祖大衛，乃效法他父約阿施一切所行的；","bklcl":"A-má-siā kiâⁿ Iâ-hô-hoa khòaⁿ-chòe hó ê sū; chóng-sī bô chhin-chhiūⁿ i ê chó͘ Tāi-pi̍t, chiū-sī chiàu i ê lāu-pē Iok-a-si it-chhè só͘-kiâⁿ-ê khì kiâⁿ.","tghg":"亞瑪謝行耶和華看做好的事，總是無親像伊的祖大衛，就是照伊的老父約阿施一切所行的去行；","bklhl":"A-má-siā行耶和華看做好ê事；總是無親像伊ê祖大衛，就是照伊ê老父Iok-a-si一切所行ê去行。"}},{"book":"王下","chapter":14,"verse":4,"versions":{"unv":"只是邱壇還沒有廢去，百姓仍在那裡獻祭燒香。","bklcl":"Chóng-sī soaⁿ-thâu-tôaⁿ iáu-bē hòe-bô; peh-sìⁿ iû-goân hiàn-chè sio-hiuⁿ tī soaⁿ-thâu-tôaⁿ.","tghg":"總是山頭壇猶未廢無，百姓猶原獻祭燒香佇山頭壇。","bklhl":"總是山頭壇iáu未廢無；百姓猶原獻祭燒香tī山頭壇。"}},{"book":"王下","chapter":14,"verse":5,"versions":{"unv":"國一堅定，就把殺他父王的臣僕殺了，","bklcl":"Chêng hiah-ê jîn-sîn thâi-sí i ê lāu-pē, Iû-tāi ông, taⁿ kok-koân chi̍t-ē kian-kò͘, chiū kā in thâi-sí.","tghg":"前許個人臣刣死伊的老父猶大王，今國權一下堅固，就給𪜶刣死，","bklhl":"前hiah-ê人臣刣死伊ê老父，偤大王，taⁿ國權一下堅固，就kā in 刣死。"}},{"book":"王下","chapter":14,"verse":6,"versions":{"unv":"卻沒有治死殺王之人的兒子，是照摩西律法書上耶和華所吩咐的說：「不可因子殺父，也不可因父殺子，各人要為本身的罪而死。」","bklcl":"Chóng-sī bô thâi-sí in ê kiáⁿ, chiàu Mô͘-se lu̍t-hoat ê chheh só͘ kì-chài, Iâ-hô-hoa bēng-lēng kóng, M̄-thang in-ūi kiáⁿ lâi thâi-sí lāu-pē, iā m̄-thang in-ūi lāu-pē lâi thâi-sí kiáⁿ; ta̍k-lâng tio̍k in-ūi pún-sin ê chōe lâi sí.","tghg":"總是無刣死𪜶的子，照摩西律法的冊所記載，耶和華命令講：「呣通因為子來刣死老父，也呣通因為老父來刣死子，逐人著因為本身的罪來死。」","bklhl":"總是無刣死in ê kiáⁿ，照摩西律法ê冊所記載，耶和華命令講，M̄-thang因為kiáⁿ來刣死老父，也m̄-thang因為老父來刣死kiáⁿ；ta̍k人tio̍k因為本身ê罪來死。"}},{"book":"王下","chapter":14,"verse":7,"versions":{"unv":"亞瑪謝在鹽谷殺了以東人一萬，又攻取了西拉，改名叫約帖，直到今日。","bklcl":"A-má-siā tī Iâm ê soaⁿ-kok thâi-sí Í-tong lâng chi̍t-bān, koh kong-chhú Se-la̍h, kóe miâ kiò Iok-thiap, kàu kin-á-ji̍t.","tghg":"亞瑪謝佇鹽的山谷刣死以東人一萬，閣攻取西拉，改名叫約帖，到今仔日。","bklhl":"A-má-siā tī鹽ê山谷刣死Í-tong人一萬，koh攻取Se-la̍h，改名叫Iok-thiap，到今á日。"}},{"book":"王下","chapter":14,"verse":8,"versions":{"unv":"那時，亞瑪謝差遣使者去見耶戶的孫子約哈斯的兒子以色列王約阿施，說：「你來，我們二人相見於戰場。」","bklcl":"Hit-sî A-má-siā chhe sù-chiá khì kìⁿ Iâ-hō͘ ê sun, Iok-hap-su ê kiáⁿ, Í-sek-lia̍t ông Iok-a-si, kóng, Lâi ah, lán nn̄g-lâng saⁿ-kìⁿ-bīn tī chiàn-tiûⁿ.","tghg":"彼時，亞瑪謝差使者去見耶戶的孫約哈斯的子以色列王約阿施，講：「來啊，咱二人相見面佇戰場。」","bklhl":"Hit時A-má-siā差使者去見Iâ-hō͘ ê孫，Iok-hap-su ê kiáⁿ，以色列王Iok-a-si，講，來ah，咱兩人相見面tī戰場。"}},{"book":"王下","chapter":14,"verse":9,"versions":{"unv":"以色列王約阿施差遣使者去見猶大王亞瑪謝，說：「黎巴嫩的蒺藜差遣使者去見黎巴嫩的香柏樹，說：將你的女兒給我兒子為妻。後來黎巴嫩有一個野獸經過，把蒺藜踐踏了。","bklcl":"Í-sek-lia̍t ông Iok-a-si chhe sù-chiá khì kìⁿ Iû-tāi ông A-má-siā kóng, Lī-pa-lùn ê chháu-chhì chhe sù-chiá khì kìⁿ Lī-pa-lùn ê peh-hiuⁿ-chhiū, kóng, Ēng lí ê cha-bó͘-kiáⁿ hō͘ góa ê kiáⁿ chòe-bó͘; āu-lâi Lī-pa-lùn ū chi̍t chiah iá-siù keng-kè, thún-ta̍h hit ê chháu-chhì.","tghg":"以色列王約阿施差使者去見猶大王亞瑪謝講：「黎巴嫩的草茦(chháu-chhì)差使者去見黎巴嫩的柏香樹，講：用你的查某子互我的子做某。後來黎巴嫩有一隻野獸經過，𧿬踏彼個草茦。","bklhl":"以色列王Iok-a-si差使者去見偤大王A-má-siā講，黎巴嫩ê草刺差使者去見黎巴嫩ê柏香樹，講，用你ê cha-bó͘-kiáⁿ hō͘我ê kiáⁿ做bó͘；後來黎巴嫩有一隻野獸經過，thún踏hit ê草刺。"}},{"book":"王下","chapter":14,"verse":10,"versions":{"unv":"你打敗了以東人就心高氣傲，你以此為榮耀，在家裡安居就罷了，為何要惹禍，使自己和猶大國一同敗亡呢？」","bklcl":"Lí í-keng phah-iâⁿ Í-tong, sim chiū kiau-ngō͘; lí lia̍h chit-ê chòe êng-kng, tī ke-lāi an-jiân khiā-khí chiū hó; siáⁿ-sū khí-sū jiá chai-ē, hō͘ pún-sin kap Iû-tāi kok saⁿ-kap tó-hoāi ah?","tghg":"你已經拍贏以東心就驕傲，你掠此個做榮光，佇家內安然徛起就好，啥事起事惹災禍，互本身及猶大國相及倒壞啊？」","bklhl":"你已經phah贏Í-tong，心就驕傲；你掠chit ê做榮光，tī家內安然khiā起就好；啥事起事惹災厄，hō͘本身kap偤大國相kap倒壞ah？"}},{"book":"王下","chapter":14,"verse":11,"versions":{"unv":"亞瑪謝卻不肯聽這話。於是以色列王約阿施上來，在猶大的伯．示麥與猶大王亞瑪謝相見於戰場。","bklcl":"Chóng-sī A-má-siā m̄-khéng thiaⁿ.  Tùi án-ni Í-sek-lia̍t ông Iok-a-si chiūⁿ-lâi; tī Iû-tāi ê Pek-sī-be̍k kap Iû-tāi ông A-má-siā saⁿ-kìⁿ-bīn tī chiàn-tiûⁿ.","tghg":"總是亞瑪謝呣肯聽。對按呢以色列王約阿施上來，佇猶大的伯示麥及猶大王亞瑪謝相見面佇戰場。","bklhl":"總是A-má-siā m̄肯聽。Tùi án-ni，以色列王Iok-a-si上來；tī偤大ê Pek-sī-be̍k kap偤大王A-má-siā相見面tī戰場。"}},{"book":"王下","chapter":14,"verse":12,"versions":{"unv":"猶大人敗在以色列人面前，各自逃回家裡去了。","bklcl":"Iû-tāi thâi-su tī Í-sek-lia̍t ê bīn-chêng; ta̍k-lâng cháu tò-khì in ê pò͘-pîⁿ.","tghg":"猶大刣輸佇以色列的面前，逐人走倒去𪜶的布棚。","bklhl":"偤大刣輸tī以色列ê面前；ta̍k人走tò去in ê布棚。"}},{"book":"王下","chapter":14,"verse":13,"versions":{"unv":"以色列王約阿施在伯．示麥擒住亞哈謝的孫子、約阿施的兒子猶大王亞瑪謝，就來到耶路撒冷，拆毀耶路撒冷的城牆，從以法蓮門直到角門共四百肘，","bklcl":"Í-sek-lia̍t ông Iok-a-si tī Pek-sī-be̍k lia̍h--tio̍h A-hap-siā ê sun, Iok-a-si ê kiáⁿ, Iû-tāi ông A-má-siā, chiū lâi kàu Iâ-lō͘-sat-léng, thiah-húi Iâ-lō͘-sat-léng ê siâⁿ-chhiûⁿ, tùi Í-hoat-liân mn̂g kàu kak-mn̂g, kiōng sì-pah tiú;","tghg":"以色列王約阿施佇伯示麥掠著亞哈謝的孫、約阿施的子猶大王亞瑪謝，就來到耶路撒冷，拆毀耶路撒冷的城牆，對以法蓮門到角門共四百肘(tiú)，","bklhl":"以色列王Iok-a-si tī Pek-sī-be̍k掠tio̍h A-hap-siā ê孫，Iok-a-si ê kiáⁿ，偤大王A-má-siā，就來到耶路撒冷，拆毀耶路撒冷ê城牆，tùi Í-hoat-liân門到角門，共四百肘；"}},{"book":"王下","chapter":14,"verse":14,"versions":{"unv":"又將耶和華殿裡與王宮府庫裡所有的金銀和器皿都拿了去，並帶人去為質，就回撒馬利亞去了。","bklcl":"koh chiong Iâ-hô-hoa tiān-lāi kap ông-kiong hú-khò͘ só͘ ū ê kim-gûn kap khì-kū, lóng the̍h--khì; koh tòa lâng khì chòe chún-tǹg, chiū tò khì Sat-má-lī-a.","tghg":"閣將耶和華殿內及王宮府庫所有的金銀及器具攏提去，閣帶人去做準當(chún-tǹg)，就倒去撒瑪利亞。","bklhl":"koh將耶和華殿內kap王宮府庫所有ê金銀kap器具，lóng the̍h去；koh帶人去做準當，就tò去撒馬利亞。"}},{"book":"王下","chapter":14,"verse":15,"versions":{"unv":"約阿施其餘所行的事和他的勇力，並與猶大王亞瑪謝爭戰的事，都寫在以色列諸王記上。","bklcl":"Iok-a-si kî-û ê sū, kìⁿ i só͘-kiâⁿ-ê, kap i ê lêng-le̍k, í-ki̍p kap Iû-tāi ông A-má-siā kau-chiàn ê sū, kiám bô lóng kì tī Í-sek-lia̍t chiah-ê ông ê kì-lio̍k mah?","tghg":"約阿施其餘的事見伊所行的及伊的能力，以及及(kap)猶大王亞瑪謝交戰的事，豈無攏記佇以色列諸個王的記錄嗎？","bklhl":"Iok-a-si其餘ê事，見伊所行ê，kap伊ê能力，以及kap偤大王A-má-siā交戰ê事，kiám無lóng記tī以色列chiah ê王ê記錄mah？"}},{"book":"王下","chapter":14,"verse":16,"versions":{"unv":"約阿施與他列祖同睡，葬在撒馬利亞，以色列諸王的墳地裡。他兒子耶羅波安接續他作王。","bklcl":"Iok-a-si kap i ê lia̍t-chó͘ tâng-khùn, kap Í-sek-lia̍t chiah-ê ông saⁿ-kap chòng tī Sat-má-lī-a; i ê kiáⁿ Iâ-lô-phò-àm sòa-chiap i chòe ông.","tghg":"約阿施及伊的列祖同睏，及以色列諸個王相及葬佇撒瑪利亞，伊的子耶羅波安續接伊做王。","bklhl":"Iok-a-si kap伊ê列祖同睏，kap以色列chiah ê王相kap葬tī撒馬利亞；伊ê kiáⁿ Iâ-lô-phò-àm續接伊做王。"}},{"book":"王下","chapter":14,"verse":17,"versions":{"unv":"以色列王約哈斯的兒子約阿施死後，猶大王約阿施的兒子亞瑪謝又活了十五年。","bklcl":"Í-sek-lia̍t ông Iok-hap-su ê kiáⁿ Iok-a-si sí-liáu, Iû-tāi ông Iok-a-si ê kiáⁿ A-má-siā iáu oa̍h cha̍p-gō͘ nî.","tghg":"以色列王約哈斯的子約阿施死了，猶大王約阿施的子亞瑪謝猶活十五年。","bklhl":"以色列王Iok-hap-su ê kiáⁿ Iok-a-si死了，偤大王Iok-a-si ê kiáⁿ A-má-siā iáu活十五年。"}},{"book":"王下","chapter":14,"verse":18,"versions":{"unv":"亞瑪謝其餘的事都寫在猶大列王記上。","bklcl":"A-má-siā kî-û ê sū, kiám bô lóng kì tī Iû-tāi lia̍t-ông ê kì-lio̍k mah?  Tī Iâ-lō͘-sat-léng ū lâng kiat-tóng beh hāi A-má-siā.","tghg":"亞瑪謝其餘的事豈無攏記佇猶大列王的記錄嗎？","bklhl":"A-má-siā其餘ê事，kiám無lóng記tī偤大列王ê記錄mah？Tī耶路撒冷有人結黨beh害A-má-siā。"}},{"book":"王下","chapter":14,"verse":19,"versions":{"unv":"耶路撒冷有人背叛亞瑪謝，他就逃到拉吉；叛黨卻打發人到拉吉將他殺了。","bklcl":"I chiū cháu kàu La̍h-kiat, in chhe lâng jip i kàu La̍h-kiat, thâi-sí i tī-hia.","tghg":"佇耶路撒冷有人結黨欲害亞瑪謝，伊就走到拉吉；𪜶差人趇(jip)伊到拉吉，刣死伊佇遐。","bklhl":"伊就走到拉結，in差人jip伊到拉結，刣死伊tī-hia。"}},{"book":"王下","chapter":14,"verse":20,"versions":{"unv":"人就用馬將他的屍首馱到耶路撒冷，葬在大衛城他列祖的墳地裡。","bklcl":"Lâng chiū ēng bé chài i kàu Iâ-lō͘-sat-léng, kap i ê lia̍t-chó͘ chòng tī Tāi-pi̍t ê siâⁿ.","tghg":"人就用馬載伊到耶路撒冷，及伊的列祖葬佇大衛的城。","bklhl":"人就用馬載伊到耶路撒冷，kap伊ê列祖葬tī大衛ê城。"}},{"book":"王下","chapter":14,"verse":21,"versions":{"unv":"猶大眾民立亞瑪謝的兒子亞撒利雅（又名烏西雅）接續他父作王，那時他年十六歲。","bklcl":"Iû-tāi chèng peh-sìⁿ siat-li̍p A-sat-lī-ngá sòa-chiap i ê lāu-pē A-má-siā chòe-ông.  Hit-sî i cha̍p-la̍k hè.","tghg":"猶大眾百姓設立亞撒利雅續接伊的老父亞瑪謝做王，彼時伊十六歲。","bklhl":"偤大眾百姓設立A-sat-lī-ngá續接伊ê老父A-má-siā做王。Hit時伊十六歲。"}},{"book":"王下","chapter":14,"verse":22,"versions":{"unv":"亞瑪謝與他列祖同睡之後，亞撒利雅收回以拉他仍歸猶大，又重新修理。","bklcl":"A-má-siā ông kap i ê lia̍t-chó͘ tâng-khùn liáu-āu, A-sat-lī-ngá khí Í-la̍h-tha , hō͘ i iû-goân kui Iû-tāi kok koán-hat.","tghg":"亞瑪謝王及伊的列祖同睏了後，亞撒利雅起以拉他，互伊猶原歸猶大國管轄。","bklhl":"A-má-siā王kap伊ê列祖同睏了後，A-sat-lī-ngá起Í-la̍h-tha，hō͘伊猶原kui偤大國管轄。"}},{"book":"王下","chapter":14,"verse":23,"versions":{"unv":"猶大王約阿施的兒子亞瑪謝十五年，以色列王約阿施的兒子耶羅波安在撒馬利亞登基，作王四十一年。","bklcl":"Iû-tāi ông Iok-a-si ê kiáⁿ A-má-siā cha̍p-gō͘ nî, Í-sek-lia̍t ông Iok-a-si ê kiáⁿ Iâ-lô-phò-àm tī Sat-má-lī-a chē-ūi, kiōng chòe-ông sì-cha̍p-it nî.","tghg":"猶大王約阿施的子亞瑪謝十五年，以色列王約阿施的子耶羅波安佇撒瑪利亞坐位，共做王四十一年。","bklhl":"偤大王Iok-a-si ê kiáⁿ A-má-siā十五年，以色列王Iok-a-si ê kiáⁿ Iâ-lô-phò-àm tī撒馬利亞坐位，共做王四十一年。"}},{"book":"王下","chapter":14,"verse":24,"versions":{"unv":"他行耶和華眼中看為惡的事，不離開尼八的兒子耶羅波安使以色列人陷在罪裡的一切罪。","bklcl":"I kiâⁿ Iâ-hô-hoa khòaⁿ-chòe pháiⁿ ê sū, bô lī-khui Nî-pat ê kiáⁿ Iâ-lô-phò-àm hō͘ Í-sek-lia̍t hoān-chōe ê.","tghg":"伊行耶和華看做歹的事，無離開尼八的子耶羅波安互以色列犯罪的。","bklhl":"伊行耶和華看做pháiⁿ ê事，無離開Nî-pat ê kiáⁿ Iâ-lô-phò-àm hō͘以色列犯罪ê。"}},{"book":"王下","chapter":14,"verse":25,"versions":{"unv":"他收回以色列邊界之地，從哈馬口直到亞拉巴海，正如耶和華─以色列的　神藉他僕人迦特希弗人亞米太的兒子先知約拿所說的。","bklcl":"I khoe-ho̍k Í-sek-lia̍t kau-kài ê tōe, tùi Hap-má-kháu kàu A-la̍h-pa hái, chiàu Iâ-hô-hoa Í-sek-lia̍t ê Siōng-tè thok I ê lô͘-po̍k Ka-te̍k-hi-hut lâng, A-bí-thài ê kiáⁿ, sian-ti Iok-ná só͘ kóng ê ōe.","tghg":"伊恢復以色列交界的地，對哈馬口到亞拉巴海，照耶和華──以色列的上帝託伊的奴僕迦特希弗人亞米太的子先知約拿所講的話。","bklhl":"伊恢復以色列交界ê地，tùi Hap-má-kháu到A-la̍h-pa海，照耶和華以色列ê上帝託伊ê奴僕Ka-te̍k-hi-hut人，A-bí-thài ê kiáⁿ，先知約拿所講ê話。"}},{"book":"王下","chapter":14,"verse":26,"versions":{"unv":"因為耶和華看見以色列人甚是艱苦，無論困住的、自由的都沒有了，也無人幫助以色列人。","bklcl":"In-ūi Iâ-hô-hoa khòaⁿ-kìⁿ Í-sek-lia̍t lâng chin kan-khó͘, bô-lūn siū khu-sok ê, chū-iû ê, lóng bô--lah, iā bô lâng pang-chān Í-sek-lia̍t.","tghg":"因為耶和華看見以色列人真艱苦，無論受拘束的、自由的攏無啦，也無人幫助以色列。","bklhl":"因為耶和華看見以色列人真艱苦，無論受拘束ê，自由ê，lóng無lah，也無人幫贊以色列。"}},{"book":"王下","chapter":14,"verse":27,"versions":{"unv":"耶和華並沒有說要將以色列的名從天下塗抹，乃藉約阿施的兒子耶羅波安拯救他們。","bklcl":"Iâ-hô-hoa bē-bat kóng beh chhat-siau Í-sek-lia̍t ê miâ tī thiⁿ-ē; chiū thok Iok-a-si ê kiáⁿ Iâ-lô-phò-àm ê chhiú lâi kiù in.","tghg":"耶和華未曾講欲擦消以色列的名佇天下，就託約阿施的子耶羅波安的手來救𪜶。","bklhl":"耶和華bē-bat講beh擦消以色列ê名tī天下；就託Iok-a-si ê kiáⁿ Iâ-lô-phò-àm ê手來救in。"}},{"book":"王下","chapter":14,"verse":28,"versions":{"unv":"耶羅波安其餘的事，凡他所行的和他的勇力，他怎樣爭戰，怎樣收回大馬士革和先前屬猶大的哈馬歸以色列，都寫在以色列諸王記上。","bklcl":"Iâ-lô-phò-àm kî-û ê sū, kìⁿ i só͘ kiâⁿ ê, kap i ê lêng-le̍k, i cháiⁿ-iūⁿ kau-chiàn, cháiⁿ-iūⁿ ho̍k-tò Tāi-má-sek kap Hap-má, chiū-sī chêng sio̍k Iû-tāi ê, hō͘ in koh kui Í-sek-lia̍t, kiám bô lóng kì tī Í-sek-lia̍t chiah-ê ông ê kì-lio̍k mah?","tghg":"耶羅波安其餘的事，見伊所行的及伊的能力，伊怎樣交戰，怎樣復倒大馬色及哈馬就是前屬猶大的互𪜶閣歸以色列，豈無攏記佇以色列諸個王的記錄嗎？","bklhl":"Iâ-lô-phò-àm其餘ê事，見伊所行ê，kap伊ê能力，伊怎樣交戰，怎樣復到大馬色kap Hap-má，就是前屬偤大ê，hō͘ in koh 歸以色列，kiám無lóng記tī以色列chiah ê王ê記錄mah？"}},{"book":"王下","chapter":14,"verse":29,"versions":{"unv":"耶羅波安與他列祖以色列諸王同睡。他兒子撒迦利雅接續他作王。","bklcl":"Iâ-lô-phò-àm kap i ê lia̍t-chó͘ Í-sek-lia̍t chiah-ê ông tâng-khùn; i ê kiáⁿ Sat-ka-lī-ngá sòa-chiap i chòe-ông.","tghg":"耶羅波安及伊的列祖以色列諸個王同睏。伊的子撒迦利雅續接伊做王。","bklhl":"Iâ-lô-phò-àm kap伊ê列祖以色列chiah ê王同睏；伊ê kiáⁿ Sat-ka-lī-ngá續接伊做王。"}}]