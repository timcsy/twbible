[{"book":"林後","chapter":4,"verse":1,"versions":{"unv":"我們既然蒙憐憫，受了這職分，就不喪膽，","bklcl":"Só͘-í goán kì-jiân ū chit ê chit-hūn, chiàu só͘ tit-tio̍h ê lîn-bín, chiū bô lóe-chì.","tghg":"所以阮既然有此個職份，照所得著的憐憫，就無餒志(lóe-chì)，","bklhl":"所以阮既然有chit ê職份，照所得tio̍h ê憐憫，就無餒志。"}},{"book":"林後","chapter":4,"verse":2,"versions":{"unv":"乃將那些暗昧可恥的事棄絕了；不行詭詐，不謬講　神的道理，只將真理表明出來，好在　神面前把自己薦與各人的良心。","bklcl":"Sī ū khì-sak kiàn-siàu ê àm-sū, bô kiâⁿ tī khúi-khiat, bô hūn-cha̍p Siōng-tè ê tō-lí, chiū-sī hián-bêng chin-lí, tī Siōng-tè ê bīn-chêng, chiong ka-kī chèng-bêng tī ta̍k lâng ê liông-sim.","tghg":"是有棄拺見誚的暗事；無行佇詭譎(khúi-khiat)，無混雜上帝的道理；就是顯明真理，佇上帝的面前將家己證明佇逐人的良心。","bklhl":"是有棄sak見笑ê暗事，無行tī詭譎，無混雜上帝ê道理，就是顯明真理，tī上帝ê面前，將家己證明tī ta̍k人ê良心。"}},{"book":"林後","chapter":4,"verse":3,"versions":{"unv":"如果我們的福音蒙蔽，就是蒙蔽在滅亡的人身上。","bklcl":"Nā goán ê hok-im ū só͘ jia-khàm, chiū-sī jia-khàm tī tîm-lûn ê lâng.","tghg":"若阮的福音有所遮蓋(jia-khàm)，就是遮蓋佇沈淪的人。","bklhl":"若阮ê福音有所遮蓋，就是遮蓋tī沉淪ê人。"}},{"book":"林後","chapter":4,"verse":4,"versions":{"unv":"此等不信之人被這世界的神弄瞎了心眼，不叫基督榮耀福音的光照著他們。基督本是　神的像。","bklcl":"Tī in tiong-kan chit sè-kài ê siōng-tè hō͘ m̄ sìn ê lâng ê sim chhiⁿ-mî, bián-tit Ki-tok êng-hián ê hok-im ê kng chiò in; Ki-tok chiū-sī Siōng-tè ê siōng.","tghg":"佇𪜶中間此世界的上帝互呣信的人的心睛瞑，免得基督榮顯的福音的光照𪜶。基督就是上帝的像(siōng)。","bklhl":"Tī in中間，chit世界ê上帝hō͘ m̄信ê人ê心chhiⁿ-mî，免得基督榮顯ê福音ê光照in；基督就是上帝ê像。"}},{"book":"林後","chapter":4,"verse":5,"versions":{"unv":"我們原不是傳自己，乃是傳基督耶穌為主，並且自己因耶穌作你們的僕人。","bklcl":"In-ūi goán bô thoân ka-kī, sī thoân Ki-tok Iâ-so͘ chòe Chú, iā pún-sin ūi-tio̍h Iâ-so͘ chòe lín ê lô͘-po̍k.","tghg":"因為阮無傳家己，是傳基督耶穌做主，也本身為著耶穌做恁的奴僕。","bklhl":"因為阮無傳家己，是傳基督耶穌做主，也本身為tio̍h耶穌做lín ê奴僕。"}},{"book":"林後","chapter":4,"verse":6,"versions":{"unv":"那吩咐光從黑暗裡照出來的　神，已經照在我們心裡，叫我們得知　神榮耀的光顯在耶穌基督的面上。","bklcl":"In-ūi Siōng-tè bat kóng, Kng tio̍h tùi àm-ni̍h chhut-lâi ê, I iā ū chiò tī goán ê sim, hō͘ goán tùi bat Siōng-tè ê êng-hián, chiū-sī tùi Iâ-so͘ Ki-tok hián-bêng ê, lâi tit-tio̍h kng.","tghg":"因為上帝曾講，光著對暗裡出來的，伊也有照佇阮的心，互阮對識上帝的榮顯，就是對耶穌基督顯明的來得著光。","bklhl":"因為上帝bat講，光tio̍h tùi暗裡出來ê，伊也有照tī阮ê心，hō͘阮tùi bat上帝ê榮顯，就是tùi耶穌基督顯明ê，來得tio̍h光。"}},{"book":"林後","chapter":4,"verse":7,"versions":{"unv":"我們有這寶貝放在瓦器裡，要顯明這莫大的能力是出於　神，不是出於我們。","bklcl":"Nā-sī goán ū chit hō pó-pòe khǹg tī thô͘ ê khì-kū, sī beh hō͘ ke̍k tōa ê koân-lêng chòe Siōng-tè ê, m̄ sī chhut tī goán.","tghg":"若是阮有此號寶貝囥(khǹg)佇土的器具，是欲互極大的權能做上帝的，呣是出佇阮。","bklhl":"但是阮有chit號寶貝khǹg-tī土ê器具，是beh hō͘極大ê權能做上帝ê，m̄是出tī阮。"}},{"book":"林後","chapter":4,"verse":8,"versions":{"unv":"我們四面受敵，卻不被困住；心裡作難，卻不至失望；","bklcl":"Goán hoān sū siū hoān-lān, nā-sī bô khùn-pek; ûi-lân, iā bô sit-bāng;","tghg":"阮凡事受患難，若是無困迫；為難，也無失望；","bklhl":"阮凡事受患難，但是無困迫；為難，也無失望；"}},{"book":"林後","chapter":4,"verse":9,"versions":{"unv":"遭逼迫，卻不被丟棄；打倒了，卻不至死亡。","bklcl":"tú-tio̍h khún-tio̍k, iā bô siū pàng-sak; siū phah-tó, iā bô sí-bô;","tghg":"抵著(tú-tio̍h)窘逐，也無受放拺；受拍倒，也無死無。","bklhl":"tú-tio̍h khún-tio̍k，也無受放sak；受phah倒，也無死無；"}},{"book":"林後","chapter":4,"verse":10,"versions":{"unv":"身上常帶著耶穌的死，使耶穌的生也顯明在我們身上。","bklcl":"seng-khu siông-siông tòa Iâ-so͘ ê sí, hō͘ Iâ-so͘ ê oa̍h iā ōe hián-bêng tī goán ê seng-khu.","tghg":"身軀常常帶耶穌的死，互耶穌的活也會顯明佇阮的身軀。","bklhl":"身軀常常帶耶穌ê死，hō͘耶穌ê活也會顯明tī阮ê身軀。"}},{"book":"林後","chapter":4,"verse":11,"versions":{"unv":"因為我們這活著的人是常為耶穌被交於死地，使耶穌的生在我們這必死的身上顯明出來。","bklcl":"In-ūi goán chiah-ê oa̍h ê ta̍uh-ta̍uh ūi-tio̍h Iâ-so͘ lâi kau-hù tī sí, hō͘ Iâ-so͘ ê oa̍h iā ōe hián-bêng tī goán ōe sí ê jio̍k-thé.","tghg":"因為阮諸個活的沓沓(ta̍uh-ta̍uh)為著耶穌來交付佇死，互耶穌的活也會顯明佇阮會死的肉體。","bklhl":"因為阮chiah ê活ê，ta̍uh-ta̍uh為tio̍h耶穌來交付tī死，hō͘耶穌ê活也會顯明tī阮會死ê肉體。"}},{"book":"林後","chapter":4,"verse":12,"versions":{"unv":"這樣看來，死是在我們身上發動，生卻在你們身上發動。","bklcl":"Án-ni chiū sí ê la̍t teh kiâⁿ tī goán, oa̍h ê la̍t teh kiâⁿ tī lín.","tghg":"按呢，就死的力啲行佇阮，活的力啲行佇恁。","bklhl":"Án-ni就死ê力teh行tī阮，活ê力teh行tī lín。"}},{"book":"林後","chapter":4,"verse":13,"versions":{"unv":"但我們既有信心，正如經上記著說：「我因信，所以如此說話。」我們也信，所以也說話。","bklcl":"Chóng-sī goán í-keng ū chit ê sìn ê sîn, tú-tú chiàu só͘ kì-chài kóng, Góa ū sìn, só͘-í ū kóng; goán iā sìn, só͘-í iā kóng.","tghg":"總是阮已經有此個信的神，抵抵(tú-tú)照所記載講：「我有信，所以有講。」阮也信，所以也講。","bklhl":"總是阮已經有chit ê信ê神，tú-tú照所記載講，我有信，所以有講；阮也信，所以也講。"}},{"book":"林後","chapter":4,"verse":14,"versions":{"unv":"自己知道那叫主耶穌復活的，也必叫我們與耶穌一同復活，並且叫我們與你們一同站在他面前。","bklcl":"Ka-kī chai hō͘ Chú Iâ-so͘ koh-oa̍h ê iā beh hō͘ goán kap Iâ-so͘ koh-oa̍h, koh beh ín-chìn goán kap lín saⁿ-kap khiā tī I ê bīn-chêng.","tghg":"家己知互主耶穌復活的，也欲互阮及耶穌復活，閣欲引進阮及恁相及徛佇伊的面前。","bklhl":"家己知hō͘主耶穌koh活ê也beh hō͘阮kap耶穌koh活，koh beh引進阮kap lín saⁿ-kap khiā tī伊ê面前。"}},{"book":"林後","chapter":4,"verse":15,"versions":{"unv":"凡事都是為你們，好叫恩惠因人多越發加增，感謝格外顯多，以致榮耀歸與　神。","bklcl":"In-ūi bān hāng sū lóng sī ūi-tio̍h lín; beh hō͘ un-tián tùi lâng ná chōe lâi ná ke-thiⁿ, chiū hō͘ kám-siā it-hoat chhiong-móa, tì-kàu Siōng-tè tit-tio̍h êng-kng.","tghg":"因為萬項事攏是為著恁，欲互恩典對人愈多來愈加添，就互感謝益發充滿，致到上帝得著榮光。","bklhl":"因為萬項事lóng是為tio̍h lín；beh hō͘恩典對人ná chōe來ná加添，就hō͘感謝益發充滿，致到上帝得tio̍h榮光。"}},{"book":"林後","chapter":4,"verse":16,"versions":{"unv":"所以，我們不喪膽。外體雖然毀壞，內心卻一天新似一天。","bklcl":"Só͘-í goán bô lóe-chì; goán ê gōa-thé sui-jiân pāi-hoāi, nā-sī goán ê lāi-sim ji̍t-ji̍t ōaⁿ sin.","tghg":"所以，阮無餒志。阮的外體雖然敗壞，若是阮的內心日日換新。","bklhl":"所以阮無餒志；阮ê外體雖然敗壞，但是阮ê內心日日換新。"}},{"book":"林後","chapter":4,"verse":17,"versions":{"unv":"我們這至暫至輕的苦楚，要為我們成就極重無比、永遠的榮耀。","bklcl":"In-ūi goán ba̍k-nih-kú khin-khin ê kan-khó͘ sī kā goán chiâⁿ siōng-téng-siōng éng-oán ê tōa êng-kng;","tghg":"因為阮目𥍉久(ba̍k-nih-kú)輕輕的艱苦，是給阮成上等上、永遠的大榮光。","bklhl":"因為阮目nih久，輕輕ê艱苦是kā阮成上等上永遠ê大榮光；"}},{"book":"林後","chapter":4,"verse":18,"versions":{"unv":"原來我們不是顧念所見的，乃是顧念所不見的；因為所見的是暫時的，所不見的是永遠的。","bklcl":"in-ūi goán m̄ sī khòaⁿ tī só͘ ōe khòaⁿ-kìⁿ ê, sī khòaⁿ tī só͘ bōe khòaⁿ-kìⁿ ê; in-ūi só͘ ōe khòaⁿ-kìⁿ ê sī chiām-sî, só͘ bōe khòaⁿ-kìⁿ ê sī éng-oán.","tghg":"因為阮呣是看佇所會看見的，是看佇所𣍐看見的；因為所會看見的是暫時，所𣍐看見的是永遠。","bklhl":"因為阮m̄是看tī所能看見ê，是看tī所bōe看見ê；因為所能看見ê是暫時，所bōe看見ê是永遠。"}}]