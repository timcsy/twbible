[{"book":"西","chapter":1,"verse":1,"versions":{"unv":"奉　神旨意，作基督耶穌使徒的保羅和兄弟提摩太","bklcl":"Tùi Siōng-tè ê chí-ì chòe Ki-tok Iâ-so͘ ê sù-tô͘, Pó-lô, kap hiaⁿ-tī Thê-mô͘-thài,","tghg":"對上帝的旨意，做基督耶穌的使徒保羅及兄弟提摩太，","bklhl":"Tùi上帝ê旨意做基督耶穌ê使徒，保羅，kap兄弟提摩太，"}},{"book":"西","chapter":1,"verse":2,"versions":{"unv":"寫信給歌羅西的聖徒，在基督裡有忠心的弟兄。願恩惠、平安從　神我們的父歸與你們！","bklcl":"phoe kià hō͘ Ko-lô-se tiàm-tī Ki-tok ê sèng-tô͘, tiong-sìn ê hiaⁿ-tī: goān lín tùi lán ê Pē Siōng-tè tit-tio̍h un-tián pêng-an.","tghg":"批寄互歌羅西踮佇基督的聖徒，忠信的兄弟。願恁對咱的父上帝得著恩典、平安！","bklhl":"phoe寄hō͘歌羅西tiàm-tī基督ê聖徒，忠信ê兄弟：願lín對咱ê父上帝得tio̍h恩典平安。"}},{"book":"西","chapter":1,"verse":3,"versions":{"unv":"我們感謝　神、我們主耶穌基督的父，常常為你們禱告；","bklcl":"Goán siông-siông thòe lín kî-tó, kám-siā Siōng-tè chiū-sī lán ê Chú Iâ-so͘ Ki-tok ê Pē,","tghg":"阮常常替恁祈禱，感謝上帝就是咱的主耶穌基督的父；","bklhl":"阮常常替lín祈禱，感謝上帝就是咱ê主耶穌基督ê父，"}},{"book":"西","chapter":1,"verse":4,"versions":{"unv":"因聽見你們在基督耶穌裡的信心，並向眾聖徒的愛心，","bklcl":"in-ūi bat thiaⁿ-kìⁿ lín tī Ki-tok Iâ-so͘ ê sìn, kap ǹg lóng-chóng ê sèng-tô͘ só͘ ū ê thiàⁿ,","tghg":"因為曾聽見恁佇基督耶穌的信，及向攏總的聖徒所有的疼，","bklhl":"因為bat聽見lín tī基督耶穌ê信，kap ǹg lóng總ê聖徒所有ê疼，"}},{"book":"西","chapter":1,"verse":5,"versions":{"unv":"是為那給你們存在天上的盼望；這盼望就是你們從前在福音真理的道上所聽見的。","bklcl":"in-ūi só͘ kā lín khǹg tī thiⁿ-ni̍h ê ǹg-bāng, chiū-sī lín chêng tī hok-im chin-lí ê tō só͘ thiaⁿ-kìⁿ ê;","tghg":"因為所給恁囥(khǹg)佇天裡的向望；就是恁前佇福音真理的道所聽見的。","bklhl":"因為所kā lín khǹg tī天裡ê ǹg望，就是lín前tī福音真理ê道所聽見ê；"}},{"book":"西","chapter":1,"verse":6,"versions":{"unv":"這福音傳到你們那裡，也傳到普天之下，並且結果，增長，如同在你們中間，自從你們聽見福音，真知道　神恩惠的日子一樣。","bklcl":"chit ê hok-im í-keng kàu tī lín; chhin-chhiūⁿ tī piàn sè-kan teh kiat ké-chí, iā ná tōa châng, chhin-chhiūⁿ tī lín tiong-kan chi̍t iūⁿ, tùi lín bat thiaⁿ-kìⁿ iā chin-si̍t chai Siōng-tè ê un-tián hit ji̍t;","tghg":"此個福音已經到佇恁，親像佇遍世間啲結果子，也愈大欉，親像佇恁中間一樣，對恁曾聽見也真實知上帝的恩典彼日。","bklhl":"chit ê福音已經到tī lín；親像tī遍世間teh結果子，也ná大叢，親像tī lín中間一樣，tùi lín bat聽見也真實知上帝ê恩典hit日；"}},{"book":"西","chapter":1,"verse":7,"versions":{"unv":"正如你們從我們所親愛、一同作僕人的以巴弗所學的。他為我們（有古卷：你們）作了基督忠心的執事，","bklcl":"chhin-chhiūⁿ lín tùi Í-pa-hut só͘ ha̍k-si̍p ê, i sī goán só͘ thiàⁿ tâng chòe lô͘-po̍k ê, iā ūi-tio̍h goán chòe Ki-tok tiong-sìn ê chhe-ēng;","tghg":"親像恁對以巴弗所學習的，伊是阮所疼、同做奴僕的。也為著阮做基督忠信的差用，","bklhl":"親像lín tùi Í-pa-hut所學習ê，伊是阮所疼同做奴僕ê，也為tio̍h阮做基督忠信ê差用；"}},{"book":"西","chapter":1,"verse":8,"versions":{"unv":"也把你們因聖靈所存的愛心告訴了我們。","bklcl":"i iā bat chiong lín tī Sèng Sîn ê jîn-ài pò goán chai.","tghg":"伊也曾將恁佇聖神的仁愛報阮知。","bklhl":"伊也bat將lín tī聖神ê仁愛報阮知。"}},{"book":"西","chapter":1,"verse":9,"versions":{"unv":"因此，我們自從聽見的日子，也就為你們不住地禱告祈求，願你們在一切屬靈的智慧悟性上，滿心知道　神的旨意；","bklcl":"Só͘-í goán tùi thiaⁿ-kìⁿ ê ji̍t, thòe lín kî-tó khún-kiû bô soah, goān lín tī sîn-lêng ta̍k iūⁿ ê tì-hūi kap lêng-thong, tit-tio̍h chai I ê chí-ì kàu móa-móa,","tghg":"所以，阮對(tùi)聽見的日，替恁祈禱懇求無息，願恁佇神靈逐樣的智慧及靈通，得著知伊的旨意到滿滿；","bklhl":"所以阮tùi聽見ê日，替lín祈禱懇求無soah，願lín tī神靈ta̍k樣ê智慧kap靈通，得tio̍h知伊ê旨意到滿滿，"}},{"book":"西","chapter":1,"verse":10,"versions":{"unv":"好叫你們行事為人對得起主，凡事蒙他喜悅，在一切善事上結果子，漸漸地多知道　神；","bklcl":"hō͘ lín só͘ kiâⁿ ha̍p tī Chú, hoān sū hō͘ I hoaⁿ-hí, tī ta̍k hāng hó-sū kiat ké-chí, koh bat Siōng-tè ná kú ná chìn-pō͘;","tghg":"互恁所行合佇主，凡事互伊歡喜，佇逐項好事結果子，閣識上帝愈久愈進步；","bklhl":"hō͘ lín所行合tī主，凡事hō͘伊歡喜，tī ta̍k項好事結果子，koh bat上帝ná久ná進步；"}},{"book":"西","chapter":1,"verse":11,"versions":{"unv":"照他榮耀的權能，得以在各樣的力上加力，好叫你們凡事歡歡喜喜地忍耐寬容；","bklcl":"koh chiàu I êng-kng ê khùi-la̍t, ēng ta̍k iūⁿ ê koân-lêng hō͘ lín ū koân-lêng, tì-kàu lín hoān sū hoaⁿ-hí thun-lún khoan-iông;","tghg":"閣照伊榮光的氣力，用逐樣的權能互恁有權能，致到恁凡事歡喜吞愞寬容；","bklhl":"koh照伊榮光ê氣力，用ta̍k樣ê權能hō͘ lín有權能，致到lín凡事歡喜吞忍寬容；"}},{"book":"西","chapter":1,"verse":12,"versions":{"unv":"又感謝父，叫我們能與眾聖徒在光明中同得基業。","bklcl":"koh kám-siā Pē, in-ūi I hō͘ lán kham-tit ū hūn sèng-tô͘ ê gia̍p tī kng-bêng ê só͘-chāi;","tghg":"閣感謝父，因為伊互咱堪得(kham-tit)有份聖徒的業佇光明的所在。","bklhl":"koh感謝父，因為伊hō͘咱堪得有份聖徒ê業tī光明ê所在；"}},{"book":"西","chapter":1,"verse":13,"versions":{"unv":"他救了我們脫離黑暗的權勢，把我們遷到他愛子的國裡；","bklcl":"I í-keng kiù lán thoat-lī o͘-àm ê koân-sè, lâi poaⁿ-sóa lán ji̍p I só͘ thiàⁿ ê Kiáⁿ ê kok;","tghg":"伊已經救咱脫離黑暗的權勢，來搬徙咱入伊所疼的子的國；","bklhl":"伊已經救咱脫離烏暗ê權勢，來搬徙咱入伊所疼ê Kiáⁿ ê國；"}},{"book":"西","chapter":1,"verse":14,"versions":{"unv":"我們在愛子裡得蒙救贖，罪過得以赦免。","bklcl":"tiàm-tī I lán tit-tio̍h sio̍k-hôe, chiū-sī lán ê chōe sià-bián;","tghg":"踮佇伊咱得著贖回，就是咱的罪赦免。","bklhl":"tiàm-tī伊咱得tio̍h贖回，就是咱ê罪赦免；"}},{"book":"西","chapter":1,"verse":15,"versions":{"unv":"愛子是那不能看見之　神的像，是首生的，在一切被造的以先。","bklcl":"I sī bōe tit thang khòaⁿ-kìⁿ ê Siōng-tè ê siōng, I sī thâu chi̍t ê siⁿ ê, tī lóng-chóng siū chhòng-chō ê ê tāi-seng;","tghg":"伊是𣍐得通看見的上帝的像，伊是頭一個生的，佇攏總受創造者的代先。","bklhl":"伊是bōe得thang看見ê上帝ê像，伊是頭一个生ê，tī lóng總受創造ê ê事先；"}},{"book":"西","chapter":1,"verse":16,"versions":{"unv":"因為萬有都是靠他造的，無論是天上的，地上的；能看見的，不能看見的；或是有位的，主治的，執政的，掌權的；一概都是藉著他造的，又是為他造的。","bklcl":"in-ūi bān mi̍h tī I lâi chhòng-chō, tī thiⁿ-ni̍h kap tī tōe-ni̍h ê, ū thang khòaⁿ-kìⁿ kap bô thang khòaⁿ-kìⁿ ê, he̍k-sī chō-ūi ê, he̍k-sī tī-lí ê, he̍k-sī pān chèng-sū ê, he̍k-sī chiáng-koân ê, bān-hāng-ū lóng sī tùi I, iā ūi-tio̍h I, chiah siū chhòng-chō.","tghg":"因為萬物佇伊來創造，佇天裡，及佇地裡的；有通看見，及無通看見的；或是座位的，或是治理的，或是辦政事的，或是掌權的；萬項有攏是對伊，也為著伊才(chiah)受創造。","bklhl":"因為萬物tī伊來創造，tī天裡kap tī地裡ê，有thang看見kap無thang看見ê，或是座位ê，或是治理ê，或是辦政事ê，或是掌權ê，萬項有lóng是tùi伊，也為tio̍h伊，chiah受創造。"}},{"book":"西","chapter":1,"verse":17,"versions":{"unv":"他在萬有之先；萬有也靠他而立。","bklcl":"I tī bān-hāng-ū ê tāi-seng; bān-hāng-ū tiàm-tī I lâi saⁿ-kap khiā-chāi.","tghg":"伊佇萬項有的代先；萬項有踮佇伊來相及徛在。","bklhl":"伊tī萬項有ê事先；萬項有tiàm-tī伊來saⁿ-kap khiā在。"}},{"book":"西","chapter":1,"verse":18,"versions":{"unv":"他也是教會全體之首。他是元始，是從死裡首先復生的，使他可以在凡事上居首位。","bklcl":"I sī seng-khu ê thâu, seng-khu chiū-sī kàu-hōe; I sī goân-khí-thâu, tùi sí-lâng tiong khí-lâi ê thâu chi̍t ê siⁿ ê, hō͘ I tī bān-hāng-ū tiong chòe tē it.","tghg":"伊是身軀的頭，身軀就是教會。伊是源起頭，對死人中起來的頭一個生的，互伊佇萬項有中做第一。","bklhl":"伊是身軀ê頭，身軀就是教會；伊是源起頭，tùi死人中起來ê頭一个生ê，hō͘伊tī萬項有中做第一。"}},{"book":"西","chapter":1,"verse":19,"versions":{"unv":"因為父喜歡叫一切的豐盛在他裡面居住。","bklcl":"In-ūi Pē hoaⁿ-hí hō͘ it-chhè ê hong-sēng tiàm-tī I;","tghg":"因為父歡喜互一切的豐盛踮佇伊。","bklhl":"因為父歡喜hō͘一切ê豐盛tiàm-tī伊；"}},{"book":"西","chapter":1,"verse":20,"versions":{"unv":"既然藉著他在十字架上所流的血成就了和平，便藉著他叫萬有─無論是地上的、天上的─都與自己和好了。","bklcl":"í-keng chiong I si̍p-jī-kè ê huih lâi sêng-chiū hô-pêng, chiū tùi I hō͘ bān-hāng-ū kap I pún-sin koh-chài hô, he̍k-sī tōe-chiūⁿ ê, he̍k-sī tī thiⁿ-ni̍h ê, lóng sī tùi I.","tghg":"已經將伊十字架的血來成就和平，就對伊互萬項有及伊本身閣再和──或是地上的、或是佇天裡的──攏是對伊。","bklhl":"已經將伊十字架ê血來成就和平，就tùi伊hō͘萬項有kap伊本身koh再和，或是地上ê，或是tī天裡ê，lóng是tùi伊。"}},{"book":"西","chapter":1,"verse":21,"versions":{"unv":"你們從前與　神隔絕，因著惡行，心裡與他為敵。","bklcl":"Koh lín pêng-sò͘ tī pháiⁿ ê só͘ kiâⁿ kap Siōng-tè keh-tn̄g, sim-lāi chòe tùi-te̍k,","tghg":"閣恁平素佇歹的所行及上帝隔斷，心內做對敵。","bklhl":"Koh lín平素tī pháiⁿ ê所行kap上帝隔斷，心內做對敵，"}},{"book":"西","chapter":1,"verse":22,"versions":{"unv":"但如今他藉著基督的肉身受死，叫你們與自己和好，都成了聖潔，沒有瑕疵，無可責備，把你們引到自己面前。","bklcl":"taⁿ I tī I jio̍k-thé ê seng-khu, tùi I ê sí, í-keng hō͘ lín koh-chài hô, beh hō͘ lín chiah-ê chiâⁿ-sèng, bô hâ-chhû bô thang hiâm ê, khiā tī I ê bīn-chêng;","tghg":"今伊佇伊肉體的身軀對伊的死，已經互恁閣再和，欲互恁諸個成聖，無瑕疵、無通嫌的，徛佇伊的面前。","bklhl":"taⁿ伊tī伊肉體ê身軀，tùi伊ê死，已經hō͘ lín koh再和，beh hō͘ lín chiah ê成聖，無瑕疵無thang嫌ê，khiā tī伊ê面前；"}},{"book":"西","chapter":1,"verse":23,"versions":{"unv":"只要你們在所信的道上恆心，根基穩固，堅定不移，不至被引動失去（原文是離開）福音的盼望。這福音就是你們所聽過的，也是傳與普天下萬人聽的（原文是凡受造的），我－保羅也作了這福音的執事。","bklcl":"nā lín tn̂g-tn̂g tiàm-tī sìn, ū tōe-ki koh kian-kò͘, bô siū iô-tāng, lâi lī-khui hok-im ê ǹg-bāng, che hok-im chiū-sī lín só͘ bat thiaⁿ-kìⁿ ê, koh sī thoân tī thiⁿ-ē lóng-chóng siū chhòng-chō ê ê tiong-kan; góa Pó-lô í-keng siat-li̍p chòe i ê chhe-ēng.","tghg":"若恁長長踮佇信，有地基閣堅固，無受搖動，來離開福音的向望。這福音就是恁所曾聽見的，閣是傳佇天下攏總受創造者的中間，我保羅已經設立做伊的差用。","bklhl":"若lín長長tiàm-tī信，有地基koh堅固，無受搖動，來離開福音ê ǹg望，這福音就是lín所bat聽見ê，koh是傳tī天下lóng總受創造ê ê中間；我保羅已經設立做伊ê差用。"}},{"book":"西","chapter":1,"verse":24,"versions":{"unv":"現在我為你們受苦，倒覺歡樂；並且為基督的身體，就是為教會，要在我肉身上補滿基督患難的缺欠。","bklcl":"Taⁿ góa ūi-tio̍h lín siū chiah-ê kan-khó͘ sī hoaⁿ-hí; góa ūi-tio̍h Ki-tok ê seng-khu chiū-sī kàu-hōe, tī góa ê jio̍k-thé, pó͘-móa I só͘ bē ū chīn ê hoān-lān;","tghg":"今我為著恁受諸個艱苦，是歡喜；我為著基督的身軀，就是教會，佇我的肉體補滿伊所未有盡的患難。","bklhl":"Taⁿ我為tio̍h lín受chiah ê艱苦是歡喜；我為tio̍h基督ê身軀就是教會，tī我ê肉體，補滿伊所未有盡ê患難；"}},{"book":"西","chapter":1,"verse":25,"versions":{"unv":"我照　神為你們所賜我的職分作了教會的執事，要把　神的道理傳得全備，","bklcl":"góa siat-li̍p chòe chit ê kàu-hōe ê chhe-ēng, chiàu Siōng-tè ūi-tio̍h lín só͘ kau-hù góa ê chit-hūn, lâi oân-móa Siōng-tè ê tō-lí,","tghg":"我設立做此個教會的差用，照上帝為著恁所交付我的職份，來圓滿上帝的道理，","bklhl":"我設立做chit ê教會ê差用，照上帝為tio̍h lín所交付我ê職份，來完滿上帝ê道理，"}},{"book":"西","chapter":1,"verse":26,"versions":{"unv":"這道理就是歷世歷代所隱藏的奧祕；但如今向他的聖徒顯明了。","bklcl":"chiū-sī bān sè bān tāi í-lâi só͘ khǹg-ba̍t ê ò-biāu; taⁿ í-keng hián-bêng tī I ê sèng-tô͘;","tghg":"就是萬世萬代以來所囥密的奧妙；今已經顯明佇伊的聖徒。","bklhl":"就是萬世萬代以來所khǹg密ê奧妙；taⁿ已經顯明tī伊ê聖徒；"}},{"book":"西","chapter":1,"verse":27,"versions":{"unv":"　神願意叫他們知道，這奧祕在外邦人中有何等豐盛的榮耀，就是基督在你們心裡成了有榮耀的盼望。","bklcl":"Siōng-tè ài beh hō͘ in chai chit ê ò-biāu ê êng-kng tī gōa-pang tiong ū jōa pù-ū, chiū-sī Ki-tok tiàm-tī lín, chòe êng-kng ê ǹg-bāng ê;","tghg":"上帝愛(ài)欲互𪜶知此個奧妙的榮光佇外邦中有偌富有，就是基督踮佇恁，做榮光的向望的；","bklhl":"上帝ài beh hō͘ in知chit ê奧妙ê榮光tī外邦中有jōa富有，就是基督tiàm-tī lín，做榮光ê ǹg望ê；"}},{"book":"西","chapter":1,"verse":28,"versions":{"unv":"我們傳揚他，是用諸般的智慧，勸戒各人，教導各人，要把各人在基督裡完完全全地引到　神面前。","bklcl":"goán thoân I, ēng ta̍k iūⁿ ê tì-hūi khó͘-khǹg ta̍k lâng, kà-sī ta̍k lâng, beh hiàn ta̍k lâng tiàm-tī Ki-tok lâi oân-choân.","tghg":"阮傳伊，用逐樣的智慧苦勸逐人，教示逐人，欲獻逐人踮佇基督來完全。","bklhl":"阮傳伊，用ta̍k樣ê智慧苦勸ta̍k人，教示ta̍k人，beh獻ta̍k人tiàm-tī基督來完全。"}},{"book":"西","chapter":1,"verse":29,"versions":{"unv":"我也為此勞苦，照著他在我裡面運用的大能盡心竭力。","bklcl":"Ūi-tio̍h chit-ê góa tio̍h-bôa, chiàu I chhut-la̍t kiâⁿ tī góa lāi-bīn ê kong-iōng lâi cheng-chiàn.","tghg":"為著此個我著磨，照伊出力行佇我內面的功用來爭戰。","bklhl":"為tio̍h chit ê我tio̍h磨，照伊出力行tī我內面ê功用來爭戰。"}}]