[{"book":"代上","chapter":18,"verse":1,"versions":{"unv":"此後，大衛攻打非利士人，把他們治服，從他們手下奪取了迦特和屬迦特的村莊；","bklcl":"Chit-tia̍p liáu-āu Tāi-pi̍t phah Hui-lī-sū lâng, hō͘ in hâng-ho̍k; koh tùi Hui-lī-sū lâng ê chhiú chhú Ka-te̍k kap i ê hiuⁿ-lí.","tghg":"此霎(tia̍p)了後，大衛拍非利士人，互𪜶降服，閣對非利士人的手取迦特及伊的鄉里；","bklhl":"Chit-tia̍p了後，大衛phah腓利士人，hō͘ in降服；koh tùi腓利士人ê手取Ka-te̍k kap伊ê鄉里。"}},{"book":"代上","chapter":18,"verse":2,"versions":{"unv":"又攻打摩押，摩押人就歸服大衛，給他進貢。","bklcl":"Koh phah Mô͘-ap, Mô͘-ap lâng chiū ho̍k-sāi Tāi-pi̍t, lâi chìn-kòng i.","tghg":"閣拍摩押，摩押人就服事大衛，來進貢伊。","bklhl":"Koh phah Mô͘-ap，Mô͘-ap人就服事大衛，來進貢伊。"}},{"book":"代上","chapter":18,"verse":3,"versions":{"unv":"瑣巴王哈大利謝（在撒母耳下八章三節是哈大底謝）往幼發拉底河去，要堅定自己的國權，大衛就攻打他，直到哈馬，","bklcl":"Só-pa ông Hap-tāi-lī-siā khì Pek-la̍h hô, beh kian-kò͘ i ê kok-koân, Tāi-pi̍t chiū phah i, ti̍t-kàu Hap-má.","tghg":"瑣巴王哈大利謝去伯拉河，欲堅固伊的國權，大衛就拍伊，直到哈馬，","bklhl":"Só-pa王Hap-tāi-lī-siā去Pek-la̍h河，beh堅固伊ê國權，大衛就phah伊，直到Hap-má。"}},{"book":"代上","chapter":18,"verse":4,"versions":{"unv":"奪了他的戰車一千，馬兵七千，步兵二萬，將拉戰車的馬砍斷蹄筋，但留下一百輛車的馬。","bklcl":"Tāi-pi̍t chhiúⁿ i ê chiàn-chhia chi̍t-chheng tiuⁿ, bé-peng chhit-chheng, pō͘-peng nn̄g-bān; thoa-chhia ê bé, Tāi-pi̍t chiū koah i tōa-thúi ê kun; kî-tiong chí-ū lâu chi̍t-pah tiuⁿ chhia ê bé.","tghg":"大衛搶伊的戰車一千張，馬兵七千，步兵二萬，拖車的馬大衛就割伊大腿的筋，其中只有留一百張車的馬。","bklhl":"大衛搶伊ê戰車一千張，馬兵七千，步兵兩萬；拖車ê馬，大衛就割伊大腿ê筋；其中只有留一百張車ê馬。"}},{"book":"代上","chapter":18,"verse":5,"versions":{"unv":"大馬士革的亞蘭人來幫助瑣巴王哈大利謝，大衛就殺了亞蘭人二萬二千。","bklcl":"Tāi-má-sek ê A-lân lâng lâi pang-chān Só-pa ông Hap-tāi-lī-siā, Tāi-pi̍t chiū thâi A-lân lâng, nn̄g-bān nn̄g-chheng lâng.","tghg":"大馬色的亞蘭人來幫助瑣巴王哈大利謝，大衛就刣亞蘭人二萬二千人。","bklhl":"大馬色ê A-lân人來幫贊Só-pa王Hap-tāi-lī-siā，大衛就刣 A-lân人，兩萬兩千人。"}},{"book":"代上","chapter":18,"verse":6,"versions":{"unv":"於是大衛在大馬士革的亞蘭地設立防營，亞蘭人就歸服他，給他進貢。大衛無論往哪裡去，耶和華都使他得勝。","bklcl":"Tùi án-ni Tāi-pi̍t tī Tāi-má-sek ê A-lân tōe siat-li̍p hông-siú ê peng-iâⁿ; A-lân lâng chiū hâng-ho̍k Tāi-pi̍t lâi chìn-kòng i.  Tāi-pi̍t bô-lūn toh-lo̍h khì, Iâ-hô-hoa lóng hō͘ i tek-sèng.","tghg":"對按呢大衛佇大馬色的亞蘭地設立防守的兵營，亞蘭人就降服大衛，來進貢伊。大衛無論叨落去，耶和華攏互伊得勝。","bklhl":"Tùi án-ni，大衛tī大馬色ê A-lân地設立防守ê兵營；A-lân人就降服大衛來進貢伊。大衛無論toh落去，耶和華lóng hō͘伊得勝。"}},{"book":"代上","chapter":18,"verse":7,"versions":{"unv":"他奪了哈大利謝臣僕所拿的金盾牌帶到耶路撒冷。","bklcl":"Tāi-pi̍t chhiúⁿ Hap-tāi-lī-siā chiah-ê lô͘-po̍k kim ê pîn-pâi, tòa-kàu Iâ-lō͘-sat-léng.","tghg":"大衛搶哈大利謝諸個奴僕金的屏牌帶到耶路撒冷。","bklhl":"大衛搶Hap-tāi-lī-siā chiah ê奴僕金ê屏牌，帶到耶路撒冷。"}},{"book":"代上","chapter":18,"verse":8,"versions":{"unv":"大衛又從屬哈大利謝的提巴（或譯：比他）和均二城中奪取了許多的銅。後來所羅門用此製造銅海、銅柱，和一切的銅器。","bklcl":"Tāi-pi̍t koh tùi Hap-tāi-lī-siā só͘ koán ê Thê-pa kap Kun nn̄g ê siâⁿ, chhiúⁿ chōe-chōe tâng, chiū-sī Só͘-lô-bûn só͘ ēng lâi chō tâng-hái kap thiāu, í-ki̍p chiah-ê tâng-khì--ê.","tghg":"大衛閣對哈大利謝所管的提巴及均二個城搶多多銅。就是所羅門所用來造銅海及柱，以及諸個銅器的。","bklhl":"大衛koh tùi Hap-tāi-lī-siā所管ê Thê-pa kap Kun兩個城，搶chōe-chōe銅，就是所羅門所用來造銅海kap柱，以及chiah ê銅器ê。"}},{"book":"代上","chapter":18,"verse":9,"versions":{"unv":"哈馬王陀烏聽見大衛殺敗瑣巴王哈大利謝的全軍，","bklcl":"Hap-má ông To-o͘ thiaⁿ-kìⁿ Tāi-pi̍t phah-iâⁿ Hap-tāi-lī-siā ê choân-kun,","tghg":"哈馬王陀烏聽見大衛拍贏哈大利謝的全軍，","bklhl":"Hap-má王To-o͘聽見大衛phah贏Hap-tāi-lī-siā ê全軍，"}},{"book":"代上","chapter":18,"verse":10,"versions":{"unv":"就打發他兒子哈多蘭去見大衛王，問他的安，為他祝福，因為他殺敗了哈大利謝〈原來陀烏與哈大利謝常常爭戰〉。哈多蘭帶了金銀銅的各樣器皿來。","bklcl":"chiū chhe i ê kiáⁿ Hap-to-lân khì kìⁿ Tāi-pi̍t ông, kā i chhéng-an, iā kā i chiok-hok, in-ūi i ū kap Hap-tāi-lī-siā kau-chiàn lâi khah-iâⁿ i; pún-jiân Hap-tāi-lī-siā kap To-o͘ siông-siông ū kau-chiàn ê iân-kò͘. Hap-to-lân sòa tòa kim, gûn, tâng, chiah-ê khì-kū.","tghg":"就差伊的子哈多蘭去見大衛王，給伊請安，也給伊祝福，因為伊有及(kap)哈大利謝交戰來卡贏伊（本然哈大利謝及陀烏常常有交戰的緣故）。哈多蘭續帶金銀銅諸個器具。","bklhl":"就差伊ê kiáⁿ Hap-to-lân去見大衛王，kā伊請安，也kā伊祝福，因為伊有kap Hap-tāi-lī-siā交戰來khah贏伊；本然Hap-tāi-lī-siā kap To-o͘常常有交戰ê緣故。Hap-to-lân續帶金、銀、銅，chiah ê器具。"}},{"book":"代上","chapter":18,"verse":11,"versions":{"unv":"大衛王將這些器皿，並從各國奪來的金銀，就是從以東、摩押、亞捫、非利士、亞瑪力人所奪來的，都分別為聖獻給耶和華。","bklcl":"Tāi-pi̍t ông chiong chiah-ê khì-kū, kap tùi ta̍k-kok tòa-lâi ê kim gûn, lóng hun-piat chòe-sèng hiàn-hō͘ Iâ-hô-hoa, chiū-sī i tùi Í-tong, Mô͘-ap, A-bûn cho̍k, Hui-lī-sū lâng, A-má-le̍k só͘ chhiúⁿ-lâi--ê.","tghg":"大衛王將諸個器具，及對逐國帶來的金銀，攏分別做聖獻互耶和華，就是伊對以東、摩押、亞捫族、非利士人、亞瑪力所搶來的。","bklhl":"大衛王將chiah ê器具，kap tùi ta̍k國帶來ê金銀，lóng分別做聖獻hō͘耶和華，就是伊tùi Í-tong、Mô͘-ap、A-bûn族，腓利士人，A-má-le̍k所搶來ê。"}},{"book":"代上","chapter":18,"verse":12,"versions":{"unv":"洗魯雅的兒子亞比篩在鹽谷擊殺了以東一萬八千人。","bklcl":"Sé-ló͘-ngá ê kiáⁿ A-pí-su tī Iâm ê soaⁿ-kok thâi Í-tong lâng chi̍t-bān poeh-chheng.","tghg":"洗魯雅的子亞比篩佇鹽的山谷刣以東人一萬八千。","bklhl":"Sé-ló͘-ngá ê kiáⁿ A-pí-su tī鹽ê山谷刣 Í-tong人一萬八千。"}},{"book":"代上","chapter":18,"verse":13,"versions":{"unv":"大衛在以東地設立防營，以東人就都歸服他。大衛無論往哪裡去，耶和華都使他得勝。","bklcl":"I tī Í-tong tōe siat-li̍p hông-siú ê peng-iâⁿ; Í-tong lâng chiū lóng hâng-ho̍k Tāi-pi̍t.  Tāi-pi̍t bô-lūn toh-lo̍h khì, Iâ-hô-hoa lóng hō͘ i tek-sèng.","tghg":"伊佇以東地設立防守的兵營，以東人就攏降服大衛。大衛無論叨落去，耶和華攏互伊得勝。","bklhl":"伊tī Í-tong地設立防守ê兵營；Í-tong人就lóng降服大衛。大衛無論toh落去，耶和華lóng hō͘伊得勝。"}},{"book":"代上","chapter":18,"verse":14,"versions":{"unv":"大衛作以色列眾人的王，又向眾民秉公行義。","bklcl":"Tāi-pi̍t chòe Í-sek-lia̍t choân-kok ê ông, koh tī chèng peh-sìⁿ ê tiong-kan péng-kong kiâⁿ-gī.","tghg":"大衛做以色列全國的王，閣佇眾百姓的中間秉公行義(péng-kong kiâⁿ-gī)。","bklhl":"大衛做以色列全國ê王，koh tī眾百姓ê中間秉公行義。"}},{"book":"代上","chapter":18,"verse":15,"versions":{"unv":"洗魯雅的兒子約押作元帥；亞希律的兒子約沙法作史官；","bklcl":"Sé-ló͘-ngá ê kiáⁿ Iok-ap chòe goân-sòe, A-hi-lu̍t ê kiáⁿ Iok-sa-hoat chòe sú-koaⁿ.","tghg":"洗魯雅的子約押做元帥；亞希律的子約沙法做史官；","bklhl":"Sé-ló͘-ngá ê kiáⁿ Iok-ap做元帥，A-hi-lu̍t ê kiáⁿ Iok-sa-hoat做史官。"}},{"book":"代上","chapter":18,"verse":16,"versions":{"unv":"亞希突的兒子撒督和亞比亞他的兒子亞希米勒作祭司長；沙威沙作書記；","bklcl":"A-hi-tu̍t ê kiáⁿ Sat-tok, kap A-pí-a-tha ê kiáⁿ A-hi-bí-le̍k chòe chè-si; Sa-ui-sa chòe su-kì-koaⁿ.","tghg":"亞希突的子撒督及亞比亞他的子亞希米勒做祭司；沙威沙做書記官；","bklhl":"A-hi-tu̍t ê kiáⁿ Sat-tok，kap A-pí-a-tha ê kiáⁿ A-hi-bí-le̍k做祭司；Sa-ui-sa做書記官。"}},{"book":"代上","chapter":18,"verse":17,"versions":{"unv":"耶何耶大的兒子比拿雅統轄基利提人和比利提人。大衛的眾子都在王的左右作領袖。","bklcl":"Iâ-hô-iâ-tāi ê kiáⁿ Pí-ná-ngá koán-hat Ki-lī-thê lâng kap Pí-lī-thê lâng.  Tāi-pi̍t ê chèng-kiáⁿ lóng tī ông ê sin-piⁿ chòe thâu-lâng.","tghg":"耶何耶大的子比拿雅管轄基利提人及比利提人。大衛的眾子攏佇王的身邊做頭人。","bklhl":"Iâ-hô-iâ-tāi ê kiáⁿ Pí-ná-ngá管轄Ki-lī-thê人kap Pí-lī-thê人。大衛ê眾kiáⁿ lóng tī王ê身邊做頭人。"}}]