[{"book":"代上","chapter":14,"verse":1,"versions":{"unv":"泰爾王希蘭將香柏木運到大衛那裡，又差遣使者和石匠、木匠給大衛建造宮殿。","bklcl":"Chhui-lô ông Hi-lân chhe sù-chiá tòa pek-hiuⁿ-chhâ, kap thô͘-chúi sai-hū, chòe-ba̍k sai-hū, kàu Tāi-pi̍t hia, beh kā i khí chhù.","tghg":"推羅王希蘭差使者帶柏香柴，及土水師傅、做木師傅到大衛遐欲給伊起厝。","bklhl":"Chhui-lô王Hi-lân差使者帶柏香柴，kap土水師傅，做木師傅，到大衛hia，beh kā伊起厝。"}},{"book":"代上","chapter":14,"verse":2,"versions":{"unv":"大衛就知道耶和華堅立他作以色列王，又為自己的民以色列，使他的國興旺。","bklcl":"Tāi-pi̍t chai Iâ-hô-hoa tiāⁿ-tio̍h siat-li̍p i chòe Í-sek-lia̍t ông, koh ūi-tio̍h I ê peh-sìⁿ Í-sek-lia̍t ê iân-kò͘, lâi heng-khí i ê kok.","tghg":"大衛知耶和華定著設立伊做以色列王，閣為著伊的百姓以色列的緣故，來興起伊的國。","bklhl":"大衛知耶和華定tio̍h設立伊做以色列王，koh為tio̍h伊ê百姓以色列ê緣故，來興起伊ê國。"}},{"book":"代上","chapter":14,"verse":3,"versions":{"unv":"大衛在耶路撒冷又立后妃，又生兒女。","bklcl":"Tāi-pi̍t tī Iâ-lō͘-sat-léng koh chhōa kúi-nā ê bó͘.  Tāi-pi̍t koh siⁿ kiáⁿ cha-bó͘-kiáⁿ.","tghg":"大衛佇耶路撒冷閣娶幾若個某，大衛閣生子查某子。","bklhl":"大衛tī耶路撒冷koh娶kúi-nā ê bó͘。大衛koh生kiáⁿ cha-bó͘-kiáⁿ。"}},{"book":"代上","chapter":14,"verse":4,"versions":{"unv":"在耶路撒冷所生的眾子是沙母亞、朔罷、拿單、所羅門、","bklcl":"Tī Iâ-lō͘-sat-léng só͘ siⁿ chiah-ê kiáⁿ ê miâ kì tī ē-tóe: Sa-bó͘-a, Sok-pa, Ná-tan, Só͘-lô-bûn;","tghg":"佇耶路撒冷所生諸個子的名記佇下底：沙某亞、朔罷、拿單、所羅門、","bklhl":"Tī耶路撒冷所生chiah ê kiáⁿ ê名記tī下底： Sa-bó͘-a、Sok-pa、Ná-tan、所羅門；"}},{"book":"代上","chapter":14,"verse":5,"versions":{"unv":"益轄、以利書亞、以法列、","bklcl":"Ek-hat, Í-lī-su-a, Í-hoat-lia̍t;","tghg":"益轄、以利書亞、以法列、","bklhl":"Ek-hat、Í-lī-su-a、Í-hoat-lia̍t；"}},{"book":"代上","chapter":14,"verse":6,"versions":{"unv":"挪迦、尼斐、雅非亞、","bklcl":"Lô-ka, Nî-húi, Ngá-hui-a;","tghg":"羅迦、尼斐、雅非亞、","bklhl":"Lô-ka、Nî-húi、Ngá-hui-a；"}},{"book":"代上","chapter":14,"verse":7,"versions":{"unv":"以利沙瑪、比利雅大、以利法列。","bklcl":"Í-lī-sa-má, Pí-lī-ngá-tāi, Í-lī-hoat-lia̍t.","tghg":"以利沙瑪、比利雅大、以利法列。","bklhl":"Í-lī-sa-má、Pí-lī-ngá-tāi、Í-lī-hoat-lia̍t。"}},{"book":"代上","chapter":14,"verse":8,"versions":{"unv":"非利士人聽見大衛受膏作以色列眾人的王，非利士眾人就上來尋索大衛。大衛聽見，就出去迎敵。","bklcl":"Hui-lī-sū lâng thiaⁿ-kìⁿ Tāi-pi̍t siū boah-iû chòe Í-sek-lia̍t choân-kok ê ông, Hui-lī-sū lâng chiū lóng chiūⁿ-lâi chhē Tāi-pi̍t; Tāi-pi̍t thiaⁿ-kìⁿ chiū chhut-khì tí-te̍k i.","tghg":"非利士人聽見大衛受抹油做以色列全國的王，非利士人就攏上來尋大衛。大衛聽見，就出去抵敵(tí-te̍k)伊。","bklhl":"腓利士人聽見大衛受抹油做以色列全國ê王，腓利士人就lóng上來chhē大衛；大衛聽見就出去抵敵伊。"}},{"book":"代上","chapter":14,"verse":9,"versions":{"unv":"非利士人來了，布散在利乏音谷。","bklcl":"Hui-lī-sū lâng lâi, pâi-lia̍t tī Lī-hoa̍t-im ê soaⁿ-kok.","tghg":"非利士人來，排列佇利乏音的山谷。","bklhl":"腓利士人來，排列tī Lī-hoa̍t-im ê山谷。"}},{"book":"代上","chapter":14,"verse":10,"versions":{"unv":"大衛求問　神，說：「我可以上去攻打非利士人嗎？你將他們交在我手裡嗎？」耶和華說：「你可以上去，我必將他們交在你手裡。」","bklcl":"Tāi-pi̍t mn̄g Siōng-tè kóng, Góa tio̍h chiūⁿ-khì kong-kek Hui-lī-sū lâng mah?  Lí beh chiong in kau tī góa ê chhiú mah?  Iâ-hô-hoa kóng, Tio̍h chiūⁿ-khì, in-ūi Góa beh chiong in kau tī lí ê chhiú.","tghg":"大衛問上帝，講：「我著上去攻擊非利士人嗎？你欲將𪜶交佇我的手嗎？」耶和華講：「著上去，因為我欲將𪜶交佇你的手。」","bklhl":"大衛問上帝講，我tio̍h上去攻擊腓利士人mah？你beh將in交tī我ê手mah？耶和華講，Tio̍h上去，因為我beh將in交tī你ê手。"}},{"book":"代上","chapter":14,"verse":11,"versions":{"unv":"非利士人來到巴力‧毘拉心，大衛在那裡殺敗他們。大衛說：「　神藉我的手沖破敵人，如同水沖去一般」；因此稱那地方為巴力‧毘拉心。","bklcl":"In chiūⁿ-lâi Pa-le̍k-pí-la̍h-sim, Tāi-pi̍t tī-hia phah in; Tāi-pi̍t kóng, Siōng-tè ēng góa ê chhiú chhiong-sòaⁿ góa ê tùi-te̍k, chhin-chhiūⁿ chúi chhiong-sòaⁿ chi̍t-iūⁿ; in-ūi án-ni kiò hit só͘-chāi chòe Pa-le̍k-pí-la̍h-sim.","tghg":"𪜶上來巴力毗拉心，大衛佇遐拍𪜶。大衛講：「上帝用我的手沖散我的對敵，親像水沖散一樣」；因為按呢叫彼所在做巴力毗拉心。","bklhl":"In上來Pa-le̍k-pí-la̍h-sim，大衛tī-hia phah in；大衛講，上帝用我ê手沖散我ê對敵，親像水沖散一樣；因為án-ni叫hit所在做Pa-le̍k-pí-la̍h-sim。"}},{"book":"代上","chapter":14,"verse":12,"versions":{"unv":"非利士人將神像撇在那裡，大衛吩咐人用火焚燒了。","bklcl":"Hui-lī-sū lâng pàng-hē in ê siōng-tè tī-hia; Tāi-pi̍t bēng-lēng lâng ēng hé sio i.","tghg":"非利士人放下𪜶的上帝佇遐，大衛命令人用火燒伊。","bklhl":"腓利士人放下in ê上帝 tī-hia；大衛命令人用火燒伊。"}},{"book":"代上","chapter":14,"verse":13,"versions":{"unv":"非利士人又布散在利乏音谷。","bklcl":"Hui-lī-sū lâng koh pâi-lia̍t tī soaⁿ-kok;","tghg":"非利士人閣排列佇山谷。","bklhl":"腓利士人koh排列tī山谷；"}},{"book":"代上","chapter":14,"verse":14,"versions":{"unv":"大衛又求問　神。　神說：「不要一直地上去，要轉到他們後頭，從桑林對面攻打他們。","bklcl":"Tāi-pi̍t koh mn̄g Siōng-tè, Siōng-tè kā i kóng, M̄-thang chiūⁿ-khì tui-jip; tio̍h siám tùi piⁿ-á;  tī sng-châi-chhiū ê tùi-bīn lâi kong-kek in.","tghg":"大衛閣問上帝。上帝給伊講：「呣通上去追趇(jip)，著閃對邊仔，佇桑材樹的對面來攻擊𪜶。","bklhl":"大衛koh問上帝，上帝kā伊講，M̄-thang上去追jip；tio̍h閃tùi邊á；tī桑材樹ê對面來攻擊in。"}},{"book":"代上","chapter":14,"verse":15,"versions":{"unv":"你聽見桑樹梢上有腳步的聲音，就要出戰，因為　神已經在你前頭去攻打非利士人的軍隊。」","bklcl":"Lí thiaⁿ-kìⁿ sng-châi chhiū-bé ū kha-pō͘ ê siaⁿ, chiū tio̍h chhut-khì kau-chiàn; in-ūi Siōng-tè chòe lí ê thâu-chêng chhut-khì beh phah Hui-lī-sū lâng.","tghg":"你聽見桑材樹尾有腳步的聲，就著出去交戰，因為上帝做你的頭前出去欲拍非利士人。」","bklhl":"你聽見桑材樹尾有腳步ê聲，就tio̍h出去交戰；因為上帝做你ê頭前出去beh phah腓利士人。"}},{"book":"代上","chapter":14,"verse":16,"versions":{"unv":"大衛就遵著　神所吩咐的，攻打非利士人的軍隊，從基遍直到基色。","bklcl":"Tāi-pi̍t chiū chun-thàn Siōng-tè só͘ hoan-hù; in phah Hui-lī-sū lâng ê kun-tūi, tùi Ki-piàn kàu Ki-sek.","tghg":"大衛就遵趁上帝所吩咐，𪜶拍非利士人的軍隊，對基遍到基色。","bklhl":"大衛就遵thàn上帝所吩咐；in phah腓利士人ê軍隊，tùi Ki-piàn到Ki-sek。"}},{"book":"代上","chapter":14,"verse":17,"versions":{"unv":"於是大衛的名傳揚到列國，耶和華使列國都懼怕他。","bklcl":"Tāi-pi̍t ê miâ-siaⁿ chiū pò-iông ta̍k só͘-chāi; Iâ-hô-hoa hō͘ lia̍t-kok lóng kiaⁿ i.","tghg":"大衛的名聲就報揚逐所在，耶和華互列國攏驚伊。","bklhl":"大衛ê名聲就報揚ta̍k所在；耶和華hō͘列國lóng驚伊。"}}]