[{"book":"代上","chapter":16,"verse":1,"versions":{"unv":"眾人將　神的約櫃請進去，安放在大衛所搭的帳幕裡，就在　神面前獻燔祭和平安祭。","bklcl":"In kng Siōng-tè ê iok-kūi, hē tī Tāi-pi̍t só͘ kā i tah ê pò͘-pîⁿ-lāi;  iā hiàn sio-chè kap pêng-an-chè tī Siōng-tè ê bīn-chêng.","tghg":"𪜶扛(kng)上帝的約櫃，下佇(hē tī)大衛所給伊搭的布棚內，也獻燒祭及平安祭佇上帝的面前。","bklhl":"In扛上帝ê約櫃，hē tī大衛所kā伊tah ê布棚內；也獻燒祭kap平安祭tī上帝ê面前。"}},{"book":"代上","chapter":16,"verse":2,"versions":{"unv":"大衛獻完了燔祭和平安祭，就奉耶和華的名給民祝福，","bklcl":"Tāi-pi̍t hiàn sio-chè kap pêng-an-chè bêng-pe̍k, chiū ēng Iâ-hô-hoa ê miâ kā peh-sìⁿ chiok-hok.","tghg":"大衛獻燒祭及平安祭明白，就用耶和華的名給百姓祝福，","bklhl":"大衛獻燒祭kap平安祭明白，就用耶和華ê名kā百姓祝福。"}},{"book":"代上","chapter":16,"verse":3,"versions":{"unv":"並且分給以色列人，無論男女，每人一個餅，一塊肉，一個葡萄餅。","bklcl":"Koh pun hō͘ Í-sek-lia̍t ê chèng-lâng, bô-lūn lâm-lú, ta̍k-lâng hō͘ in chi̍t ê piáⁿ, chi̍t tè bah, chi̍t ê phû-tô-piáⁿ.","tghg":"閣分互以色列的眾人，無論男女，逐人互𪜶一個餅，一塊肉，一個葡萄餅。","bklhl":"Koh分hō͘以色列ê眾人，無論男女，ta̍k人hō͘ in一个餅，一塊肉，一个葡萄餅。"}},{"book":"代上","chapter":16,"verse":4,"versions":{"unv":"大衛派幾個利未人在耶和華的約櫃前事奉，頌揚，稱謝，讚美耶和華─以色列的　神：","bklcl":"Tāi-pi̍t phài kúi-nā ê Lī-bī lâng tī Iâ-hô-hoa ê iok-kūi chêng ho̍k-sāi, lâi kì-liām chheng-siā o-ló Iâ-hô-hoa Í-sek-lia̍t ê Siōng-tè.","tghg":"大衛派幾若個利未人佇耶和華的約櫃前服事，來紀念稱謝，謳咾耶和華──以色列的上帝：","bklhl":"大衛派kúi-nā ê利未人tī耶和華ê約櫃前服事，來記念稱謝o-ló耶和華以色列ê上帝。"}},{"book":"代上","chapter":16,"verse":5,"versions":{"unv":"為首的是亞薩，其次是撒迦利雅、雅薛、示米拉末、耶歇、瑪他提雅、以利押、比拿雅、俄別‧以東、耶利，鼓瑟彈琴；惟有亞薩敲鈸，大發響聲；","bklcl":"Chòe-thâu-ê sī A-sat, tē-jī-ê sī Sat-ka-lī-ngá, koh ū Ngá-siat, Sī-bí-la̍h-boa̍t, Iâ-iat, Má-tha-thê-ngá, Í-lī-ap, Pí-ná-ngá, Gô-pia̍t-í-tong, Iâ-lī, tôaⁿ-sek tôaⁿ-khîm; chí-ū A-sat phah tōa-siaⁿ ê nâ-poa̍h.","tghg":"做頭的是亞薩，第二個是撒迦利雅，閣有雅設、示米拉末、耶悅、瑪他提雅、以利押、比拿雅、俄別以東、耶利，彈瑟彈琴；只有亞薩拍大聲的鐃鈸(nâ-poa̍h)；","bklhl":"做頭ê是A-sat，第二個是Sat-ka-lī-ngá，koh有Ngá-siat、Sī-bí-la̍h-boa̍t、Iâ-iat、Má-tha-thê-ngá、Í-lī-ap、Pí-ná-ngá、Gô-pia̍t-í-tong、Iâ-lī，彈瑟彈琴；只有A-sat phah大聲ê鐃鈸。"}},{"book":"代上","chapter":16,"verse":6,"versions":{"unv":"祭司比拿雅和雅哈悉常在　神的約櫃前吹號。","bklcl":"Chè-si Pí-ná-ngá kap Ngá-khap-sek siông-siông tī Siōng-tè ê iok-kūi chêng pûn hō-thâu.","tghg":"祭司比拿雅及雅哈悉常常佇上帝的約櫃前歕(pûn)號頭。","bklhl":"祭司Pí-ná-ngá kap Ngá-khap-sek常常tī上帝ê約櫃前pûn號頭。"}},{"book":"代上","chapter":16,"verse":7,"versions":{"unv":"那日，大衛初次藉亞薩和他的弟兄以詩歌稱頌耶和華，說：","bklcl":"Hit-ji̍t Tāi-pi̍t khí-thâu tiāⁿ-tio̍h ēng A-sat kap i ê hiaⁿ-tī kám-siā Iâ-hô-hoa.","tghg":"彼日，大衛起頭定著用亞薩及伊的兄弟感謝耶和華：","bklhl":"Hit日大衛起頭定tio̍h用A-sat kap伊ê兄弟感謝耶和華。"}},{"book":"代上","chapter":16,"verse":8,"versions":{"unv":"你們要稱謝耶和華，求告他的名，在萬民中傳揚他的作為！","bklcl":"Lín tio̍h kám-siā Iâ-hô-hoa, kiû-kiò I ê miâ;  Tī bān peh-sìⁿ ê tiong-kan pò-iông I ê só͘-chòe.","tghg":"恁著感謝耶和華，求叫伊的名，佇萬百姓的中間報揚伊的所做！","bklhl":"Lín tio̍h感謝耶和華，求叫伊ê名；Tī萬百姓ê中間報揚伊ê所做。"}},{"book":"代上","chapter":16,"verse":9,"versions":{"unv":"要向他唱詩、歌頌，談論他一切奇妙的作為。","bklcl":"Tio̍h ǹg I gîm-si, ǹg I chhiùⁿ-koa o-ló,  Tâm-lūn I it-chhè kî-biāu ê só͘-kiâⁿ.","tghg":"著向伊吟詩，向伊唱歌謳咾，談論伊一切奇妙的所行。","bklhl":"Tio̍h ǹg伊吟詩，ǹg伊唱歌o-ló，談論伊一切奇妙ê所行。"}},{"book":"代上","chapter":16,"verse":10,"versions":{"unv":"要以他的聖名誇耀；尋求耶和華的人，心中應當歡喜。","bklcl":"Tio̍h in-ūi I sèng-miâ lâi khoa-kháu;  Chhē Iâ-hô-hoa ê lâng, sim-lāi tio̍h hoaⁿ-hí.","tghg":"著因為伊聖名來誇口；尋耶和華的人，心內著歡喜。","bklhl":"Tio̍h因為伊聖名來誇口；chhē耶和華ê人，心內tio̍h歡喜。"}},{"book":"代上","chapter":16,"verse":11,"versions":{"unv":"要尋求耶和華與他的能力，時常尋求他的面。","bklcl":"Tio̍h chhē Iâ-hô-hoa kap I ê koân-lêng;  Siông-siông chhē kìⁿ I ê bīn.","tghg":"著尋耶和華及伊的權能，常常尋見伊的面。","bklhl":"Tio̍h chhē耶和華kap伊ê權能；常常chhē見伊ê面。"}},{"book":"代上","chapter":16,"verse":12,"versions":{"unv":"他僕人以色列的後裔，他所揀選雅各的子孫哪，你們要記念他奇妙的作為和他的奇事，並他口中的判語。","tghg":"","bklhl":"伊ê奴僕以色列ê後裔，伊所揀雅各ê kiáⁿ孫ah，Lín tio̍h siàu念伊所做奇妙ê事，kap伊ê神跡，kap伊ê嘴判斷ê話。"}},{"book":"代上","chapter":16,"verse":13,"versions":{"unv":"【併於上節】","bklcl":"I ê lô͘-po̍k Í-sek-lia̍t ê hō͘-è,  I só͘ kéng Ngá-kok ê kiáⁿ-sun ah,  Lín tio̍h siàu-liām I só͘ chòe kî-biāu ê sū,  Kap I ê sîn-jiah, kap I ê chhùi phòaⁿ-toàn ê ōe.","tghg":"伊的奴僕以色列的後裔，伊所揀雅各的子孫啊，恁著數念伊所做奇妙的事及伊的神蹟，及伊的嘴判斷的話。"}},{"book":"代上","chapter":16,"verse":14,"versions":{"unv":"他是耶和華─我們的　神，全地都有他的判斷。","bklcl":"I sī Iâ-hô-hoa, lán ê Siōng-tè,  Choân-tōe lóng ū I ê phòaⁿ-toàn.","tghg":"伊是耶和華──咱的上帝，全地攏有伊的判斷。","bklhl":"伊是耶和華，咱ê上帝，全地lóng有伊ê判斷。"}},{"book":"代上","chapter":16,"verse":15,"versions":{"unv":"你們要記念他的約，直到永遠；他所吩咐的話，直到千代，","bklcl":"Tio̍h kì-liām I ê iok ti̍t-kàu éng-oán,  I só͘ hoan-hù ê ōe ti̍t-kàu bān-tāi;","tghg":"著紀念伊的約，直到永遠；伊所吩咐的話，直到萬代，","bklhl":"Tio̍h記念伊ê約直到永遠，伊所吩咐ê話直到萬代；"}},{"book":"代上","chapter":16,"verse":16,"versions":{"unv":"就是與亞伯拉罕所立的約，向以撒所起的誓。","bklcl":"Chiū-sī kap A-pek-la̍h-hán só͘ li̍p ê iok,  Tùi Í-sat só͘ chiù ê chōa;","tghg":"就是及亞伯拉罕所立的約，對以撒所咒的誓(chiù ê chōa)。","bklhl":"就是kap亞伯拉罕所立ê約，對以撒所chiù ê chōa；"}},{"book":"代上","chapter":16,"verse":17,"versions":{"unv":"他又將這約向雅各定為律例，向以色列定為永遠的約，","bklcl":"I koh chiong chit ê iok tùi Ngá-kok tiāⁿ-tio̍h chòe lu̍t-lē,  Tùi Í-sek-lia̍t tiāⁿ-tio̍h chòe éng-oán ê iok,","tghg":"伊閣將此個約對雅各定著做律例，對以色列定著做永遠的約，","bklhl":"伊koh將chit ê約對雅各定tio̍h做律例，對以色列定tio̍h做永遠ê約，"}},{"book":"代上","chapter":16,"verse":18,"versions":{"unv":"說：我必將迦南地賜給你，作你產業的分。","bklcl":"Kóng, Góa beh chiong Ka-lâm tōe siúⁿ-sù lí,  Chòe lín sán-gia̍p ê hūn-gia̍h.","tghg":"講：我欲將迦南地賞賜你，做恁產業的份額。","bklhl":"講，我beh將迦南地賞賜你，做lín產業ê份額。"}},{"book":"代上","chapter":16,"verse":19,"versions":{"unv":"當時你們人丁有限，數目稀少，並且在那地為寄居的；","bklcl":"Tng-sî lín ê jîn-teng iú-hān;  Siàu-gia̍h chió-chió, koh tī-hia chòe chhut-gōa;","tghg":"當時恁的人丁有限，數額(siàu-gia̍h)少少，閣佇遐做出外；","bklhl":"當時lín ê人丁有限；數額少少，koh tī-hia做出外；"}},{"book":"代上","chapter":16,"verse":20,"versions":{"unv":"他們從這邦游到那邦，從這國行到那國。","bklcl":"In tùi chit-cho̍k kiâⁿ kàu hit-cho̍k,  Tùi chit-kok kàu pa̍t ê peh-sìⁿ.","tghg":"𪜶對此族行到彼族，對此族到別個百姓。","bklhl":"In tùi chit族行到hit族，tùi chit國到別ê百姓。"}},{"book":"代上","chapter":16,"verse":21,"versions":{"unv":"耶和華不容甚麼人欺負他們，為他們的緣故責備君王，","bklcl":"I bô iông-ún sím-mi̍h lâng khi-hū in;  Ūi-tio̍h in ê iân-kò͘ khiàn-chek kun-ông;","tghg":"伊無容允甚麼人欺負𪜶，為著𪜶的緣故譴責(khiàn-chek)君王，","bklhl":"伊無容允甚麼人欺負in；為tio̍h in ê緣故譴責君王；"}},{"book":"代上","chapter":16,"verse":22,"versions":{"unv":"說：不可難為我受膏的人，也不可惡待我的先知！","bklcl":"Kóng, M̄-thang bong-tio̍h Góa siū-boah-iû-ê,  Iā m̄-thang pháiⁿ khoán-thāi Góa ê sian-ti.","tghg":"講：呣通摸著我受抹油者，也呣通歹款待我的先知！","bklhl":"講，M̄-thang摸tio̍h我受抹油ê，也m̄-thang pháiⁿ款待我ê先知。"}},{"book":"代上","chapter":16,"verse":23,"versions":{"unv":"全地都要向耶和華歌唱！天天傳揚他的救恩，","bklcl":"Choân-tōe lóng tio̍h ǹg Iâ-hô-hoa chhiùⁿ-koa,  Ji̍t-ji̍t thoân-pò I ê kiù-un.","tghg":"全地攏著向耶和華唱歌！日日傳報伊的救恩。","bklhl":"全地lóng tio̍h ǹg耶和華唱歌，日日傳報伊ê救恩。"}},{"book":"代上","chapter":16,"verse":24,"versions":{"unv":"在列邦中述說他的榮耀，在萬民中述說他的奇事。","bklcl":"Tī lia̍t-pang ê tiong-kan kóng-khí I ê êng-kng,  Tī bān peh-sìⁿ ê tiong-kan kóng-khí I kî-biāu ê só͘-chòe.","tghg":"佇列邦的中間講起伊的榮光，佇萬百姓的中間講起伊奇妙的所做。","bklhl":"Tī列邦ê中間講起伊ê榮光，tī萬百姓ê中間講起伊奇妙ê所做。"}},{"book":"代上","chapter":16,"verse":25,"versions":{"unv":"因耶和華為大，當受極大的讚美；他在萬　神之上，當受敬畏。","bklcl":"In-ūi Iâ-hô-hoa chòe tōa, eng-kai siū ke̍k-tōa ê o-ló;  I tī chèng siōng-tè ê téng-bīn eng-kai siū kèng-ùi.","tghg":"因為耶和華做大，應該受極大的謳咾；伊佇眾上帝的頂面，應該受敬畏。","bklhl":"因為耶和華做大，應該受極大ê o-ló；伊tī眾上帝ê頂面應該受敬畏。"}},{"book":"代上","chapter":16,"verse":26,"versions":{"unv":"外邦的神都屬虛無，惟獨耶和華創造諸天。","bklcl":"In-ūi lia̍t-pang ê siōng-tè lóng sī hu-ké,  To̍k-to̍k Iâ-hô-hoa chhòng-chō chiah-ê thiⁿ.","tghg":"因為列邦的上帝攏是虛假，獨獨耶和華創造諸個天。","bklhl":"因為列邦ê上帝 lóng是虛假，獨獨耶和華創造chiah ê天。"}},{"book":"代上","chapter":16,"verse":27,"versions":{"unv":"有尊榮和威嚴在他面前，有能力和喜樂在他聖所。","bklcl":"Tī I ê bīn-chêng ū chun-kùi kap ui-giâm;  Tī I ê só͘-chāi ū koân-lêng kap hoaⁿ-hí.","tghg":"佇伊的面前有尊貴及威嚴，佇伊的所在有權能及歡喜。","bklhl":"Tī伊ê面前有尊貴kap威嚴；tī伊ê所在有權能kap歡喜。"}},{"book":"代上","chapter":16,"verse":28,"versions":{"unv":"民中的萬族啊，你們要將榮耀能力歸給耶和華，都歸給耶和華！","bklcl":"Peh-sìⁿ-tiong ê ta̍k-cho̍k ah, lín tio̍h chiong koân-lêng êng-kng,  Kui hō͘ Iâ-hô-hoa, kui hō͘ Iâ-hô-hoa.","tghg":"百姓中的逐族啊，恁著將權能榮光歸互耶和華，歸互耶和華！","bklhl":"百姓中ê ta̍k族ah，lín tio̍h將權能榮光，歸hō͘耶和華，歸hō͘耶和華。"}},{"book":"代上","chapter":16,"verse":29,"versions":{"unv":"要將耶和華的名所當得的榮耀歸給他，拿供物來奉到他面前；當以聖潔的（的：或譯為）妝飾敬拜耶和華。","bklcl":"Ēng I ê miâⁿ só͘ eng-kai tit-tio̍h ê êng-kng kui hō͘ Iâ-hô-hoa;  Tòa lé-mi̍h lâi kàu I ê bīn-chêng;  Tio̍h ēng sèng-kiat ê chng-thāⁿ kèng-pài Iâ-hô-hoa.","tghg":"用伊的名所應該得著的榮光歸互耶和華，帶禮物來到伊的面前；著用聖潔的妝飾(chng-thāⁿ)敬拜耶和華。","bklhl":"用伊ê名所應該得tio̍h ê榮光歸hō͘耶和華；帶禮物來到伊ê面前；tio̍h用聖潔ê裝飾敬拜耶和華。"}},{"book":"代上","chapter":16,"verse":30,"versions":{"unv":"全地要在他面前戰抖，世界也堅定不得動搖。","bklcl":"Choân-tōe tī I ê bīn-chêng ngia̍uh-ngia̍uh-chhoah;  Sè-kài kian-kò͘ bōe iô-tāng.","tghg":"全地佇伊的面前愕愕惙(ngia̍uh-ngia̍uh-chhoah)，世界堅固𣍐搖動。","bklhl":"全地tī伊ê面前ngia̍uh-ngia̍uh-chhoah；世界堅固bōe搖動。"}},{"book":"代上","chapter":16,"verse":31,"versions":{"unv":"願天歡喜，願地快樂；願人在列邦中說：耶和華作王了！","bklcl":"Goān thiⁿ hoaⁿ-hí, tōe khoài-lo̍k;  Tī lia̍t-pang-tiong tio̍h kóng, Iâ-hô-hoa chòe-ông.","tghg":"願天歡喜，地快樂；佇列邦中著講：耶和華做王！","bklhl":"願天歡喜，地快樂；tī列邦中tio̍h講，耶和華做王。"}},{"book":"代上","chapter":16,"verse":32,"versions":{"unv":"願海和其中所充滿的澎湃；願田和其中所有的都歡樂。","bklcl":"Goān hái kap kî-tiong só͘ chhiong-móa--ê lóng chhut tōa-siaⁿ;  Goān chhân-hn̂g kap kî-tiong só͘-ū-ê lóng khoài-lo̍k;","tghg":"願海及其中所充滿的攏出大聲；願田園及其中所有的攏快樂。","bklhl":"願海kap其中所充滿ê lóng出大聲；願田園kap其中所有ê lóng快樂；"}},{"book":"代上","chapter":16,"verse":33,"versions":{"unv":"那時，林中的樹木都要在耶和華面前歡呼，因為他來要審判全地。","bklcl":"Hit-sî chhiū-nâ-lāi ê chhiū-ba̍k beh tī Iâ-hô-hoa ê bīn-chêng chhut hoaⁿ-hí ê siaⁿ,  In-ūi I lâi beh sím-phòaⁿ choân-tōe.","tghg":"彼時，樹林內的樹木欲佇耶和華的面前出歡喜的聲，因為伊來欲審判全地。","bklhl":"Hit時樹林內ê樹木beh tī耶和華ê面前出歡喜ê聲，因為伊來beh審判全地。"}},{"book":"代上","chapter":16,"verse":34,"versions":{"unv":"應當稱謝耶和華；因他本為善，他的慈愛永遠長存！","bklcl":"Lín tio̍h kám-siā Iâ-hô-hoa; in-ūi I sī hó;  I ê chû-ài éng-oán tī-teh.","tghg":"恁著感謝耶和華；因為伊是好，伊的慈愛永遠佇啲！","bklhl":"Lín tio̍h感謝耶和華；因為伊是好；伊ê慈愛永遠tī-teh。"}},{"book":"代上","chapter":16,"verse":35,"versions":{"unv":"要說：拯救我們的　神啊，求你救我們，聚集我們，使我們脫離外邦，我們好稱讚你的聖名，以讚美你為誇勝。","bklcl":"Tio̍h kóng, Chín-kiù goán ê Siōng-tè, kiû Lí kiù goán,  Chū-chi̍p goán, kiù goán thoat-lī lia̍t-pang lâng,  Thang hō͘ goán chiok-siā Lí ê sèng-miâ,  Lia̍h Lí ê siū o-ló chòe tāi-ia̍t.","tghg":"著講：拯救阮的上帝，求你救阮，聚集阮，救阮脫離列邦人，通互阮祝謝你的聖名，掠你的受謳咾做大悅(tāi-ia̍t)。","bklhl":"Tio̍h講，拯救阮ê上帝，求你救阮，聚集阮，救阮脫離列邦人，thang hō͘阮祝謝你ê聖名，掠你ê受o-ló做大悅。"}},{"book":"代上","chapter":16,"verse":36,"versions":{"unv":"耶和華─以色列的　神，從亙古直到永遠，是應當稱頌的！眾民都說：「阿們！」並且讚美耶和華。","bklcl":"Tio̍h o-ló Iâ-hô-hoa, Í-sek-lia̍t ê Siōng-tè;  Tùi éng-oán kàu éng-oán.\tChèng peh-sìⁿ lóng kóng, A-bēng, koh o-ló Iâ-hô-hoa.","tghg":"著謳咾耶和華──以色列的上帝，對永遠到永遠。眾百姓攏講：「阿們！」閣謳咾耶和華。","bklhl":"Tio̍h o-ló耶和華，以色列ê上帝；tùi永遠到永遠。\t眾百姓lóng講，A-bēng，koh o-ló耶和華。"}},{"book":"代上","chapter":16,"verse":37,"versions":{"unv":"大衛派亞薩和他的弟兄在約櫃前常常事奉耶和華，一日盡一日的職分；","bklcl":"Tāi-pi̍t lâu A-sat kap i ê hiaⁿ-tī tī Iâ-hô-hoa ê iok-kūi chêng, siông-siông ho̍k-sāi tī iok-kūi chêng, chiàu ta̍k-ji̍t ê kang só͘ tio̍h chòe--ê.","tghg":"大衛留亞薩及伊的兄弟佇耶和華的約櫃前常常服事佇約櫃前，照逐日的工所著做的；","bklhl":"大衛留A-sat kap伊ê兄弟tī耶和華ê約櫃前，常常服事tī約櫃前，照ta̍k日ê工所tio̍h做ê。"}},{"book":"代上","chapter":16,"verse":38,"versions":{"unv":"又派俄別‧以東和他的弟兄六十八人，與耶杜頓的兒子俄別‧以東，並何薩作守門的；","bklcl":"Koh lâu Gô-pia̍t-í-tong kap in ê hiaⁿ-tī la̍k-cha̍p-poeh lâng, í-ki̍p Iâ-tō͘-tùn ê kiáⁿ Gô-pia̍t-í-tong kap Hô-sat chòe kò͘-mn̂g--ê.","tghg":"閣留俄別以東及𪜶的兄弟六十八人，以及耶杜頓的子俄別以東，及何薩做顧門者；","bklhl":"Koh留Gô-pia̍t-í-tong kap in ê兄弟六十八人，以及Iâ-tō͘-tùn ê kiáⁿ Gô-pia̍t-í-tong kap Hô-sat做顧門ê。"}},{"book":"代上","chapter":16,"verse":39,"versions":{"unv":"且派祭司撒督和他弟兄眾祭司在基遍的邱壇、耶和華的帳幕前燔祭壇上，每日早晚，照著耶和華律法書上所吩咐以色列人的，常給耶和華獻燔祭。","bklcl":"Iā lâu chè-si Sat-tok kap i ê hiaⁿ-tī chèng chè-si, tī Ki-piàn koâiⁿ ê só͘-chāi, Iâ-hô-hoa ê hōe-bō͘ chêng;","tghg":"也留祭司撒督及伊的兄弟眾祭司佇基遍高的所在，耶和華的會幕前；","bklhl":"也留祭司Sat-tok kap伊ê兄弟眾祭司，tī Ki-piàn高ê所在，耶和華ê會幕前；"}},{"book":"代上","chapter":16,"verse":40,"versions":{"unv":"【併於上節】","bklcl":"thang tī sio-chè ê tôaⁿ téng, ta̍k-ji̍t chá-àm hiàn sio-chè hō͘ Iâ-hô-hoa, chiàu Iâ-hô-hoa bēng-lēng Í-sek-lia̍t lâng ê lu̍t-hoat it-chhè só͘ kì-chài--ê.","tghg":"通佇燒祭的壇頂，逐日早暗獻燒祭互耶和華，照耶和華命令以色列人的律法一切所記載的。","bklhl":"thang tī燒祭ê壇頂，ta̍k日早暗獻燒祭hō͘耶和華，照耶和華命令以色列人ê律法一切所記載ê。"}},{"book":"代上","chapter":16,"verse":41,"versions":{"unv":"與他們一同被派的有希幔、耶杜頓，和其餘被選名字錄在冊上的，稱謝耶和華，因他的慈愛永遠長存。","bklcl":"Kap in chòe-tīn ê, ū Hi-bān, Iâ-tō͘-tùn, kap kî-û siū kéng-soán kì-miâ--ê, thang kám-siā Iâ-hô-hoa, in-ūi I ê chû-ài éng-oán tī-teh.","tghg":"及𪜶做陣的有希幔、耶杜頓，及其餘受揀選記名者，通感謝耶和華，因為伊的慈愛永遠佇啲。","bklhl":"Kap in做陣ê，有Hi-bān、Iâ-tō͘-tùn，kap其餘受揀選記名ê，thang感謝耶和華，因為伊ê慈愛永遠tī-teh。"}},{"book":"代上","chapter":16,"verse":42,"versions":{"unv":"希幔、耶杜頓同著他們吹號、敲鈸，大發響聲，並用別的樂器隨著歌頌　神。耶杜頓的子孫作守門的。","bklcl":"Kap in chòe-tīn-ê ū Hi-bān, Iâ-tō͘-tùn, sī ēng hō-thâu kap nâ-poa̍h, í-ki̍p Siōng-tè ê ga̍k-khì, lâi hō͘ hiah-ê chhiùⁿ-koa--ê; Iâ-tō͘-tùn ê kiáⁿ-sun sī chòe kò͘-mn̂g--ê.","tghg":"及𪜶做陣的有希幔、耶杜頓是用號頭及鐃鈸，以及上帝的樂器來互許個唱歌者。耶杜頓的子孫是做顧門者。","bklhl":"Kap in做陣ê有Hi-bān、Iâ-tō͘-tùn，是用號頭kap鐃鈸，以及上帝ê樂器，來hō͘ hiah-ê唱歌ê；Iâ-tō͘-tùn ê kiáⁿ孫是做顧門ê。"}},{"book":"代上","chapter":16,"verse":43,"versions":{"unv":"於是眾民各歸各家；大衛也回去為家眷祝福。","bklcl":"Tùi án-ni chèng peh-sìⁿ ta̍k-lâng tò-khì in ê ke;  Tāi-pi̍t iā tò-khì, kā i ê ke chiok-hok.","tghg":"對按呢眾百姓逐人倒去𪜶的家；大衛也倒去給伊的家祝福。","bklhl":"Tùi án-ni，眾百姓ta̍k人tò去in ê家；大衛也tò去，kā伊ê家祝福。"}}]