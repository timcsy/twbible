[{"book":"代上","chapter":23,"verse":1,"versions":{"unv":"大衛年紀老邁，日子滿足，就立他兒子所羅門作以色列的王。","bklcl":"Tāi-pi̍t nî lāu, ji̍t-chí móa-chiok, chiū siat-li̍p i ê kiáⁿ Só͘-lô-bûn chòe Í-sek-lia̍t ông.","tghg":"大衛年老，日子滿足，就設立伊的子所羅門做以色列王。","bklhl":"大衛年老，日子滿足，就設立伊ê kiáⁿ所羅門做以色列王。"}},{"book":"代上","chapter":23,"verse":2,"versions":{"unv":"大衛招聚以色列的眾首領和祭司利未人。","bklcl":"Tāi-pi̍t chū-chi̍p Í-sek-lia̍t ê chèng siú-léng, kap chiah-ê chè-si, í-ki̍p Lī-bī lâng.","tghg":"大衛聚集以色列的眾首領及諸個祭司以及利未人。","bklhl":"大衛聚集以色列ê眾首領，kap chiah ê祭司，以及利未人。"}},{"book":"代上","chapter":23,"verse":3,"versions":{"unv":"利未人從三十歲以外的都被數點，他們男丁的數目共有三萬八千；","bklcl":"Lī-bī lâng tùi saⁿ-cha̍p hè í-chiūⁿ--ê, lóng kè-sǹg;  chiàu só͘ sǹg ta-po͘-lâng ê gia̍h-sò͘, kiōng saⁿ-bān poeh-chheng.","tghg":"利未人對三十歲以上者攏過算，照所算查甫人的額數共三萬八千；","bklhl":"利未人tùi三十歲以上ê，lóng計算；照所算ta-po͘人ê額數，共三萬八千。"}},{"book":"代上","chapter":23,"verse":4,"versions":{"unv":"其中有二萬四千人管理耶和華殿的事，有六千人作官長和士師，","bklcl":"Kî-tiong nn̄g-bān sì-chheng lâng koán-lí Iâ-hô-hoa tiān ê kang, ū la̍k-chheng lâng chòe chit-oân kap sū-su.","tghg":"其中二萬四千人管理耶和華殿的工，有六千人做職員及士師。","bklhl":"其中兩萬四千人管理耶和華殿ê工，有六千人做職員kap士師。"}},{"book":"代上","chapter":23,"verse":5,"versions":{"unv":"有四千人作守門的，又有四千人用大衛所做的樂器頌讚耶和華。","bklcl":"Ū sì-chheng lâng chòe kò͘-mn̂g--ê; koh sì-chheng lâng chiong góa Tāi-pi̍t só͘ chòe ēng teh o-ló ê ga̍k-khì o-ló Iâ-hô-hoa.","tghg":"有四千人做顧門者，閣四千人將我大衛所做用啲謳咾的樂器謳咾耶和華。","bklhl":"有四千人做顧門ê；koh四千人將我大衛所做用teh o-ló ê樂器o-ló耶和華。"}},{"book":"代上","chapter":23,"verse":6,"versions":{"unv":"大衛將利未人革順、哥轄、米拉利的子孫分了班次。","bklcl":"Tāi-pi̍t chiàu Lī-bī ê kiáⁿ, Kek-sūn, Ko-hat, Bí-la̍h-lī, lâi pun in ê kiáⁿ-sun ê pan-lia̍t.","tghg":"大衛照利未的子革順、哥轄、米拉利來分𪜶的子孫的班列。","bklhl":"大衛照利未ê kiáⁿ，Kek-sūn、Ko-hat、Bí-la̍h-lī，來分in ê kiáⁿ孫ê班列。"}},{"book":"代上","chapter":23,"verse":7,"versions":{"unv":"革順的子孫有拉但和示每。","bklcl":"Sio̍k Kek-sūn ê lâng, La̍h-tàn kap Sī-múi.","tghg":"屬革順的人拉但及示每。","bklhl":"屬Kek-sūn ê人，La̍h-tàn kap Sī-múi。"}},{"book":"代上","chapter":23,"verse":8,"versions":{"unv":"拉但的長子是耶歇，還有細坦和約珥，共三人。","bklcl":"La̍h-tàn ê kiáⁿ, tōa-ê sī Iâ-iat, koh ū Sè-tàn kap Iok-jíⁿ, kiōng saⁿ-lâng.","tghg":"拉但的子大的是耶悅，閣有細坦及約珥，共三人。","bklhl":"La̍h-tàn ê kiáⁿ，大ê是Iâ-iat，koh有Sè-tàn kap約珥，共三人。"}},{"book":"代上","chapter":23,"verse":9,"versions":{"unv":"示每的兒子是示羅密、哈薛、哈蘭三人。這是拉但族的族長。","bklcl":"Sī-múi ê kiáⁿ, Sī-lô-bi̍t, Hap-siat, Hap-lân, kiōng saⁿ-lâng; che sī La̍h-tàn cho̍k ê cho̍k-tiúⁿ.","tghg":"示每的子示羅密、哈設、哈蘭共三人。這是拉坦族的族長。","bklhl":"Sī-múi ê kiáⁿ，Sī-lô-bi̍t、Hap-siat、哈蘭，共三人；這是La̍h-tàn族ê族長。"}},{"book":"代上","chapter":23,"verse":10,"versions":{"unv":"示每的兒子是雅哈、細拿、耶烏施、比利亞共四人。","bklcl":"Sī-múi ê kiáⁿ, Ngá-hap, Sè-ná, Iâ-o͘-si, Pí-lī-a, chí(**chit) sì-lâng chiū-sī Sī-múi ê kiáⁿ.","tghg":"示每的子雅哈、細拿、耶烏施、比利亞此四人就是示每的子。","bklhl":"Sī-múi ê kiáⁿ，Ngá-hap、Sè-ná、Iâ-o͘-si、Pí-lī-a，chit四人就是Sī-múi ê kiáⁿ。"}},{"book":"代上","chapter":23,"verse":11,"versions":{"unv":"雅哈是長子，細撒是次子。但耶烏施和比利亞的子孫不多，所以算為一族。","bklcl":"Ngá-hap sī tōa-kiáⁿ, tē-jī-ê Se-sat; to̍k-to̍k Iâ-o͘-si, Pí-lī-a ê kiáⁿ-sun bô jōa-chōe, só͘-í sǹg-chòe chi̍t-cho̍k.","tghg":"雅哈是大子，第二個細撒。獨獨耶烏施、比利亞的子孫無偌多，所以算做一族。","bklhl":"Ngá-hap是大kiáⁿ，第二個 Se-sat；獨獨Iâ-o͘-si、Pí-lī-a ê kiáⁿ孫無jōa-chōe，所以算做一族。"}},{"book":"代上","chapter":23,"verse":12,"versions":{"unv":"哥轄的兒子是暗蘭、以斯哈、希伯倫、烏薛共四人。","bklcl":"Ko-hat ê kiáⁿ sī Àm-lân, Í-su-hap, Hi-pek-lûn, O͘-siat, kiōng sì-lâng.","tghg":"哥轄的子是暗蘭、以斯哈、希伯倫、烏設共四人。","bklhl":"Ko-hat ê kiáⁿ是Àm-lân、Í-su-hap、Hi-pek-lûn、O͘-siat，共四人。"}},{"book":"代上","chapter":23,"verse":13,"versions":{"unv":"暗蘭的兒子是亞倫、摩西。亞倫和他的子孫分出來，好分別至聖的物，在耶和華面前燒香、事奉他，奉他的名祝福，直到永遠。","bklcl":"Àm-lân ê kiáⁿ, A-lûn, Mô͘-se; A-lûn kap i ê kiáⁿ-sun sī hun-piat kàu tī éng-oán, lâi hun-piat chì-sèng ê mi̍h chòe-sèng, tī Iâ-hô-hoa ê bīn-chêng sio-hiuⁿ, lâi ho̍k-sāi I, hōng I ê miâ chiok-hok, kàu tī éng-oán.","tghg":"暗蘭的子亞倫、摩西。亞倫及伊的子孫是分別到佇永遠，來分別至聖的物做聖，佇耶和華的面前燒香，來服事伊，奉伊的名祝福，到佇永遠。","bklhl":"Àm-lân ê kiáⁿ，亞倫、摩西；亞倫kap伊ê kiáⁿ孫是分別到tī永遠，來分別至聖ê物做聖，tī耶和華ê面前燒香，來服事伊，奉伊ê名祝福，到tī永遠。"}},{"book":"代上","chapter":23,"verse":14,"versions":{"unv":"至於神人摩西，他的子孫名字記在利未支派的冊上。","bklcl":"Lūn-kàu Siōng-tè ê lô͘-po̍k Mô͘-se, i ê kiáⁿ miâ-jī kì tī Lī-bī ê chi-phài tiong.","tghg":"論到上帝的奴僕摩西，伊的子名字記佇利未的支派中。","bklhl":"論到上帝ê奴僕摩西，伊ê kiáⁿ名字記tī利未ê支派中。"}},{"book":"代上","chapter":23,"verse":15,"versions":{"unv":"摩西的兒子是革舜和以利以謝。","bklcl":"Mô͘-se ê kiáⁿ sī Kek-sūn kap Í-lī-í-siā.","tghg":"摩西的子是革舜及以利以謝。","bklhl":"摩西ê kiáⁿ是Kek-sūn kap Í-lī-í-siā。"}},{"book":"代上","chapter":23,"verse":16,"versions":{"unv":"革舜的長子是細布業；","bklcl":"Kek-sūn ê kiáⁿ, tōa-ê sī Sè-pò͘-gia̍p.","tghg":"革舜的子大的是細布業；","bklhl":"Kek-sūn ê kiáⁿ，大ê是Sè-pò͘-gia̍p。"}},{"book":"代上","chapter":23,"verse":17,"versions":{"unv":"以利以謝的兒子是利哈比雅。以利以謝沒有別的兒子，但利哈比雅的子孫甚多。","bklcl":"Í-lī-í-siā ê kiáⁿ, Lī-hap-pí-ngá sī tōa-ê; Í-lī-í-siā bô pa̍t ê kiáⁿ; chóng-sī Lī-hap-pí-ngá ê kiáⁿ chin-chōe.","tghg":"以利以謝的子利哈比雅是大的。以利以謝無別個子，總是利哈比雅的子真多。","bklhl":"Í-lī-í-siā ê kiáⁿ，Lī-hap-pí-ngá是大ê；Í-lī-í-siā無別ê kiáⁿ；總是Lī-hap-pí-ngá ê kiáⁿ真chōe。"}},{"book":"代上","chapter":23,"verse":18,"versions":{"unv":"以斯哈的長子是示羅密。","bklcl":"Í-su-hap ê kiáⁿ, tōa-ê Sī-lô-bi̍t.","tghg":"以斯哈的子大的示羅密。","bklhl":"Í-su-hap ê kiáⁿ，大ê Sī-lô-bi̍t。"}},{"book":"代上","chapter":23,"verse":19,"versions":{"unv":"希伯倫的長子是耶利雅，次子是亞瑪利亞，三子是雅哈悉，四子是耶加面。","bklcl":"Hi-pek-lûn ê kiáⁿ, tōa-ê Iâ-lī-ngá, tē-jī-ê sī A-má-lī-a, tē-saⁿ-ê sī Ngá-hap-sek, tē-sì sī Iâ-ka-biān.","tghg":"希伯倫的子大的耶利雅，第二個是亞瑪利亞，第三個是雅哈悉，第四是耶加面。","bklhl":"Hi-pek-lûn ê kiáⁿ，大ê Iâ-lī-ngá，第二個是A-má-lī-a，第三個是Ngá-hap-sek，第四是Iâ-ka-biān。"}},{"book":"代上","chapter":23,"verse":20,"versions":{"unv":"烏薛的長子是米迦，次子是耶西雅。","bklcl":"O͘-siat ê kiáⁿ, tōa-ê sī Bí-ka, tē-jī-ê sī Iâ-se-ngá.","tghg":"烏設的子大的是米迦，第二個是耶西雅。","bklhl":"O͘-siat ê kiáⁿ，大ê是Bí-ka，第二ê是Iâ-se-ngá。"}},{"book":"代上","chapter":23,"verse":21,"versions":{"unv":"米拉利的兒子是抹利、母示。抹利的兒子是以利亞撒、基士。","bklcl":"Bí-la̍h-lī ê kiáⁿ; Boa̍t-lī, Bó͘-sī; Boa̍t-lī ê kiáⁿ; Í-lī-a-sat, Ki-sū.","tghg":"米拉利的子抹利、某示。抹利的子以利亞撒、基士。","bklhl":"Bí-la̍h-lī ê kiáⁿ；Boa̍t-lī、Bó͘-sī；Boa̍t-lī ê kiáⁿ；Í-lī-a-sat、Ki-sū。"}},{"book":"代上","chapter":23,"verse":22,"versions":{"unv":"以利亞撒死了，沒有兒子，只有女兒，他們本族基士的兒子娶了她們為妻。","bklcl":"Í-lī-a-sat sí, bô kiáⁿ, chí-ū cha-bó͘-kiáⁿ, in ê hiaⁿ-tī Ki-sū ê kiáⁿ chhōa in.","tghg":"以利亞撒死，無子，只有查某子，𪜶的兄弟基士的子娶𪜶。","bklhl":"Í-lī-a-sat死，無kiáⁿ，只有cha-bó͘-kiáⁿ，in ê兄弟Ki-sū ê kiáⁿ 娶in。"}},{"book":"代上","chapter":23,"verse":23,"versions":{"unv":"母示的兒子是末力、以得、耶利摩共三人。","bklcl":"Bó͘-sī ê kiáⁿ sī Boa̍t-le̍k, Í-tek, Iâ-lī-mô͘, kiōng saⁿ-lâng.","tghg":"某示的子是末力、以得、耶利摩共三人。","bklhl":"Bó͘-sī ê kiáⁿ是Boa̍t-le̍k、Í-tek、Iâ-lī-mô͘，共三人。"}},{"book":"代上","chapter":23,"verse":24,"versions":{"unv":"以上利未子孫作族長的，照著男丁的數目，從二十歲以外，都辦耶和華殿的事務。","bklcl":"Téng-bīn só͘ kì lóng sī Lī-bī ê kiáⁿ-sun, chiàu in lāu-pē ê ke lâi chòe cho̍k-tiúⁿ, ūi Iâ-hô-hoa ê chhù lâi chòe chhe-ēng ê kang; ta̍k-lâng tùi jī-cha̍p hè í-chiūⁿ siū-sǹg, lóng chiàu in ê miâ ê siàu-gia̍h lâi kè-sǹg.","tghg":"頂面所記攏是利未的子孫，照𪜶老父的家來做族長，為耶和華的厝來做差用的工，逐人對二十歲以上受算，攏照𪜶的名的數額(siàu-gia̍h)來計算。","bklhl":"頂面所記lóng是利未ê kiáⁿ孫，照in老父ê家來做族長，為耶和華ê厝來做差用ê工；ta̍k人tùi二十歲以上受算，lóng照in ê名ê數額來計算。"}},{"book":"代上","chapter":23,"verse":25,"versions":{"unv":"大衛說：「耶和華─以色列的　神已經使他的百姓平安，他永遠住在耶路撒冷。","bklcl":"In-ūi Tāi-pi̍t kóng, Iâ-hô-hoa Í-sek-lia̍t ê Siōng-tè, í-keng hō͘ I ê peh-sìⁿ pêng-an, koh I éng-oán tiàm-tī Iâ-lō͘-sat-léng.","tghg":"因為大衛講：「耶和華──以色列的上帝已經互伊的百姓平安，閣伊永遠踮佇耶路撒冷。","bklhl":"因為大衛講，耶和華以色列ê上帝，已經hō͘伊ê百姓平安，koh伊永遠tiàm-tī耶路撒冷。"}},{"book":"代上","chapter":23,"verse":26,"versions":{"unv":"利未人不必再抬帳幕和其中所用的一切器皿了。」","bklcl":"Lī-bī lâng iā m̄-bián koh kng hōe-bō͘, kap kî-tiong só͘ ēng lóng-chóng ê khì-kū.","tghg":"利未人也呣免閣扛會幕及其中所用攏總的器具。」","bklhl":"利未人也m̄免koh 扛會幕，kap其中所用lóng總ê器具。"}},{"book":"代上","chapter":23,"verse":27,"versions":{"unv":"照著大衛臨終所吩咐的，利未人從二十歲以外的都被數點。","bklcl":"In-ūi chiàu Tāi-pi̍t lîm-chiong ê sî só͘ hoan-hù--ê, Lī-bī lâng tùi jī-cha̍p hè í-chiūⁿ lóng siū-sǹg.","tghg":"因為照大衛臨終的時所吩咐的，利未人對二十歲以上攏受算。","bklhl":"因為照大衛臨終ê時所吩咐ê，利未人tùi二十歲以上lóng受算。"}},{"book":"代上","chapter":23,"verse":28,"versions":{"unv":"他們的職任是服事亞倫的子孫，在耶和華的殿和院子，並屋中辦事，潔淨一切聖物，就是辦　神殿的事務，","bklcl":"In-ūi i ê chit sī kun-sûi A-lûn ê kiáⁿ-sun, lâi chòe Iâ-hô-hoa tiān ê kang, chiū-sī tī chiah-ê īⁿ kap chiah-ê pâng lâi chòe kang, ia̍h hō͘ chiah-ê sèng-mi̍h chheng-khì, lâi chòe Iâ-hô-hoa tiān ê kang;","tghg":"因為伊的職是跟隨(kun-sûi)亞倫的子孫，來做耶和華殿的工，就是佇諸個院及諸個房來做工，亦互諸個聖物清氣，來做耶和華殿的工，","bklhl":"因為伊ê職是跟隨亞倫ê kiáⁿ孫，來做耶和華殿ê工，就是tī chiah ê院kap chiah ê房來做工，亦hō͘ chiah ê聖物清氣，來做耶和華殿ê工；"}},{"book":"代上","chapter":23,"verse":29,"versions":{"unv":"並管理陳設餅，素祭的細麵，或無酵薄餅，或用盤烤，或用油調和的物，又管理各樣的升斗尺度；","bklcl":"liāu-lí pâi-lia̍t ê piáⁿ, sò͘-chè ê mī-hún, he̍k-sī bô-kàⁿ ê po̍h-piáⁿ, kap tiáⁿ-lāi só͘ pek, í-ki̍p tiau-hô ê mi̍h; koh koán-lí chhìn, niû ê sū.","tghg":"料理排列的餅，素祭的麵粉，或是無酵的薄餅，及鼎內所煏(pek)，以及調和的物，閣管理秤(chhìn)量(niû)的事；","bklhl":"料理排列ê餅，素祭ê麵粉，或是無酵ê薄餅，kap鼎內所pek，以及調和ê物；koh管理秤、量ê事。"}},{"book":"代上","chapter":23,"verse":30,"versions":{"unv":"每日早晚，站立稱謝讚美耶和華，","bklcl":"Ta̍k chá-khí khiā-teh lâi kám-siā o-ló Iâ-hô-hoa, ta̍k ê-hng iā sī án-ni.","tghg":"逐早起，徛啲來感謝謳咾耶和華，逐下昏也是按呢，","bklhl":"Ta̍k早起khiā-teh來感謝o-ló耶和華，ta̍k-ê-hng也是án-ni。"}},{"book":"代上","chapter":23,"verse":31,"versions":{"unv":"又在安息日、月朔，並節期，按數照例，將燔祭常常獻給耶和華；","bklcl":"Koh tī an-hioh-ji̍t, ge̍h ê chhoe-it, kap choeh-kî, hiàn chiah-ê sio-chè hō͘ Iâ-hô-hoa, chiàu mi̍h ê siàu-gia̍h, chiàu só͘ tiāⁿ-tio̍h ê lē, siông-siông hiàn tī Iâ-hô-hoa ê bīn-chêng.","tghg":"閣佇安息日、月的初一，及節期，獻諸個燒祭互耶和華，照物的數額，照所定著的例，常常獻佇耶和華的面前；","bklhl":"Koh tī安歇日，月ê初一，kap節期，獻chiah ê燒祭hō͘耶和華，照物ê數額，照所定tio̍h ê例，常常獻tī耶和華ê面前。"}},{"book":"代上","chapter":23,"verse":32,"versions":{"unv":"又看守會幕和聖所，並守耶和華吩咐他們弟兄亞倫子孫的，辦耶和華殿的事。","bklcl":"Koh hō͘ i kò͘-siú hōe-bō͘ ê chek-sêng, kap sèng-só͘ ê chek-sêng, í-ki̍p i ê hiaⁿ-tī A-lûn ê kiáⁿ-sun só͘ hō͘ i chòe ê chek-sêng, lâi ho̍k-sāi tī Iâ-hô-hoa ê chhù.","tghg":"閣互伊顧守會幕的責成，及聖所的責成，以及伊的兄弟亞倫的子孫所互伊做的責成，來服事佇耶和華的厝。","bklhl":"Koh hō͘伊顧守會幕ê責成，kap聖所ê責成，以及伊ê兄弟亞倫ê kiáⁿ孫所hō͘伊做ê責成，來服事tī耶和華ê厝。"}}]