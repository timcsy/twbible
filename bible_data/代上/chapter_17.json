[{"book":"代上","chapter":17,"verse":1,"versions":{"unv":"大衛住在自己宮中，對先知拿單說：「看哪，我住在香柏木的宮中，耶和華的約櫃反在幔子裡。」","bklcl":"Tāi-pi̍t tiàm tī i ê kiong-lāi; Tāi-pi̍t tùi sian-ti Ná-tan kóng, Khòaⁿ ah, góa tiàm tī pek-hiuⁿ-chhâ ê kiong-lāi, chóng-sī Iâ-hô-hoa ê iok-kūi tī tiùⁿ-pâng lāi.","tghg":"大衛踮佇伊的宮內，大衛對先知拿單講：「看啊，我踮佇柏香柴的宮內，總是耶和華的約櫃佇帳房內。」","bklhl":"大衛tiàm tī伊ê宮內；大衛對先知Ná-tan講，看ah，我tiàm tī柏香柴ê宮內，總是耶和華ê約櫃tī帳房內。"}},{"book":"代上","chapter":17,"verse":2,"versions":{"unv":"拿單對大衛說：「你可以照你的心意而行，因為　神與你同在。」","bklcl":"Ná-tan kā Tāi-pi̍t kóng, Kìⁿ-nā tī lí sim-lāi só͘ siūⁿ--ê, thang kiâⁿ i, in-ūi Siōng-tè kap lí tī-teh.","tghg":"拿單給大衛講：「見若佇你心內所想的通行伊，因為上帝及你佇啲。」","bklhl":"Ná-tan kā大衛講，見若tī你心內所想ê，thang行伊，因為上帝kap你tī-teh。"}},{"book":"代上","chapter":17,"verse":3,"versions":{"unv":"當夜，　神的話臨到拿單，說：","bklcl":"Hit-mî Siōng-tè ê ōe lîm-kàu Ná-tan kóng,","tghg":"彼暝，上帝的話臨到拿單，講：","bklhl":"Hit暝上帝ê話臨到Ná-tan講，"}},{"book":"代上","chapter":17,"verse":4,"versions":{"unv":"「你去告訴我僕人大衛，說耶和華如此說：『你不可建造殿宇給我居住。","bklcl":"Lí khì kā Góa ê lô͘-po̍k Tāi-pi̍t kóng, Iâ-hô-hoa án-ni kóng, Lí bōe-tit-thang khí chhù hō͘ Góa tiàm.","tghg":"「你去給我的奴僕大衛講，耶和華按呢講：『你𣍐得通起厝互我踮。","bklhl":"你去kā我ê奴僕大衛講，耶和華án-ni講，你bōe得thang起厝hō͘我tiàm。"}},{"book":"代上","chapter":17,"verse":5,"versions":{"unv":"自從我領以色列人出埃及，直到今日，我未曾住過殿宇，乃從這會幕到那會幕，從這帳幕到那帳幕。","bklcl":"In-ūi tùi Góa chhōa Í-sek-lia̍t chiūⁿ-lâi ê ji̍t kàu kin-á-ji̍t, Góa bē-bat khiā-khí chhù-lāi, sī tùi chit ê pò͘-pîⁿ kàu hit ê pò͘-pîⁿ, tùi chit ê tiùⁿ-pâng kàu hit ê tiùⁿ-pâng.","tghg":"因為對我導以色列上來的日到今仔日，我未曾徛起厝內，是對此個布棚到彼個布棚，對此個帳房到彼個帳房。","bklhl":"因為tùi我chhōa以色列上來ê日到今á日，我bē-bat khiā起厝內，是tùi chit ê布棚到hit ê布棚，tùi chit ê帳房到hit ê帳房。"}},{"book":"代上","chapter":17,"verse":6,"versions":{"unv":"凡我同以色列人所走的地方，我何曾向以色列的一個士師，就是我吩咐牧養我民的說：你為何不給我建造香柏木的殿宇呢？』","bklcl":"Kìⁿ-nā Góa kap Í-sek-lia̍t lâng só͘ kàu ê só͘-chāi, tī Góa só͘ hoan-hù chiàu-kò͘ Góa ê peh-sìⁿ Í-sek-lia̍t ê sū-su tiong, Góa kiám bat tùi in chi̍t-lâng kóng, Lí siáⁿ-sū bô kā Góa khí pek-hiuⁿ-chhâ ê chhù ah?","tghg":"見若我及以色列人所到的所在，佇我所吩咐照顧我的百姓以色列的士師中，我豈曾對𪜶一人講：你啥事無給我起柏香柴的厝啊？』","bklhl":"見若我kap以色列人所到ê所在，tī我所吩咐照顧我ê百姓以色列ê士師中，我kiám bat對in一人講，你啥事無kā我起柏香柴ê厝ah？"}},{"book":"代上","chapter":17,"verse":7,"versions":{"unv":"現在你要告訴我僕人大衛，說萬軍之耶和華如此說：『我從羊圈中將你召來，叫你不再跟從羊群，立你作我民以色列的君。","bklcl":"Taⁿ lí tio̍h khì kā Góa ê lô͘-po̍k Tāi-pi̍t kóng, Bān-kun ê Iâ-hô-hoa án-ni kóng, Góa bat tī iûⁿ-tiâu, tùi lí teh kò͘-iûⁿ lâi tiàu lí, chòe Góa ê peh-sìⁿ Í-sek-lia̍t ê jîn-kun.","tghg":"今(taⁿ)你著去給我的奴僕大衛講，萬軍的耶和華按呢講：『我曾佇羊[廄](tiâu)對你啲顧羊來召你，做我的百姓以色列的人君。","bklhl":"Taⁿ你tio̍h去kā我ê奴僕大衛講，萬軍ê耶和華án-ni講，我bat tī羊椆，對你teh顧羊來召你，做我ê百姓以色列ê人君。"}},{"book":"代上","chapter":17,"verse":8,"versions":{"unv":"你無論往哪裡去，我常與你同在，剪除你的一切仇敵；我必使你得大名，好像世上大大有名的人一樣。","bklcl":"Kìⁿ-nā lí só͘ bat khì ê só͘-chāi, Góa siông-siông kap lí tī-teh, tī lí ê bīn-chêng châu-bia̍t lí lóng-chóng ê tùi-te̍k; Góa beh hō͘ lí tōa chhut-miâ, chhin-chhiūⁿ tōe-chiūⁿ chiah-ê úi-jîn ê miâ-siaⁿ.","tghg":"見若你所曾去的所在，我常常及你佇啲，佇你的面前剿滅(châu-bia̍t)你攏總的對敵；我欲互你大出名，親像地上諸個偉人的名聲。","bklhl":"見若你所bat去ê所在，我常常kap你tī-teh，tī你ê面前剿滅你lóng總ê對敵；我beh hō͘你大出名，親像地上chiah ê偉人ê名聲。"}},{"book":"代上","chapter":17,"verse":9,"versions":{"unv":"我必為我民以色列選定一個地方，栽培他們，使他們住自己的地方，不再遷移；凶惡之子也不像從前擾害他們，","bklcl":"Koh Góa beh kā Góa ê peh-sìⁿ Í-sek-lia̍t tiāⁿ-tio̍h chi̍t ê só͘-chāi, lâi chai-pôe in, hō͘ in khiā-khí ka-kī ê só͘-chāi, bô koh chhian-sóa; hiong-ok ê lâng iā bô chhin-chhiūⁿ khí-thâu hām-hāi in;","tghg":"閣我欲給我的百姓以色列定著一個所在，來栽培𪜶，互𪜶徛起家己的所在，無閣遷徙；兇惡的人也無親像起頭陷害𪜶，","bklhl":"Koh我beh kā我ê百姓以色列定tio̍h一个所在，來栽培in，hō͘ in khiā起家己ê所在，無koh遷徙；兇惡ê人也無親像起頭陷害in；"}},{"book":"代上","chapter":17,"verse":10,"versions":{"unv":"並不像我命士師治理我民以色列的時候一樣。我必治服你的一切仇敵，並且我─耶和華應許你，必為你建立家室。","bklcl":"ia̍h bô chhin-chhiūⁿ Góa bēng-lēng sū-su tī-lí Góa ê peh-sìⁿ Í-sek-lia̍t ê sî chi̍t-iūⁿ;  Góa beh hō͘ lí ê tùi-te̍k lóng hâng-ho̍k.  Koh góa kā lí kóng, Iâ-hô-hoa beh kā lí kiàn-li̍p chi̍t ê ke.","tghg":"亦無親像我命令士師治理我的百姓以色列的時一樣。我欲互你的對敵攏降服，閣我給你講，耶和華欲給你建立一個家。","bklhl":"亦無親像我命令士師治理我ê百姓以色列ê時一樣；我beh hō͘你ê對敵lóng降服。Koh我kā你講，耶和華beh kā你建立一个家。"}},{"book":"代上","chapter":17,"verse":11,"versions":{"unv":"你壽數滿足歸你列祖的時候，我必使你的後裔接續你的位，我也必堅定他的國。","bklcl":"Kàu lí ê ji̍t-chí móa-chiok, tò-khì lí ê lia̍t-chó͘ hia, Góa beh hō͘ lí ê hō͘-è sòa-chiap lí ê ūi; Góa iā beh kian-kò͘ i ê kok-ūi.","tghg":"到你的日子滿足倒去你的列祖遐，我欲互你的後裔續接你的位，我也欲堅固伊的國位。","bklhl":"到你ê日子滿足，tò去你ê列祖hia，我beh hō͘你ê後裔續接你ê位；我也beh堅固伊ê國位。"}},{"book":"代上","chapter":17,"verse":12,"versions":{"unv":"他必為我建造殿宇；我必堅定他的國位直到永遠。","bklcl":"I beh kā Góa khí chhù;  Góa beh kian-kò͘ i ê chō-ūi kàu éng-oán.","tghg":"伊欲給我起厝；我欲堅固伊的座位到永遠。","bklhl":"伊beh kā我起厝；我beh堅固伊ê座位到永遠。"}},{"book":"代上","chapter":17,"verse":13,"versions":{"unv":"我要作他的父，他要作我的子；並不使我的慈愛離開他，像離開在你以前的掃羅一樣。","bklcl":"Góa beh chòe i ê Pē, i beh chòe Góa ê kiáⁿ; Góa bô beh hō͘ Góa ê chû-ài lī-khui i, chhin-chhiūⁿ Góa chêng hō͘ i lī-khui hit ê lí í-chiūⁿ ê ông.","tghg":"我欲做伊的父，伊欲做我的子；我無欲互我的慈愛離開伊，親像我前互伊離開彼個你以上的王。","bklhl":"我beh做伊ê父，伊beh做我ê kiáⁿ；我無beh hō͘我ê慈愛離開伊，親像我前hō͘伊離開hit ê你以上ê王。"}},{"book":"代上","chapter":17,"verse":14,"versions":{"unv":"我卻要將他永遠堅立在我家裡和我國裡；他的國位也必堅定，直到永遠。』」","bklcl":"Góa iā beh éng-oán kian-kò͘ i tī Góa ê ke, tī Góa ê kok; i ê chō-ūi iā beh kian-kò͘ kàu éng-oán.","tghg":"我也欲永遠堅固伊佇我的家佇我的國；伊的座位也欲堅固到永遠。』」","bklhl":"我也beh永遠堅固伊tī我ê家，tī我ê國；伊ê座位也beh堅固到永遠。"}},{"book":"代上","chapter":17,"verse":15,"versions":{"unv":"拿單就按這一切話，照這默示告訴大衛。","bklcl":"Ná-tan chiū chiàu chiah-ê ōe, chiah-ê be̍k-sī, khì kā Tāi-pi̍t kóng.","tghg":"拿單就照諸個話，諸個默示，去給大衛講。","bklhl":"Ná-tan就照chiah ê話，chiah ê默示，去kā大衛講。"}},{"book":"代上","chapter":17,"verse":16,"versions":{"unv":"於是大衛王進去，坐在耶和華面前，說：「耶和華　神啊，我是誰，我的家算甚麼，你竟使我到這地步呢？","bklcl":"Tāi-pi̍t ông chiū ji̍p-khì, chē tī Iâ-hô-hoa ê bīn-chêng, kóng, Iâ-hô-hoa Siōng-tè ah, góa sī sím-mi̍h lâng, góa sī sím-mi̍h hō ê ke, Lí chiah chhōa góa kàu chit ê tē-pō͘ ah?","tghg":"大衛王就入去，坐佇耶和華的面前，講：「耶和華上帝啊，我是甚麼人，我是甚麼號的家，你才導我到此個地步啊？","bklhl":"大衛王就入去，坐tī耶和華ê面前，講，耶和華上帝ah，我是甚麼人，我是甚麼號ê家，你chiah chhōa我到chit ê地步ah？"}},{"book":"代上","chapter":17,"verse":17,"versions":{"unv":"　神啊，這在你眼中還看為小，又應許你僕人的家至於久遠。耶和華　神啊，你看顧我好像看顧高貴的人。","bklcl":"Siōng-tè ah, Lí khòaⁿ chit-ê, iáu lia̍h-chòe sió-khóa, in-ūi Lí koh lūn-kàu Lí ê lô͘-po̍k ê ke kàu tī kú-tn̂g;  Iâ-hô-hoa Siōng-tè ah, Lí khoán-thāi góa chhin-chhiūⁿ chun-kùi ê lâng ê tē-ūi.","tghg":"上帝啊，你看此個，猶掠做小可(sió-khóa)，因為你閣論到你的奴僕的家到佇久長。耶和華上帝啊，你款待我親像尊貴的人的地位。","bklhl":"上帝ah，你看chit ê，iáu掠做小khóa，因為你koh論到你ê奴僕ê家到tī久長；耶和華上帝ah，你款待我親像尊貴ê人ê地位。"}},{"book":"代上","chapter":17,"verse":18,"versions":{"unv":"你加於僕人的尊榮，我還有何言可說呢？因為你知道你的僕人。","bklcl":"Tāi-pi̍t iáu ū sím-mi̍h ōe thang tùi Lí kóng kàu Lí ê lô͘-po̍k só͘ tit-tio̍h ê chun-kùi?  in-ūi Lí chai Lí ê lô͘-po̍k.","tghg":"大衛猶有甚麼話通對你講到你的奴僕所得著的尊貴？因為你知你的奴僕。","bklhl":"大衛iáu有甚麼話thang對你講到你ê奴僕所得tio̍h ê尊貴？因為你知你ê奴僕。"}},{"book":"代上","chapter":17,"verse":19,"versions":{"unv":"耶和華啊，你行了這大事，並且顯明出來，是因你僕人的緣故，也是照你的心意。","bklcl":"Iâ-hô-hoa ah, in-ūi Lí ê lô͘-po̍k ê iân-kò͘, koh chiàu Lí ê sim-ì, Lí ū kiâⁿ chit ê tōa-sū, koh hián-chhut chiah-ê tōa-sū.","tghg":"耶和華啊，因為你的奴僕的緣故，閣照你的心意，你有行此個大事，閣顯出諸個大事。","bklhl":"耶和華ah，因為你ê奴僕ê緣故，koh照你ê心意，你有行chit ê大事，koh顯出chiah ê大事。"}},{"book":"代上","chapter":17,"verse":20,"versions":{"unv":"耶和華啊，照我們耳中聽見，沒有可比你的，除你以外再無　神。","bklcl":"Iâ-hô-hoa ah, chiàu goán ê hī-khang só͘ thiaⁿ-kìⁿ--ê, bô chi̍t-ê chhin-chhiūⁿ Lí, Lí í-gōa bô pa̍t ê Siōng-tè.","tghg":"耶和華啊，照我的耳孔所聽見的，無一個親像你，你以外無別個上帝。","bklhl":"耶和華ah，照阮ê耳孔所聽見ê，無一个親像你，你以外無別ê上帝。"}},{"book":"代上","chapter":17,"verse":21,"versions":{"unv":"世上有何民能比你的民以色列呢？你　神從埃及救贖他們作自己的子民，又在你贖出來的民面前行大而可畏的事，驅逐列邦人，顯出你的大名。","bklcl":"Tōe-chiūⁿ ū toh-lo̍h chi̍t-kok chhin-chhiūⁿ Lí ê peh-sìⁿ Í-sek-lia̍t, chiū-sī Siōng-tè chá-ji̍t khì kiù-sio̍k i chòe ka-kī ê peh-sìⁿ, hō͘ Lí tùi ke̍k-tōa koh thang kiaⁿ ê sū tit-tio̍h miâ, in-ūi kóaⁿ-tio̍k lia̍t-kok lī-khui Lí ê peh-sìⁿ, chiū-sī Lí só͘ kiù-sio̍k chhut Ai-ki̍p--ê, ê bīn-chêng.","tghg":"地上有叨落一國親像你的百姓以色列？就是上帝早日去救贖伊做家己的百姓，互你對極大閣通驚的事得著名，因為趕逐列國離開你的百姓，就是你所救贖出埃及者的面前。","bklhl":"地上有toh落一國親像你ê百姓以色列，就是上帝早日去救贖伊做家己ê百姓，hō͘你tùi極大koh thang驚ê事得tio̍h名，因為趕逐列國離開你ê百姓，就是你所救贖出埃及ê，ê面前。"}},{"book":"代上","chapter":17,"verse":22,"versions":{"unv":"你使以色列人作你的子民，直到永遠；你─耶和華也作他們的　神。","bklcl":"In-ūi Lí hō͘ Lí ê peh-sìⁿ Í-sek-lia̍t chòe Lí ê peh-sìⁿ, ti̍t-kàu éng-oán; Iâ-hô-hoa ah, Lí iā chòe in ê Siōng-tè.","tghg":"因為你互你的百姓以色列做你的百姓，直到永遠；耶和華啊，你也做𪜶的上帝。","bklhl":"因為你hō͘你ê百姓以色列做你ê百姓，直到永遠；耶和華ah，你也做in ê上帝。"}},{"book":"代上","chapter":17,"verse":23,"versions":{"unv":"耶和華啊，你所應許僕人和僕人家的話，求你堅定，直到永遠，照你所說的而行。","bklcl":"Iâ-hô-hoa ah, taⁿ Lí só͘ lūn-kàu Lí ê lô͘-po̍k kap i ê ke ê ōe, goān i kian-kò͘ kàu éng-oán; kiû Lí chiàu Lí só͘ kóng lâi kiâⁿ.","tghg":"耶和華啊，今你所論到你的奴僕及伊的家的話，願伊堅固，到永遠，求你照你所講來行。","bklhl":"耶和華ah，taⁿ你所論到你ê奴僕kap伊ê家ê話，願伊堅固到永遠；求你照你所講來行。"}},{"book":"代上","chapter":17,"verse":24,"versions":{"unv":"願你的名永遠堅立，被尊為大，說：『萬軍之耶和華是以色列的　神，是治理以色列的　神。』這樣，你僕人大衛的家必在你面前堅立。","bklcl":"Goān Lí ê miâ éng-oán kian-kò͘, siū chun chòe-tōa, kóng, Bān-kun ê Iâ-hô-hoa sī Í-sek-lia̍t ê Siōng-tè, sī chòe Í-sek-lia̍t ê Siōng-tè; Lí ê lô͘-po̍k Tāi-pi̍t ê ke beh tī Lí ê bīn-chêng kian-kò͘.","tghg":"願你的名永遠堅固，受尊做大，講：『萬軍的耶和華是以色列的上帝，是做以色列的上帝。』你的奴僕大衛的家欲佇你的面前堅固。","bklhl":"願你ê名永遠堅固，受尊做大，講，萬軍ê耶和華是以色列ê上帝，是做以色列ê上帝；你ê奴僕大衛ê家beh tī你ê面前堅固。"}},{"book":"代上","chapter":17,"verse":25,"versions":{"unv":"我的　神啊，因你啟示僕人說，我必為你建立家室，所以僕人大膽在你面前祈禱。","bklcl":"Góa ê Siōng-tè ah, in-ūi Lí ū khé-sī Lí ê lô͘-po̍k chai, Lí beh kā i kiàn-li̍p chi̍t ê ke, só͘-í Lí ê lô͘-po̍k hó-táⁿ tī Lí ê bīn-chêng kî-tó.","tghg":"我的上帝啊，因為你有啟示你的奴僕知，你欲給伊建立一個家，所以你的奴僕好膽佇你的面前祈禱。","bklhl":"我ê上帝ah，因為你有啟示你ê奴僕知，你beh kā伊建立一个家，所以你ê奴僕好膽tī你ê面前祈禱。"}},{"book":"代上","chapter":17,"verse":26,"versions":{"unv":"耶和華啊，惟有你是　神，你也應許將這福氣賜給僕人。","bklcl":"Iâ-hô-hoa ah, chí-ū Lí sī Siōng-tè;  Lí ēng chit ê hok-khì èng-ún Lí ê lô͘-po̍k.","tghg":"耶和華啊，只有你是上帝，你用此個福氣應允你的奴僕。","bklhl":"耶和華ah，只有你是上帝；你用chit ê福氣應允你ê奴僕。"}},{"book":"代上","chapter":17,"verse":27,"versions":{"unv":"現在你喜悅賜福與僕人的家，可以永存在你面前。耶和華啊，你已經賜福，還要賜福到永遠。」","bklcl":"Taⁿ Lí hoaⁿ-hí sù-hok Lí ê lô͘-po̍k ê ke, hō͘ i éng-oán tī Lí ê bīn-chêng.  Iâ-hô-hoa ah, in-ūi Lí í-keng sù-hok, tek-khak éng-oán tit-tio̍h hok-khì.","tghg":"今你歡喜賜福你的奴僕的家，互伊永遠佇你的面前。耶和華啊，因為你已經賜福，的確永遠得著福氣。」","bklhl":"Taⁿ你歡喜賜福你ê奴僕ê家，hō͘伊永遠tī你ê面前。耶和華ah，因為你已經賜福，的確永遠得tio̍h福氣。"}}]