[{"book":"斯","chapter":4,"verse":1,"versions":{"unv":"末底改知道所做的這一切事，就撕裂衣服，穿麻衣，蒙灰塵，在城中行走，痛哭哀號。","bklcl":"Bo̍k-tí-kái í-keng chai it-chhè ê só͘ chòe, Bo̍k-tí-kái chiū thiah-li̍h saⁿ, chhēng môa-saⁿ, sám hé-hu, chhut-khì siâⁿ-lāi, tōa-siaⁿ pi-ai thî-khàu;","tghg":"末底改已經知一切的所做，末底改就拆裂衫，穿麻衫，摻(sám)火灰，出去城內，大聲悲哀啼哭。","bklhl":"Bo̍k-tí-kái已經知一切ê所做，Bo̍k-tí-kái就拆裂衫，穿麻衫，sám火灰，出去城內，大聲悲哀啼哭；"}},{"book":"斯","chapter":4,"verse":2,"versions":{"unv":"到了朝門前停住腳步，因為穿麻衣的不可進朝門。","bklcl":"kàu tī ông ê mn̂g-chêng; in-ūi kìⁿ-nā chhēng môa-saⁿ--ê bōe-tit-thang ji̍p ông ê mn̂g.","tghg":"到佇王的門前，因為見若穿麻衫者𣍐得通入王的門。","bklhl":"到tī王ê門前；因為見若穿麻衫ê bōe得thang入王ê門。"}},{"book":"斯","chapter":4,"verse":3,"versions":{"unv":"王的諭旨所到的各省各處，猶大人大大悲哀，禁食哭泣哀號，穿麻衣躺在灰中的甚多。","bklcl":"Tī ta̍k-séng, chiū-sī ông ê bēng-lēng kap jū-chí só͘ kàu ê só͘-chāi, tī Iû-tāi lâng ê tiong-kan, ū pi-ai kìm-chia̍h thî-khàu chhám-chhoeh; koh ū chōe-chōe lâng tó tī môa-saⁿ kap hé-hu--nih.","tghg":"佇逐省就是王的命令及諭旨所到的所在，佇猶大人的中間，有悲哀禁食啼哭慘慼(chhám-chhoeh)，閣有多多人倒佇麻衫及火灰裡。","bklhl":"Tī ta̍k省，就是王ê命令kap諭旨所到ê所在，tī偤大人ê中間，有悲哀禁食啼哭慘慼；koh有chōe-chōe人倒tī麻衫kap火灰裡。"}},{"book":"斯","chapter":4,"verse":4,"versions":{"unv":"王后以斯帖的宮女和太監來把這事告訴以斯帖，她甚是憂愁，就送衣服給末底改穿，要他脫下麻衣，他卻不受。","bklcl":"Í-su-thiap ê kiong-lú kap i ê thài-kàm lâi kā i kóng; ông-hō͘ chiū iu-būn kàu-ke̍k; kià i-ho̍k hō͘ Bo̍k-tí-kái chhēng, ài thǹg--khì i ê môa-saⁿ, chóng-sī i m̄ sêng-siū.","tghg":"以斯帖的宮女及伊的太監來給伊講，王后就憂悶到極，寄衣服互末底改穿，愛褪去伊的麻衫，總是伊呣承受。","bklhl":"以斯帖ê宮女kap伊ê太監來kā伊講；王后就憂悶到極；寄衣服hō͘ Bo̍k-tí-kái穿，ài thǹg去伊ê麻衫，總是伊m̄承受。"}},{"book":"斯","chapter":4,"verse":5,"versions":{"unv":"以斯帖就把王所派伺候她的一個太監，名叫哈他革召來，吩咐他去見末底改，要知道這是甚麼事，是甚麼緣故。","bklcl":"Í-su-thiap chiū tiàu ông só͘ phài su-hāu i ê thài-kàm, miâ kiò Hap-tha-kek ê lâi, kah i khì Bo̍k-tí-kái hia, ài chai chit-ê sī sím-mi̍h tāi-chì, sím-mi̍h in-toaⁿ.","tghg":"以斯帖就召王所派伺候伊的太監，名叫哈他革的來，教伊去末底改遐，愛知此個是甚麼代誌，甚麼因端(in-toaⁿ)。","bklhl":"以斯帖就召王所派伺候伊ê太監，名叫Hap-tha-kek ê來，kah伊去Bo̍k-tí-kái hia，ài知chit ê是甚麼tāi-chì，甚麼因端。"}},{"book":"斯","chapter":4,"verse":6,"versions":{"unv":"於是哈他革出到朝門前的寬闊處見末底改。","bklcl":"Hap-tha-kek chiū chhut-khì kàu siâⁿ ê khoan-khoah ê só͘-chāi, chiū-sī tī ông ê mn̂g-chêng, kàu Bo̍k-tí-kái hia.","tghg":"哈他革就出去到城的寬闊的所在，就是佇王的門前到末底改遐。","bklhl":"Hap-tha-kek就出去到城ê寬闊ê所在，就是tī王ê門前，到Bo̍k-tí-kái hia。"}},{"book":"斯","chapter":4,"verse":7,"versions":{"unv":"末底改將自己所遇的事，並哈曼為滅絕猶大人應許捐入王庫的銀數都告訴了他；","bklcl":"Bo̍k-tí-kái chiū chiong i it-chhè só͘ tú-tio̍h-ê, í-ki̍p Hap-bān só͘ kóng beh hiàn tī ông ê khò͘-pâng ê gûn khak-si̍t ê siàu-gia̍h, thang châu-bia̍t Iû-tāi lâng ê, lóng kā i kóng;","tghg":"末底改就將伊一切所抵著(tú-tio̍h)的，以及哈曼所講欲獻佇王的庫房的銀確實的數額通剿滅(châu-bia̍t)猶大人的攏給伊講；","bklhl":"Bo̍k-tí-kái就將伊一切所tú-tio̍h-ê，以及Hap-bān所講beh獻tī王ê庫房ê銀確實ê數額，thang剿滅偤大人ê，lóng kā伊講；"}},{"book":"斯","chapter":4,"verse":8,"versions":{"unv":"又將所抄寫傳遍書珊城要滅絕猶大人的旨意交給哈他革，要給以斯帖看，又要給她說明，並囑咐她進去見王，為本族的人在王面前懇切祈求。","bklcl":"koh chiong i chhau-siá tī Su-san siâⁿ só͘ thoân beh châu-bia̍t Iû-tāi lâng ê jū-chí hō͘ i, hō͘ i the̍h hō͘ Í-su-thiap khòaⁿ, sòa kā i kóng-bêng, koh hoan-hù i ji̍p-khì kìⁿ ông lâi khún-kiû i, tī ông ê bīn-chêng ūi-tio̍h pún-cho̍k ê peh-sìⁿ khún-chhiat kî-kiû.","tghg":"閣將伊抄寫佇書珊城所傳欲剿滅猶大人的諭旨互伊，互伊提互以斯帖看，續給伊講明，閣吩咐伊入去見王來懇求伊，佇王的面前為著本族的百姓懇切祈求。","bklhl":"koh將伊抄寫tī Su-san城所傳beh剿滅偤大人ê諭旨hō͘伊，hō͘伊the̍h hō͘以斯帖看，續kā伊講明，koh吩咐伊入去見王來懇求伊，tī王ê面前為tio̍h本族ê百姓懇切祈求。"}},{"book":"斯","chapter":4,"verse":9,"versions":{"unv":"哈他革回來，將末底改的話告訴以斯帖；","bklcl":"Hap-tha-kek tò-lâi ēng Bo̍k-tí-kái ê ōe kā Í-su-thiap kóng.","tghg":"哈他革倒來，用末底改的話給以斯帖講；","bklhl":"Hap-tha-kek tò來用Bo̍k-tí-kái ê話kā以斯帖講。"}},{"book":"斯","chapter":4,"verse":10,"versions":{"unv":"以斯帖就吩咐哈他革去見末底改，說：","bklcl":"Í-su-thiap koh kā Hap-tha-kek kóng, thok i kā Bo̍k-tí-kái kóng,","tghg":"以斯帖閣給哈他革講，託伊給末底改講：","bklhl":"以斯帖koh kā Hap-tha-kek講，託伊kā Bo̍k-tí-kái講，"}},{"book":"斯","chapter":4,"verse":11,"versions":{"unv":"「王的一切臣僕和各省的人民都知道有一個定例：若不蒙召，擅入內院見王的，無論男女必被治死；除非王向他伸出金杖，不得存活。現在我沒有蒙召進去見王已經三十日了。」","bklcl":"Ông ê chèng jîn-sîn, kap ông hiah-ê séng ê peh-sìⁿ, lóng chai ū chi̍t-tiâu tiāⁿ-tio̍h ê lē, nā bô siū tiàu, chū-choan ji̍p lāi-īⁿ kìⁿ ông ê, bô-lūn lâm-lú, nā m̄-sī ông kia̍h i kim ê koáiⁿ-á hō͘ i tit-tio̍h oa̍h ê, chiū tio̍h hō͘ i sí; taⁿ góa bô siū tiàu kàu ông hia í-keng saⁿ-cha̍p ji̍t kú lah.","tghg":"「王的眾人臣及王許個省的百姓攏知有一條定著的例：若無受召，自專入內院見王的，無論男女，若呣是王攑伊金的枴仔互伊得著活的，就著互伊死。今我無受召到王遐已經三十日久啦。」","bklhl":"王ê眾人臣，kap王hiah-ê省ê百姓，lóng知有一條定tio̍h ê例，若無受召，自專入內院見王ê，無論男女，若m̄是王kia̍h伊金ê柺á hō͘伊得tio̍h活ê，就tio̍h hō͘伊死；taⁿ我無受召到王hia已經三十日久lah。"}},{"book":"斯","chapter":4,"verse":12,"versions":{"unv":"人就把以斯帖這話告訴末底改。","bklcl":"In chiū ēng Í-su-thiap ê ōe kā Bo̍k-tí-kái kóng.","tghg":"𪜶就用以斯帖的話給末底改講。","bklhl":"In就用以斯帖ê話kā Bo̍k-tí-kái講。"}},{"book":"斯","chapter":4,"verse":13,"versions":{"unv":"末底改託人回覆以斯帖說：「你莫想在王宮裡強過一切猶大人，得免這禍。","bklcl":"Bo̍k-tí-kái hoan-hù lâng kā Í-su-thiap kóng, Lí m̄-thang phah-sǹg lí tī ông-kiong-lāi pí chèng Iû-tāi lâng khah ōe thoat-lī;","tghg":"末底改吩咐人給以斯帖講：「你呣通拍算你佇王宮內比眾猶大人卡會脫離。","bklhl":"Bo̍k-tí-kái吩咐人kā以斯帖講，你m̄-thang phah算你tī王宮內比眾偤大人khah能脫離；"}},{"book":"斯","chapter":4,"verse":14,"versions":{"unv":"此時你若閉口不言，猶大人必從別處得解脫，蒙拯救；你和你父家必致滅亡。焉知你得了王后的位分不是為現今的機會嗎？」","bklcl":"tī chit-sî lí nā chēng-chēng lóng bô kóng, Iû-tāi lâng beh tùi pa̍t-ūi tit-tio̍h thoat-lī, tit-tio̍h chín-kiù, lí kap lí ê lāu-pē ê ke ōe tú-tio̍h bia̍t-bô; beh siáⁿ-chai lí tit-tio̍h ông-hō͘ ê ūi m̄-sī ūi-tio̍h kin-á-ji̍t ê sî-sè ah?","tghg":"佇此時你若靜靜攏無講，猶大人欲對別位得著脫離，得著拯救；你及你的老父的家會抵著滅無。欲啥知你得著王后的位呣是為著今仔日的時勢啊？」","bklhl":"tī chit時你若靜靜lóng無講，偤大人beh tùi別位得tio̍h脫離，得tio̍h拯救，你kap你ê老父ê家會tú-tio̍h滅無；beh啥知你得tio̍h王后ê位m̄是為tio̍h今á日ê時勢ah？"}},{"book":"斯","chapter":4,"verse":15,"versions":{"unv":"以斯帖就吩咐人回報末底改說：","bklcl":"Í-su-thiap chiū hoan-hù lâng hê-hok Bo̍k-tí-kái kóng,","tghg":"以斯帖就吩咐人回覆末底改講：","bklhl":"以斯帖就吩咐人回覆Bo̍k-tí-kái講，"}},{"book":"斯","chapter":4,"verse":16,"versions":{"unv":"「你當去招聚書珊城所有的猶大人，為我禁食三晝三夜，不吃不喝；我和我的宮女也要這樣禁食。然後我違例進去見王，我若死就死吧！」","bklcl":"Khì chio-chi̍p tī Su-san só͘ ū ê Iû-tāi lâng, ūi-tio̍h góa kìm-chia̍h saⁿ-ji̍t, ji̍t-mî bô chia̍h bô lim; góa kap góa ê kiong-lú iā beh kìm-chia̍h; jiân-āu góa beh bô chiàu-lē ji̍p-khì kìⁿ ông; sí chiū hō͘ i sí.","tghg":"「去招集佇書珊所有的猶大人，為著我禁食三日，日暝無食無飲；我及我的宮女也欲禁食。然後我欲無照例入去見王，死就互伊死！」","bklhl":"去招集tī Su-san所有ê偤大人，為tio̍h我禁食三日，日暝無食無lim；我kap我ê宮女也beh禁食；然後我beh無照例入去見王；死就hō͘伊死。"}},{"book":"斯","chapter":4,"verse":17,"versions":{"unv":"於是末底改照以斯帖一切所吩咐的去行。","bklcl":"Bo̍k-tí-kái chiū khì, chiàu Í-su-thiap it-chhè só͘ bēng-lēng ê khì kiâⁿ.","tghg":"末底改就去照以斯帖一切所命令的去行。","bklhl":"Bo̍k-tí-kái就去，照以斯帖一切所命令ê去行。"}}]