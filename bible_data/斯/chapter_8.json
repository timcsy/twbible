[{"book":"斯","chapter":8,"verse":1,"versions":{"unv":"當日，亞哈隨魯王把猶大人仇敵哈曼的家產賜給王后以斯帖。末底改也來到王面前，因為以斯帖已經告訴王，末底改是她的親屬。","bklcl":"Tng hit-ji̍t A-hap-sûi-ló͘ ông chiong Iû-tāi lâng ê tùi-te̍k Hap-bān ê ke-sán siúⁿ-sù ông-hō͘ Í-su-thiap.  Bo̍k-tí-kái iā lâi ông ê bīn-chêng, in-ūi Í-su-thiap í-keng kā ông kóng, Bo̍k-tí-kái sī i ê sím-mi̍h chhin.","tghg":"當彼日，亞哈隨魯王將猶大人的對敵哈曼的家產賞賜王后以斯帖。末底改也來王的面前，因為以斯帖已經給王講，末底改是伊的甚麼親。","bklhl":"當hit日A-hap-sûi-ló͘王將偤大人ê對敵Hap-bān ê家產賞賜王后以斯帖。Bo̍k-tí-kái也來王ê面前，因為以斯帖已經kā王講，Bo̍k-tí-kái是伊ê甚麼親。"}},{"book":"斯","chapter":8,"verse":2,"versions":{"unv":"王摘下自己的戒指，就是從哈曼追回的，給了末底改。以斯帖派末底改管理哈曼的家產。","bklcl":"Ông pak ka-kī ê chhiú-chí lâi hō͘ Bo̍k-tí-kái, chiū-sī tùi Hap-bān the̍h tò-tńg-ê; Í-su-thiap koh siat-li̍p Bo̍k-tí-kái lâi koán-lí Hap-bān ê ke-sán.","tghg":"王剝(pak)家己的手指(chhiú-chí)來互末底改，就是對哈曼提倒轉的。以斯帖閣設立末底改來管理哈曼的家產。","bklhl":"王剝家己ê手指來hō͘ Bo̍k-tí-kái，就是tùi Hap-bān the̍h 倒tńg-ê；以斯帖koh設立Bo̍k-tí-kái來管理Hap-bān ê家產。"}},{"book":"斯","chapter":8,"verse":3,"versions":{"unv":"以斯帖又俯伏在王腳前，流淚哀告，求他除掉亞甲族哈曼害猶大人的惡謀。","bklcl":"Í-su-thiap koh kóng tī ông ê bīn-chêng, phak tī i ê kha-ē, lâu ba̍k-sái, kiû i tû A-kah cho̍k Hap-bān ê hām-hāi, í-ki̍p i bô͘-hāi Iû-tāi lâng ê kè-bô͘.","tghg":"以斯帖閣講佇王的面前，仆佇伊的腳下，流目屎，求伊除亞甲族哈曼的陷害以及伊謀害猶大人的計謀。","bklhl":"以斯帖koh講tī王ê面前，仆tī伊ê腳下，流目屎，求伊除A-kah族Hap-bān ê陷害，以及伊謀害偤大人ê計謀。"}},{"book":"斯","chapter":8,"verse":4,"versions":{"unv":"王向以斯帖伸出金杖；以斯帖就起來，站在王前，","bklcl":"Ông ǹg Í-su-thiap kia̍h-khí i kim ê koáiⁿ-á, Í-su-thiap chiū khí-lâi khiā tī ông ê bīn-chêng, kóng,","tghg":"王向以斯帖攑起伊金的枴仔；以斯帖就起來，徛佇王的面前，","bklhl":"王ǹg以斯帖kia̍h起伊金ê柺á，以斯帖就起來khiā tī王ê面前，講，"}},{"book":"斯","chapter":8,"verse":5,"versions":{"unv":"說：「亞甲族哈米大他的兒子哈曼設謀傳旨，要殺滅在王各省的猶大人。現今王若願意，我若在王眼前蒙恩，王若以為美，若喜悅我，請王另下旨意，廢除哈曼所傳的那旨意。","bklcl":"Ông nā lia̍h-chòe hó, góa nā tit-tio̍h un-tián tī ông ê ba̍k-chiu-chêng, ông lia̍h chit ê sū chòe tio̍h, góa nā tit-tio̍h hoaⁿ-hí tī ông ê ba̍k-chiu chêng, chiū khún-kiû chhut-chiàu, chhú-siau A-kah cho̍k Hap-bí-tāi-tha ê kiáⁿ Hap-bān só͘ kè-bô͘ ê chiàu, chiū-sī i só͘ siá beh bia̍t ông ta̍k-séng ê Iû-tāi lâng ê;","tghg":"講：「王若掠做好，我若得著恩典佇王的目睭前，王掠此個事做著，我若得著歡喜佇王的目睭前，就懇求出詔，取消亞甲族哈米大他的子哈曼所計謀的詔，就是伊所寫欲滅王逐省的猶大人的。","bklhl":"王若掠做好，我若得tio̍h恩典tī王ê目睭前，王掠chit ê事做tio̍h，我若得tio̍h歡喜tī王ê目睭前，就懇求出詔，取消A-kah族Hap-bí-tāi-tha ê kiáⁿ Hap-bān所計謀ê詔，就是伊所寫beh滅王ta̍k省ê偤大人ê；"}},{"book":"斯","chapter":8,"verse":6,"versions":{"unv":"我何忍見我本族的人受害？何忍見我同宗的人被滅呢？」","bklcl":"in-ūi góa thái ōe jím-tit khòaⁿ-kìⁿ ka-kī ê peh-sìⁿ siū hām-hāi? thái-ōe jím--tit khòaⁿ ka-kī ê chong-cho̍k siū bia̍t ah?","tghg":"因為我豈會(thái ōe)忍得看見家己的百姓受陷害？豈會忍得看家己的宗族受滅啊？」","bklhl":"因為我thái能忍得看見家己ê百姓受陷害？thái能忍得看家己ê宗族受滅ah？"}},{"book":"斯","chapter":8,"verse":7,"versions":{"unv":"亞哈隨魯王對王后以斯帖和猶大人末底改說：「因哈曼要下手害猶大人，我已將他的家產賜給以斯帖，人也將哈曼掛在木架上。","bklcl":"A-hap-sûi-ló͘ ông chiū kā ông-hō͘ Í-su-thiap kap Iû-tāi lâng Bo̍k-tí-kái kóng, In-ūi Hap-bān bô͘-hāi Iû-tāi lâng, góa í-keng chiong i ê ke-sán hō͘ Í-su-thiap, lâng iā chiong Hap-bān tiàu tī chhâ-kè-téng.","tghg":"亞哈隨魯王就給王后以斯帖及猶大人末底改講：「因為哈曼謀害猶大人，我已經將伊的家產互以斯帖，人也將哈曼吊佇柴架頂。","bklhl":"A-hap-sûi-ló͘王就kā王后以斯帖kap偤大人Bo̍k-tí-kái講，因為Hap-bān謀害偤大人，我已經將伊ê家產hō͘以斯帖，人也將Hap-bān吊tī柴架頂。"}},{"book":"斯","chapter":8,"verse":8,"versions":{"unv":"現在你們可以隨意奉王的名寫諭旨給猶大人，用王的戒指蓋印；因為奉王名所寫、用王戒指蓋印的諭旨，人都不能廢除。」","bklcl":"Lín iā thang ēng ông ê miâ chiàu lín ê ì-sù, siá jū-chí hō͘ Iû-tāi lâng, ēng ông ê chhiú-chí khàm-ìn.  In-ūi kìⁿ-nā ēng ông ê miâ lâi siá ê, ēng ông ê chhiú-chí khàm-ìn ê chiàu, bô lâng ōe chhú-siau i.","tghg":"恁也通用王的名照恁的意思寫諭旨互猶大人，用王的手指蓋印；因為見若用王的名來寫的，用王的手指蓋印的詔，無人會取消伊。」","bklhl":"Lín也thang用王ê名照lín ê意思，寫諭旨hō͘偤大人，用王ê手指蓋印。因為見若用王ê名來寫ê，用王ê手指蓋印ê詔，無人會取消伊。"}},{"book":"斯","chapter":8,"verse":9,"versions":{"unv":"三月，就是西彎月二十三日，將王的書記召來，按著末底改所吩咐的，用各省的文字、各族的方言，並猶大人的文字方言寫諭旨，傳給那從印度直到古實一百二十七省的猶大人和總督省長首領。","bklcl":"Tē-saⁿ ge̍h, chiū-sī Se-oan ge̍h, jī-cha̍p-saⁿ ji̍t, hit-sî tiàu ông ê su-kì lâi, chiàu Bo̍k-tí-kái it-chhè só͘ bēng-lēng ê, chhut-chiàu hō͘ Iû-tāi lâng, iā kàu tī jîn-sîn, kap ta̍k-séng ê chóng-tok, siú-léng, chiū-sī tùi Ìn-tō͘ kàu Kó͘-si̍t, kiōng chi̍t-pah jī-cha̍p-chhit séng, kàu tī ta̍k-séng chiàu in ê bûn-jī, kàu ta̍k-cho̍k ê peh-sìⁿ chiàu in ê khiuⁿ-kháu, kàu Iû-tāi lâng chiàu in ê bûn-jī, chiàu in ê khiuⁿ-kháu.","tghg":"第三月，就是西彎月二十三日，彼時召王的書記來，照末底改一切所命令的，出詔互猶大人，也到佇人臣及逐省的總督、首領，就是對印度到古實共一百二十七省，到佇逐省照𪜶的文字，到逐族的百姓照𪜶的腔口，到猶大人照𪜶的文字、照𪜶的腔口。","bklhl":"第三月，就是Se-oan月，二十三日，hit時召王ê書記來，照Bo̍k-tí-kái一切所命令ê，出詔hō͘偤大人，也到tī人臣，kap ta̍k省ê總督、首領，就是tùi印度到Kó͘-si̍t，共一百二十七省，到tī ta̍k省照in ê文字，到ta̍k族ê百姓照in ê腔口，到偤大人照in ê文字，照in ê腔口。"}},{"book":"斯","chapter":8,"verse":10,"versions":{"unv":"末底改奉亞哈隨魯王的名寫諭旨，用王的戒指蓋印，交給騎御馬圈快馬的驛卒，傳到各處。","bklcl":"Bo̍k-tí-kái ēng A-hap-sûi-ló͘ ông ê miâ siá jū-chí, ēng ông ê chhiú-chí khàm-ìn, chiong hit ê chiàu kau tī khiâ-bé ê cháu-bûn-su-ê, in khiâ ông ê bé-tiâu só͘ siⁿ ê, kok-lāi kong-sū ēng ê hó-bé, lâi thoân i;","tghg":"末底改用亞哈隨魯王的名寫諭旨，用王的手指蓋印，將彼個詔交佇騎馬的走文書者，𪜶騎王的馬[廄]所生的，國內公事用的好馬，來傳伊。","bklhl":"Bo̍k-tí-kái用A-hap-sûi-ló͘王ê名寫諭旨，用王ê手指蓋印，將hit ê詔交tī騎馬ê走文書ê，in騎王ê馬寮所生ê，國內公事用ê好馬，來傳伊；"}},{"book":"斯","chapter":8,"verse":11,"versions":{"unv":"諭旨中，王准各省各城的猶大人在一日之間，十二月，就是亞達月十三日，聚集保護性命，剪除殺戮滅絕那要攻擊猶大人的一切仇敵和他們的妻子兒女，奪取他們的財為掠物。","bklcl":"tī jū-chí ê lāi-bīn ông chún tī ta̍k ê siâⁿ ê Iû-tāi lâng chū-chi̍p, khí-lâi pó-hō͘ ka-kī ê sìⁿ-miā, kìⁿ-nā ta̍k-séng ê peng kap peh-sìⁿ beh kong-kek in ê, in thang châu-bia̍t in, thâi-sí in, hō͘ in sí-bô, kap in ê gín-ná, hū-jîn-lâng, chhiúⁿ in ê hè-châi chòe chong-bu̍t;","tghg":"佇諭旨的內面，王准佇逐個城的猶大人聚集，起來保護家己的生命，見若逐省的兵及百姓欲攻擊𪜶的，𪜶通剿滅(châu-bia̍t)𪜶刣死𪜶互𪜶死無及𪜶的囝仔婦仁人，搶𪜶的貨財做贓物(chong-bu̍t)。","bklhl":"tī諭旨ê內面王准tī ta̍k ê城ê偤大人聚集，起來保護家己ê性命，見若ta̍k省ê兵kap百姓beh攻擊in ê，in thang剿滅in，刣死in，hō͘ in死無，kap in ê gín-ná、婦人人，搶in ê貨財做贓物；"}},{"book":"斯","chapter":8,"verse":12,"versions":{"unv":"【併於上節】","bklcl":"tī A-hap-sûi-ló͘ ông ê ta̍k-séng, tī cha̍p-jī ge̍h, chiū-sī A-ta̍t ge̍h cha̍p-saⁿ ji̍t, hit chi̍t ji̍t ê lāi-bīn thang án-ni chòe.","tghg":"佇亞哈隨魯王的逐省，佇十二月，就是亞達月十三日，彼一日的內面通按呢做。","bklhl":"tī A-hap-sûi-ló͘王ê ta̍k省，tī十二月，就是A-ta̍t月十三日，hit一日ê內面thang án-ni做。"}},{"book":"斯","chapter":8,"verse":13,"versions":{"unv":"抄錄這諭旨，頒行各省，宣告各族，使猶大人預備等候那日，在仇敵身上報仇。","bklcl":"Chhau-siá hit ê jū-chí pan-hêng ta̍k-séng, pò-kò ta̍k-cho̍k, hō͘ Iû-tāi lâng pī-pān thèng-hāu hit-ji̍t, tùi i ê tùi-te̍k lâi pò-siû.","tghg":"抄寫彼個諭旨，頒行逐省，報告逐族，互猶大人備辦聽候彼日，對伊的對敵來報仇。","bklhl":"抄寫hit ê諭旨頒行ta̍k省，報告ta̍k族，hō͘偤大人備辦thèng候hit日，對伊ê對敵來報仇。"}},{"book":"斯","chapter":8,"verse":14,"versions":{"unv":"於是騎快馬的驛卒被王命催促，急忙起行；諭旨也傳遍書珊城。","bklcl":"Hiah ê cháu-bûn-su-ê hōng ông ê bēng-lēng chin pek-chhiat, khiâ kok-lāi kong-sū só͘ ēng ê khoài-bé, kín-kín khí-sin; chit ê chiàu iā pan-hêng Su-san kiong.","tghg":"許個走文書者奉王的命令真迫切，騎國內公事所用的快馬緊緊起身，此個詔也頒行書珊宮。","bklhl":"Hiah-ê走文書ê奉王ê命令真迫切，騎國內公事所用ê快馬，緊緊起身；chit ê詔也頒行Su-san宮。"}},{"book":"斯","chapter":8,"verse":15,"versions":{"unv":"末底改穿著藍色白色的朝服，頭戴大金冠冕，又穿紫色細麻布的外袍，從王面前出來；書珊城的人民都歡呼快樂。","bklcl":"Bo̍k-tí-kái chhēng lâm-sek pe̍h-sek ê tiâu-ho̍k, tì tōa-téng ê kim bián-liû, koh chhēng chí-sek iù-tōe-pò͘ ê gōa-ho̍k, tùi ông ê bīn-chêng chhut-lâi.","tghg":"末底改穿藍色白色的朝服，戴大頂的金冕旒，閣穿紫色幼苧(iù-tōe)布的外服，對王的面前出來；書珊城的百姓攏出歡喜快樂的聲。","bklhl":"Bo̍k-tí-kái穿藍色白色ê朝服，戴大頂ê金冕旒，koh穿紫色幼苧布ê外服，tùi王ê面前出來。"}},{"book":"斯","chapter":8,"verse":16,"versions":{"unv":"猶大人有光榮，歡喜快樂而得尊貴。","bklcl":"Su-san siâⁿ ê peh-sìⁿ lóng chhut hoaⁿ-hí khoài-lo̍k ê siaⁿ.  Iû-tāi lâng ū êng-kng, hoaⁿ-hí, khoài-lo̍k, chun-kùi.","tghg":"猶大人有榮光，歡喜快樂尊貴。","bklhl":"Su-san城ê百姓lóng出歡喜快樂ê聲。偤大人有榮光、歡喜、快樂、尊貴。"}},{"book":"斯","chapter":8,"verse":17,"versions":{"unv":"王的諭旨所到的各省各城，猶大人都歡喜快樂，設擺筵宴，以那日為吉日。那國的人民，有許多因懼怕猶大人，就入了猶大籍。","bklcl":"Ông ê jū-chí só͘ kàu ê ta̍k-séng ta̍k-siâⁿ, Iû-tāi lâng lóng hoaⁿ-hí khoài-lo̍k siat iân-sia̍h, lia̍h hit-ji̍t chòe hó-ji̍t. Hit só͘-chāi ê peh-sìⁿ in-ūi kiaⁿ Iû-tāi lâng, chōe-chōe ji̍p Iû-tāi che̍k.","tghg":"王的諭旨所到的逐省逐城，猶大人攏歡喜快樂，設筵席，掠彼日做好日，彼所在的百姓，因為驚猶大人，多多入猶大籍。","bklhl":"王ê諭旨所到ê ta̍k省ta̍k城，偤大人lóng歡喜快樂設筵席，掠hit日做好日。Hit所在ê百姓因為驚偤大人，chōe-chōe入偤大籍。"}}]