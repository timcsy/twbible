[{"book":"結","chapter":26,"verse":1,"versions":{"unv":"第十一年十一月初一日，耶和華的話臨到我說：","bklcl":"Tē cha̍p-it nî, ge̍h ê chhoe-it, Iâ-hô-hoa ê ōe lîm-kàu góa kóng,","tghg":"第十一年月的初一，耶和華的話臨到我講：","bklhl":"第十一年，月ê初一，耶和華ê話臨到我講，"}},{"book":"結","chapter":26,"verse":2,"versions":{"unv":"「人子啊，因泰爾向耶路撒冷說：『阿哈，那作眾民之門的已經破壞，向我開放；她既變為荒場，我必豐盛。』","bklcl":"Jîn-chú ah, in-ūi Chhui-lô ǹg Iâ-lō͘-sat-léng kóng, Hō͘--chāi! hit-ê chòe lia̍t-pang ê mn̂g--ê, í-keng phòa, taⁿ kui-ǹg góa; i í-keng pha-hng, góa beh hong-sēng.","tghg":"「人子啊，因為推羅向耶路撒冷講：『呼哉！彼個做列邦的門的已經破，今歸向我；伊已經拋荒，我欲豐盛。』","bklhl":"人子ah，因為Chhui-lô ǹg耶路撒冷講，呼哉！hit ê做列邦ê門ê，已經破，taⁿ歸向我；伊已經拋荒，我beh豐盛。"}},{"book":"結","chapter":26,"verse":3,"versions":{"unv":"所以，主耶和華如此說：泰爾啊，我必與你為敵，使許多國民上來攻擊你，如同海使波浪湧上來一樣。","bklcl":"Só͘-í Chú Iâ-hô-hoa án-ni kóng, Chhui-lô ah, khòaⁿ ah, Góa kap lí chòe tùi-te̍k, Góa ia̍h beh hō͘ chōe-chōe kok khí-lâi kong-kek lí, chhin-chhiūⁿ hái hō͘ i ê éng giâ--khí-lâi chi̍t-iūⁿ.","tghg":"所以，主耶和華按呢講：推羅啊，看啊，我及你做對敵，我亦欲互多多國起來攻擊你，親像海互伊的湧(éng)夯起來(giâ)一樣。","bklhl":"所以主耶和華án-ni講，Chhui-lô ah，看ah，我kap你做對敵，我亦beh hō͘ chōe-chōe國起來攻擊你，親像海hō͘伊ê湧giâ起來一樣。"}},{"book":"結","chapter":26,"verse":4,"versions":{"unv":"他們必破壞泰爾的牆垣，拆毀她的城樓。我也要刮淨塵土，使她成為淨光的磐石。","bklcl":"In beh húi-hoāi Chhui-lô ê siâⁿ-chhiûⁿ, thiah i ê chiú-kiⁿ-lâu; Góa ia̍h beh khau i ê thô͘-hún, hō͘ i chiâⁿ-chòe kng-kō-kō ê chio̍h-pôaⁿ.","tghg":"𪜶欲毀壞推羅的城牆，拆伊的守更樓。我亦欲敲(khau)伊的土粉，互伊成做光裸裸(kng-kō-kō)的石磐。","bklhl":"In beh毀壞Chhui-lô ê城牆，拆伊ê守更樓；我亦beh khau伊ê土粉，hō͘伊成做光kō-kō ê石磐。"}},{"book":"結","chapter":26,"verse":5,"versions":{"unv":"她必在海中作曬網的地方，也必成為列國的擄物。這是主耶和華說的。","bklcl":"I beh tī hái-tiong chòe pha̍k-bāng ê só͘-chāi, ia̍h beh chiâⁿ-chòe lia̍t-kok só͘ chhiúⁿ ê mi̍h; in-ūi Góa ū kóng--i; che sī Chú Iâ-hô-hoa kóng--ê.","tghg":"伊欲佇海中做曝(pha̍k)網的所在，亦欲成做列國所搶的物。因為我有講伊。這是主耶和華講的。","bklhl":"伊beh tī海中做曝網ê所在，亦beh成做列國所搶ê物；因為我有講伊；這是主耶和華講ê。"}},{"book":"結","chapter":26,"verse":6,"versions":{"unv":"屬泰爾城邑的居民（原文是田間的眾女；八節同）必被刀劍殺滅，他們就知道我是耶和華。","bklcl":"Sio̍k tī Chhui-lô hiah-ê siâⁿ ê peh-sìⁿ, beh hō͘ to-kiàm thâi-sí; in chiū chai Góa sī Iâ-hô-hoa.","tghg":"屬佇推羅許個城的百姓欲互刀劍刣死，𪜶就知我是耶和華。」","bklhl":"屬tī Chhui-lô hiah-ê城ê百姓，beh hō͘刀劍刣死；in就知我是耶和華。"}},{"book":"結","chapter":26,"verse":7,"versions":{"unv":"主耶和華如此說：「我必使諸王之王的巴比倫王尼布甲尼撒率領馬匹車輛、馬兵、軍隊，和許多人民從北方來攻擊你泰爾。","bklcl":"In-ūi Chú Iâ-hô-hoa án-ni kóng, Khòaⁿ ah, Góa beh hō͘ lia̍t-ông ê ông, chiū-sī Pa-pí-lûn ông Nî-pò͘-kah-nî-sat, tùi pak-hng chhōa bé, chhia, bé-peng, kun-tūi, kap chōe-chōe peh-sìⁿ, lâi kong-kek Chhui-lô.","tghg":"因為主耶和華按呢講：「看啊，我欲互列王的王就是巴比倫王尼布甲尼撒對北方導(chhōa)馬、車、馬兵、軍隊，及多多百姓來攻擊推羅。","bklhl":"因為主耶和華án-ni講，看ah，我beh hō͘列王ê王，就是巴比倫王Nî-pò͘-kah-nî-sat，tùi北方chhōa馬、車、馬兵、軍隊，kap chōe-chōe百姓，來攻擊Chhui-lô。"}},{"book":"結","chapter":26,"verse":8,"versions":{"unv":"他必用刀劍殺滅屬你城邑的居民，也必造臺築壘舉盾牌攻擊你。","bklcl":"I beh ēng to-kiàm thâi-sí sio̍k tī lí hiah-ê siâⁿ ê peh-sìⁿ, ia̍h beh chat-iâⁿ kong-kek lí, khí thô͘-tui kong-kek lí, kōaⁿ-tîn kong-kek lí.","tghg":"伊欲用刀劍刣死屬佇你許個城的百姓，亦欲紮營攻擊你，起土堆攻擊你，捾盾(kōaⁿ-tín)攻擊你。","bklhl":"伊beh用刀劍刣死屬tī你hiah-ê城ê百姓，亦beh紮營攻擊你，起土堆攻擊你，kōaⁿ籐攻擊你。"}},{"book":"結","chapter":26,"verse":9,"versions":{"unv":"他必安設撞城錘攻破你的牆垣，用鐵器拆毀你的城樓。","bklcl":"I beh an-siat kòng-siâⁿ ê thûi, kong-phòa lí ê siâⁿ-chhiûⁿ, ēng pó͘-thâu thiah-húi lí ê chiú-kiⁿ-lâu.","tghg":"伊欲安設摃(kòng)城的錘，攻破你的城牆，用斧頭拆毀你的守更樓。","bklhl":"伊beh 安設摃城ê鎚，攻破你ê城牆，用斧頭拆毀你ê守更樓。"}},{"book":"結","chapter":26,"verse":10,"versions":{"unv":"因他的馬匹眾多，塵土揚起遮蔽你。他進入你的城門，好像人進入已有破口之城。那時，你的牆垣必因騎馬的和戰車、輜重車的響聲震動。","bklcl":"In-ūi i ê bé chin-chōe, thô͘-hún jia-khàm lí; i ji̍p lí ê siâⁿ-mn̂g, chhin-chhiūⁿ lâng ji̍p ū phòa-khiah-ê siâⁿ, hit-sî in-ūi khiâ-bé--ê, kap ūn-niû-chhia, chiàn-chhia ê siaⁿ, lí ê siâⁿ beh tín-tāng.","tghg":"因為伊的馬真多，土粉遮蓋你。伊入你的城門，親像人入有破隙(phòa-khiah)的城。彼時，因為騎馬者及運糧車、戰車的聲，你的城欲振動。","bklhl":"因為伊ê馬真chōe，土粉遮蓋你；伊入你ê城門，親像人入有破隙ê城，hit時因為騎馬ê，kap運糧車，戰車ê聲，你ê城beh振動。"}},{"book":"結","chapter":26,"verse":11,"versions":{"unv":"他的馬蹄必踐踏你一切的街道，他必用刀殺戮你的居民；你堅固的柱子（或譯：柱像）必倒在地上。","bklcl":"I ê bé-tôe beh thún-ta̍h lí it-chhè ê ke-lō͘; i beh ēng to thâi-sí lí ê peh-sìⁿ, lí kian-kò͘ ê thiāu beh tó tī thô͘-kha.","tghg":"伊的馬蹄欲𧿬踏(thún-ta̍h)你一切的街路，伊欲用刀刣死你的百姓；你堅固的柱欲倒佇土腳。","bklhl":"伊ê馬蹄beh thún踏你一切ê街路；伊beh用刀刣死你ê百姓，你堅固ê柱beh倒tī土腳。"}},{"book":"結","chapter":26,"verse":12,"versions":{"unv":"人必以你的財寶為擄物，以你的貨財為掠物，破壞你的牆垣，拆毀你華美的房屋，將你的石頭、木頭、塵土都拋在水中。","bklcl":"I beh chhiúⁿ lí ê châi-pó, kap lí ê hè-mi̍h, húi lí ê siâⁿ-chhiûⁿ, thiah lí súi ê chhù, koh chiong lí chiah-ê chio̍h, chiah-ê chhâ, chiah-ê thô͘, lóng hiat tī chúi-tiong.","tghg":"伊欲搶你的財寶，及你的貨物，毀你的城牆，拆你媠的厝，閣將你諸個石、諸個柴、諸個土攏㧒(hiat)佇水中。","bklhl":"伊beh搶你ê財寶，kap你ê貨物，毀你ê城牆，拆你súi ê厝，koh將你chiah ê石，chiah ê柴，chiah ê土，lóng hiat tī水中。"}},{"book":"結","chapter":26,"verse":13,"versions":{"unv":"我必使你唱歌的聲音止息，人也不再聽見你彈琴的聲音。","bklcl":"Góa beh hō͘ lí chhiùⁿ-koa ê siaⁿ lóng soah, lí tôaⁿ-khîm ê siaⁿ bô koh thiaⁿ-kìⁿ.","tghg":"我欲互你唱歌的聲攏息(soah)，你彈琴的聲無閣聽見。","bklhl":"我beh hō͘你唱歌ê聲lóng soah，你彈琴ê聲無koh聽見。"}},{"book":"結","chapter":26,"verse":14,"versions":{"unv":"我必使你成為淨光的磐石，作曬網的地方；你不得再被建造，因為這是主耶和華說的。」","bklcl":"Góa beh hō͘ lí chiaⁿ-chòe kng-kō-kō ê chio̍h-pôaⁿ, chòe pha̍k-bāng ê só͘-chāi; lí bô koh siū khí-chō, in-ūi Góa Iâ-hô-hoa kóng--i.  Che sī Chú Iâ-hô-hoa kóng--ê.","tghg":"我欲互你成做光裸裸的石磐，做曝網的所在；你無閣受起造，因為我耶和華講伊，這是主耶和華講的。」","bklhl":"我beh hō͘你成做光kō-kō ê石磐，做曝網ê所在；你無koh受起造，因為我耶和華講伊。這是主耶和華講ê。"}},{"book":"結","chapter":26,"verse":15,"versions":{"unv":"主耶和華對泰爾如此說：「在你中間行殺戮，受傷之人唉哼的時候，因你傾倒的響聲，海島豈不都震動嗎？","bklcl":"Chú Iâ-hô-hoa tùi Chhui-lô án-ni kóng, Tī lí tiong-kan ū tōa-tōa thâi-lâng ê sū, siū-siong ê lâng ai-ai-chhan ê sî, in-ūi lí tó-hoāi ê siaⁿ, hái-sū kiám bô lóng tín-tāng mah?","tghg":"主耶和華對推羅按呢講：「佇你中間有大大刣人的事，受傷的人唉唉孱(ai-ai-chhan)的時，因為你倒壞的聲，海嶼(hái-sū)豈無攏振動嗎？","bklhl":"主耶和華對Chhui-lô án-ni講，Tī你中間有大大刣人ê事，受傷ê人哀哀chhan ê時，因為你倒壞ê聲，海嶼kiám無lóng振動mah？"}},{"book":"結","chapter":26,"verse":16,"versions":{"unv":"那時靠海的君王必都下位，除去朝服，脫下花衣，披上戰兢，坐在地上，時刻發抖，為你驚駭。","bklcl":"Hit-sî hái-piⁿ hiah-ê kun-ông, beh tùi i ê ông-ūi lo̍h--lâi, tû-khì i ê lé-ho̍k, thǹg--khì súi saⁿ, chhēng ngia̍uh-ngia̍uh-chhoah, chē tī thô͘-kha, sî-sî khek-khek teh tiō, ūi-tio̍h lí gông-ngia̍h.","tghg":"彼時海邊許個君王欲對伊的王位落來，除去伊的禮服，褪去媠衫，穿愕愕惙(ngia̍uh-ngia̍uh-chhoah)，坐佇土腳，時時刻刻啲抖(tiō)，為著你卬愕。","bklhl":"Hit時海邊hiah-ê君王，beh對伊ê王位落來，除去伊ê禮服，thǹg去súi衫，穿ngia̍uh-ngia̍uh-chhoah，坐tī土腳，時時刻刻teh tiō，為tio̍h你gông-ngia̍h。"}},{"book":"結","chapter":26,"verse":17,"versions":{"unv":"他們必為你作起哀歌說：你這有名之城，素為航海之人居住，在海上為最堅固的；平日你和居民使一切住在那裡的人無不驚恐；現在何竟毀滅了？","bklcl":"In beh ūi lí chòe ai-ko, tùi lí kóng, Lí chit ê ū miâ-siaⁿ ê siâⁿ, pêng-sò͘ sī kiâⁿ-chûn ê lâng só͘ khiā-khí, tī hái-bīn chòe kian-kò͘--ê; pêng-ji̍t i kap khiā-khí ê peh-sìⁿ, hō͘ it-chhè tiàm tī-hia ê lâng bô m̄ kiaⁿ-hiâⁿ, taⁿ cháiⁿ-iūⁿ bia̍t-bô ah!","tghg":"𪜶欲為你做哀歌對你講：你此個有名聲的城，平素是行船的人所徛起，佇海面做堅固的；平日伊及徛起的百姓，互一切踮佇遐的人無呣驚惶；今怎樣滅無啊！","bklhl":"In beh為你做哀歌，對你講，你chit ê有名聲ê城，平素是行船ê人所khiā起，tī海面做堅固ê；平日伊kap khiā起ê百姓，hō͘一切tiàm tī-hia ê人無m̄驚惶，taⁿ怎樣滅無ah！"}},{"book":"結","chapter":26,"verse":18,"versions":{"unv":"如今在你這傾覆的日子，海島都必戰兢；海中的群島見你歸於無有就都驚惶。」","bklcl":"Taⁿ tī lí chit ê tó-hoāi ê ji̍t, chèng hái-sū beh ngia̍uh-ngia̍uh-chhoah; hái-tiong chiah-ê hái-sū khòaⁿ-kìⁿ lí bô--khì, chiū lóng kiaⁿ-hiâⁿ.","tghg":"今佇你此個倒壞的日，眾海嶼欲愕愕惙；海中諸個海嶼看見你無去，就攏驚惶。」","bklhl":"Taⁿ tī你chit ê倒壞ê日，眾海嶼beh ngia̍uh-ngia̍uh-chhoah；海中chiah ê海嶼看見你無去，就lóng驚惶。"}},{"book":"結","chapter":26,"verse":19,"versions":{"unv":"主耶和華如此說：「泰爾啊，我使你變為荒涼，如無人居住的城邑；又使深水漫過你，大水淹沒你。","bklcl":"In-ūi Chú Iâ-hô-hoa án-ni kóng, Góa hō͘ lí chòe pha-hng ê siâⁿ, chhin-chhiūⁿ hō͘ hiah-ê bô lâng khiā-khí ê siâⁿ; koh hō͘ chhim-ian pôaⁿ-kè lí, tōa-chúi khàm-ba̍t lí.","tghg":"因為主耶和華按呢講：「我互你做拋荒的城，親像互許個無人徛起的城；閣互深淵𨃟過你，大水蓋密(khàm-ba̍t)你。","bklhl":"因為主耶和華án-ni講，我hō͘你做拋荒ê城，親像hō͘ hiah-ê無人khiā起ê城；koh hō͘深淵pôaⁿ過你，大水蓋密你。"}},{"book":"結","chapter":26,"verse":20,"versions":{"unv":"那時，我要叫你下入陰府，與古時的人一同在地的深處、久已荒涼之地居住，使你不再有居民。我也要在活人之地顯榮耀（我也……榮耀：或譯在活人之地不再有榮耀）。","bklcl":"Hit-sî Góa hō͘ lí kap hiah-ê lo̍h im-hú--ê saⁿ-kap lo̍h--khì, kàu kó͘-chá lâng hia; hō͘ lí tiàm tī tōe-ē chhim ê só͘-chāi, tùi kó͘-chá pha-hng ê só͘-chāi, kap hiah-ê lo̍h im-hú ê lâng tī-teh, bô koh ū lâng khiā-khí tī-hia, tī oa̍h-lâng ê tōe bô koh ū êng-kng.","tghg":"彼時，我互你及許個落陰府者，相及落去到古早人遐，互你踮佇地下深的所在，對古早拋荒的所在，及許個落陰府的人佇啲，無閣有人徛起佇遐。佇活人的地無閣有榮光。","bklhl":"Hit時我hō͘你kap hiah-ê落陰府ê相kap落去，到古早人hia；hō͘你tiàm tī地下深ê所在，tùi古早拋荒ê所在，kap hiah-ê落陰府ê人tī-teh，無koh有人khiā起tī-hia，tī活人ê地無koh有榮光。"}},{"book":"結","chapter":26,"verse":21,"versions":{"unv":"我必叫你令人驚恐，不再存留於世；人雖尋找你，卻永尋不見。這是主耶和華說的。」","bklcl":"Góa beh hō͘ lí chòe thang kiaⁿ--ê, bô koh lâu tī sè-kan; sui-jiân lâng chhē lí, ia̍h éng-éng chhē-bōe-tio̍h; che sī Chú Iâ-hô-hoa kóng--ê.","tghg":"我欲互你做通驚者，無閣留佇世間；雖然人尋你，亦永永尋𣍐著。這是主耶和華講的。」","bklhl":"我beh hō͘你做thang驚ê，無koh留tī世間；雖然人chhē你，亦永永chhē-bōe-tio̍h；這是主耶和華講ê。"}}]