[{"book":"結","chapter":16,"verse":1,"versions":{"unv":"耶和華的話又臨到我說：","bklcl":"Iâ-hô-hoa ê ōe koh lîm-kàu góa kóng,","tghg":"耶和華的話閣臨到我講：","bklhl":"耶和華ê話koh臨到我講，"}},{"book":"結","chapter":16,"verse":2,"versions":{"unv":"「人子啊，你要使耶路撒冷知道她那些可憎的事，","bklcl":"Jîn-chú ah, lí tio̍h hō͘ Iâ-lō͘-sat-léng chai i hiah-ê khó-ò͘ⁿ ê sū,","tghg":"「人子啊，你著互耶路撒冷知伊許個可惡的事，","bklhl":"人子ah，你tio̍h hō͘耶路撒冷知伊hiah-ê可惡ê事，"}},{"book":"結","chapter":16,"verse":3,"versions":{"unv":"說主耶和華對耶路撒冷如此說：你根本，你出世，是在迦南地；你父親是亞摩利人，你母親是赫人。","bklcl":"kóng, Chú Iâ-hô-hoa tùi Iâ-lō͘-sat-léng án-ni kóng, Lí ê pún-goân, lí ê chhut-sì, sī tī Ka-lâm tōe; A-mô͘-lī lâng sī lí ê lāu-pē, lí ê lāu-bú sī Hek-lâng.","tghg":"講主耶和華對耶路撒冷按呢講：你的本源，你的出世，是佇迦南地；亞摩利人是你的老父，你的老母是赫人。","bklhl":"講，主耶和華對耶路撒冷án-ni講，你ê本源，你ê出世，是tī迦南地；A-mô͘-lī人是你ê老父，你ê老母是Hek人。"}},{"book":"結","chapter":16,"verse":4,"versions":{"unv":"論到你出世的景況，在你初生的日子沒有為你斷臍帶，也沒有用水洗你，使你潔淨，絲毫沒有撒鹽在你身上，也沒有用布裹你。","bklcl":"Lūn-kàu lí chhut-sì ê kéng-hóng, tng lí chhut-sì ê ji̍t bô kā lí tńg-châi; iā bô ēng chúi kā lí sóe hō͘ lí chheng-khì; lóng bô kā lí sám iâm, ia̍h bô ēng pò͘ kā lí pau.","tghg":"論到你出世的景況(kéng-hóng)，當你出世的日無給你轉臍，也無用水給你洗，互你清氣，攏無給你摻(sám)鹽，亦無用布給你包。","bklhl":"論到你出世ê景況，當你出世ê日無kā你tńg臍；也無用水kā你洗hō͘你清氣；lóng無kā你sám鹽，亦無用布kā你包。"}},{"book":"結","chapter":16,"verse":5,"versions":{"unv":"誰的眼也不可憐你，為你做一件這樣的事憐恤你；但你初生的日子扔在田野，是因你被厭惡。","bklcl":"Bô lâng khòaⁿ-kò͘ lí, kā lí chòe chiah-ê sū, lîn-bín lí; lí chhut-sì ê ji̍t hiat tī chhân-iá, sī in-ūi lí hō͘ lâng iàm-ò͘ⁿ.","tghg":"無人看顧你，給你做諸個事，憐憫你；你出世的日㧒(hiat)佇田野，是因為你互人厭惡。","bklhl":"無人看顧你，kā你做chiah ê事，憐憫你；你出世ê日hiat tī田野，是因為你hō͘人厭惡。"}},{"book":"結","chapter":16,"verse":6,"versions":{"unv":"「我從你旁邊經過，見你滾在血中，就對你說：你雖在血中，仍可存活；你雖在血中，仍可存活。","bklcl":"Góa tùi lí hia kè, khòaⁿ-kìⁿ lí kō tī lí ê huih-lāi, chiū tùi lí kóng, Lí sui-jiân tī lí ê huih-tiong, iáu-kú thang oa̍h; Góa si̍t-chāi tùi lí kóng, Lí sui-jiân tī lí ê huih-tiong, iáu-kú thang oa̍h.","tghg":"「我對你遐過，看見你翱(kō)佇你的血內，就對你講：你雖然佇你的血中，猶久通活；我實在對你講：你雖然佇你的血中，猶久通活。","bklhl":"我tùi你hia過，看見你kō tī你ê血內，就對你講，你雖然tī你ê血中，iáu-kú thang活；我實在對你講，你雖然tī你ê血中，iáu-kú thang活。"}},{"book":"結","chapter":16,"verse":7,"versions":{"unv":"我使你生長好像田間所長的，你就漸漸長大，以致極其俊美，兩乳成形，頭髮長成，你卻仍然赤身露體。","bklcl":"Góa hō͘ lí tióng-sêng, chhin-chhiūⁿ chhân--nih só͘ hoat-siⁿ--ê, koh lí chiām-chiām chiâⁿ-chòe tōa-lâng, bīn-māu chheng-siù, lin phòng, thâu-mn̂g tn̂g; chóng-sī lí iû-goân chhiah-sin lō͘-thé.","tghg":"我互你長成親像田裡所發生的，閣你漸漸成做大人，面貌清秀，奶肨(phòng)，頭毛長，總是你猶原赤身露體。","bklhl":"我hō͘你長成，親像田裡所發生ê，koh你漸漸成做大人，面貌清秀，奶胖(phòng)，頭毛長；總是你猶原赤身露體。"}},{"book":"結","chapter":16,"verse":8,"versions":{"unv":"我從你旁邊經過，看見你的時候正動愛情，便用衣襟搭在你身上，遮蓋你的赤體；又向你起誓，與你結盟，你就歸於我。這是主耶和華說的。","bklcl":"Góa tùi lí hia kè, khòaⁿ-kìⁿ lí; khòaⁿ ah, hit-sî sī lí heng-khí ài-chêng ê sî; Góa chiū ēng saⁿ-á-ku khàm lí, jia lí ê thǹg-theh-theh; koh tùi lí chiù-chōa, kap lí kiat-iok; lí chiū sio̍k tī Góa; che sī Chú Iâ-hô-hoa kóng--ê.","tghg":"「我對你遐過，看見你，看啊，彼時是你興起愛情的時，我就用衫仔裾(saⁿ-á-ku)蓋(khàm)你，遮你的褪裼裼(thǹg-theh-theh)；閣對你咒誓，及你結約，你就屬佇我。這是主耶和華講的。","bklhl":"我tùi你hia過，看見你；看ah，hit時是你興起愛情ê時；我就用衫á裾蓋你，遮你ê thǹg-theh-theh；koh對你chiù-chōa，kap你結約；你就屬tī我；這是主耶和華講ê。"}},{"book":"結","chapter":16,"verse":9,"versions":{"unv":"那時我用水洗你，洗淨你身上的血，又用油抹你。","bklcl":"Hit-sî Góa ēng chúi sóe lí, sóe chheng-khì lí sin-thé ê huih, koh ēng iû boah lí.","tghg":"彼時我用水洗你，洗清氣你身體的血，閣用油抹你。","bklhl":"Hit時我用水洗你，洗清氣你身體ê血，koh用油抹你。"}},{"book":"結","chapter":16,"verse":10,"versions":{"unv":"我也使你身穿繡花衣服，腳穿海狗皮鞋，並用細麻布給你束腰，用絲綢為衣披在你身上，","bklcl":"Góa hō͘ lí chhēng siù-hoe ê saⁿ, ia̍h hō͘ lí chhēng hái-káu phê ê ôe, ia̍h ēng iù-tōe-pò͘ hō͘ lí hâ-io; koh ēng tiû-toān chòe-saⁿ hō͘ lí moa.","tghg":"我互你穿綉花的衫，亦互你穿海狗皮的鞋，亦用幼苧(iù-tōe)布互你縖(hâ)腰，閣用綢緞(tiû-toān)做衫互你𧜞(moa)，","bklhl":"我hō͘你穿繡花ê衫，亦hō͘你穿海狗皮ê鞋，亦用幼苧布hō͘你縖腰；koh用綢緞做衫hō͘你moa。"}},{"book":"結","chapter":16,"verse":11,"versions":{"unv":"又用妝飾打扮你，將鐲子戴在你手上，將金鍊戴在你項上。","bklcl":"Góa ēng chng-thāⁿ ê mi̍h chng-thāⁿ lí; ēng chhiú-khoân kòa tī lí ê chhiú, ēng kim-liān-á kòa tī lí ê ām-kún.","tghg":"我用妝飾(chng-thāⁿ)的物妝飾你，用手環掛佇你的手，用金鍊仔掛佇你的頷頸(ām-kún)。","bklhl":"我用裝飾ê物裝飾你；用手環掛tī你ê手，用金鍊á掛tī你ê頷頸。"}},{"book":"結","chapter":16,"verse":12,"versions":{"unv":"我也將環子戴在你鼻子上，將耳環戴在你耳朵上，將華冠戴在你頭上。","bklcl":"Góa ia̍h ēng khoân khòa tī lí ê phīⁿ; ēng hī-kau kòa tī lí ê hī-á, ēng súi ê bō tì tī lí ê thâu-khak.","tghg":"我亦用環靠(khòa)佇你的鼻，用耳鈎掛佇你的耳仔，用媠的帽戴佇你的頭殼。","bklhl":"我亦用鐶khòa tī你ê鼻；用耳鉤掛tī你ê耳á，用súi ê帽戴tī你ê頭殼。"}},{"book":"結","chapter":16,"verse":13,"versions":{"unv":"這樣，你就有金銀的妝飾，穿的是細麻衣和絲綢，並繡花衣；吃的是細麵、蜂蜜，並油。你也極其美貌，發達到王后的尊榮。","bklcl":"Án-ni, lí chiū ū kim-gûn ê chng-thāⁿ; só͘ chhēng--ê sī iù-tōe-pò͘, kap tiû-toān, kap siù-hoe ê saⁿ; só͘ chia̍h-ê sī iù-iù ê mī, phang ê bi̍t, kap iû; lí ia̍h ke̍k-kî súi, hoat-ta̍t kàu ông-hō͘ ê chun-kùi.","tghg":"按呢，你就有金銀的妝飾，所穿的是幼苧布及綢緞，及綉花的衫；所食的是幼幼的麵、蜂的蜜，及油。你亦極其媠，發達到王后的尊貴。","bklhl":"Án-ni，你就有金銀ê裝飾；所穿ê是幼苧布，kap 綢緞，kap繡花ê衫；所食ê是幼幼ê麵，蜂ê蜜，kap油；你亦極其súi，發達到王后ê尊貴。"}},{"book":"結","chapter":16,"verse":14,"versions":{"unv":"你美貌的名聲傳在列邦中，你十分美貌，是因我加在你身上的威榮。這是主耶和華說的。","bklcl":"Lí súi ê miâ-siaⁿ thoân tī lia̍t-kok-tiong; sī tùi lí ê súi oân-choân, in-ūi Góa ū ēng Góa ê êng-kng hō͘ lí; che sī Chú Iâ-hô-hoa kóng--ê.","tghg":"你媠的名聲傳佇列國中，是對你的媠完全，因為我有用我的榮光互你。這是主耶和華講的。","bklhl":"你súi ê名聲傳tī列國中；是對你ê súi完全，因為我有用我ê榮光hō͘你；這是主耶和華講ê。"}},{"book":"結","chapter":16,"verse":15,"versions":{"unv":"只是你仗著自己的美貌，又因你的名聲就行邪淫。你縱情淫亂，使過路的任意而行。","bklcl":"To̍k-to̍k lí óa-khò ka-kī ê súi, koh in-ūi lí ê miâ-siaⁿ, chiū kiâⁿ îm-loān; lí hòng-chhiòng îm-io̍k, hō͘ kè-lō͘ lâng chhut-chāi i ê ì-sù lâi kiâⁿ.","tghg":"「獨獨你倚靠家己的媠，閣因為你的名聲就行淫亂。你放縱(hòng-chhiòng)淫慾，互過路人出在伊的意思來行。","bklhl":"獨獨你óa靠家己ê súi，koh因為你ê名聲，就行淫亂；你放縱淫慾，hō͘過路人chhut-chāi伊ê意思來行。"}},{"book":"結","chapter":16,"verse":16,"versions":{"unv":"你用衣服為自己在高處結彩，在其上行邪淫。這樣的事將來必沒有，也必不再行了。","bklcl":"Koh ēng lí ê saⁿ, chng-thāⁿ koâiⁿ ê só͘-chāi, ngó͘-sek lóng chiâu-pī; tī hit téng-bīn kiâⁿ îm-loān; chit hō sū bô beh lâi, ia̍h bô koh ū.","tghg":"閣用你的衫妝飾高的所在，五色(ngó͘-sek)攏齊備，佇彼頂面行淫亂。此號事無欲來，亦無閣有。","bklhl":"Koh用你ê衫，裝飾高ê所在，五色lóng齊備；tī hit頂面行淫亂；chit號事無beh來，亦無koh有。"}},{"book":"結","chapter":16,"verse":17,"versions":{"unv":"你又將我所給你那華美的金銀、寶器為自己製造人像，與他行邪淫；","bklcl":"Lí ia̍h chhú Góa só͘ hō͘ lí kim-gûn súi ê pó-khì; ūi-tio̍h ka-kī chòe lâng ê siōng, kap i kiâⁿ-îm.","tghg":"你亦取我所互你金銀、媠的寶器為著家己做人的像，及伊行淫；","bklhl":"你亦取我所hō͘你金銀súi ê寶器；為tio̍h家己做人ê像，kap伊行淫。"}},{"book":"結","chapter":16,"verse":18,"versions":{"unv":"又用你的繡花衣服給他披上，並將我的膏油和香料擺在他跟前；","bklcl":"Koh ēng lí siù-hoe ê saⁿ kā i moa, ia̍h ēng Góa ê ko-iû, Góa ê hiuⁿ-liāu, pâi tī i ê bīn-chêng.","tghg":"閣用你綉花的衫給伊幔，亦用我的膏油我的香料(hiuⁿ-liāu)排佇伊的面前；","bklhl":"Koh用你繡花ê衫kā伊moa，亦用我ê膏油，我ê香料，排tī伊ê面前。"}},{"book":"結","chapter":16,"verse":19,"versions":{"unv":"又將我賜給你的食物，就是我賜給你吃的細麵、油，和蜂蜜，都擺在他跟前為馨香的供物。這是主耶和華說的。","bklcl":"Koh Góa só͘ siúⁿ-sù lí ê chia̍h-mi̍h, iù-mī, kap iû kap bi̍t, Góa só͘ ēng lâi iúⁿ-chhī lí--ê, lí chiū ēng--i, pâi tī in ê bīn-chêng, lâi chòe phang-bī, si̍t-chāi ū án-ni; che sī Chú Iâ-hô-hoa kóng--ê.","tghg":"閣我所賞賜你的食物，幼麵、及油，及蜜，我所用來養飼你的，你就用伊排佇𪜶的面前來做芳(phang)味，實在有按呢。這是主耶和華講的。","bklhl":"Koh我所賞賜你ê食物、幼麵，kap油kap蜜，我所用來養飼你ê，你就用伊，排tī in ê面前，來做芳味，實在有án-ni；這是主耶和華講ê。"}},{"book":"結","chapter":16,"verse":20,"versions":{"unv":"並且你將給我所生的兒女焚獻給他。","bklcl":"Koh lí ēng lí ê kiáⁿ , lí ê cha-bó͘-kiáⁿ, chiū-sī lí só͘ kā Góa siⁿ--ê, lâi hiàn hō͘ in chia̍h; lí kiâⁿ chiah-ê îm-loān, kiám sī sió-khóa sū?","tghg":"閣你用你的子、你的查某子就是你所給我生者來獻互𪜶食。你行諸個淫亂豈是小可(sió-khóa)事？","bklhl":"Koh你用你ê kiáⁿ，你ê cha-bó͘-kiáⁿ，就是你所kā我生ê，來獻hō͘ in食；你行chiah ê淫亂，kiám是小khóa事？"}},{"book":"結","chapter":16,"verse":21,"versions":{"unv":"你行淫亂豈是小事，竟將我的兒女殺了，使他們經火歸與他嗎？","bklcl":"lí kéng-jiân koh thâi-sí Góa chiah-ê kiáⁿ lâi kau-hù i, hō͘ in keng-kè hé lâi kui tī i?","tghg":"你竟然閣刣死我諸個子來交付伊，互𪜶經過火來歸佇伊？","bklhl":"你竟然koh 刣死我chiah ê kiáⁿ來交付伊，hō͘ in經過火來歸tī伊？"}},{"book":"結","chapter":16,"verse":22,"versions":{"unv":"你行這一切可憎和淫亂的事，並未追念你幼年赤身露體滾在血中的日子。","bklcl":"Lí kiâⁿ chiah-ê it-chhè khó-ò͘ⁿ kap îm-loān ê sū lóng bô siūⁿ-tio̍h lí sòe-hàn chhiah-sin lō͘-thé, kō tī lí huih-tiong ê ji̍t.","tghg":"你行諸個一切可惡及淫亂的事，攏無想著你細漢赤身露體翱佇你血中的日。」","bklhl":"你行chiah ê一切可惡kap淫亂ê事lóng無想tio̍h你細漢赤身露體，kō tī你血中ê日。"}},{"book":"結","chapter":16,"verse":23,"versions":{"unv":"你行這一切惡事之後（主耶和華說：你有禍了！有禍了！）","bklcl":"Chú Iâ-hô-hoa kóng, Lí ū chai-ē ah, ū chai-ē ah;","tghg":"「（主耶和華講：你有災禍啊！有災禍啊！）","bklhl":"主耶和華講，你有災厄ah，有災厄ah；"}},{"book":"結","chapter":16,"verse":24,"versions":{"unv":"又為自己建造圓頂花樓，在各街上做了高臺。","bklcl":"lí kiâⁿ che it-chhè pháiⁿ-tāi í-āu, koh ūi ka-kī khí hoe-lâu, tī ta̍k tiâu ke-lō͘ khí koâiⁿ-tâi.","tghg":"你行這一切歹代以後，閣為家己起花樓，佇逐條街路起高台。","bklhl":"你行這一切pháiⁿ-tāi以後，koh為家己起花樓，tī ta̍k條街路起高台。"}},{"book":"結","chapter":16,"verse":25,"versions":{"unv":"你在一切市口上建造高臺，使你的美貌變為可憎的，又與一切過路的多行淫亂。","bklcl":"Lí tī it-chhè ke-lō͘-kháu khí koâiⁿ-tâi, hō͘ lí ê súi piàn chòe khó-ò͘ⁿ--ê; koh kap it-chhè kè-lō͘--ê chōe-chōe kiâⁿ îm-loān.","tghg":"你佇一切街路口起高台，互你的媠變做可惡者，閣及一切過路者多多行淫亂。","bklhl":"你tī一切街路口起高台，hō͘你ê súi變做可惡ê；koh kap一切過路ê chōe-chōe行淫亂。"}},{"book":"結","chapter":16,"verse":26,"versions":{"unv":"你也和你鄰邦放縱情慾的埃及人行淫，加增你的淫亂，惹我發怒。","bklcl":"Lí ia̍h kap lí keh-piah kok, hòng-chhiòng chêng-io̍k ê Ai-ki̍p lâng kiâⁿ-îm, ke-thiⁿ lí ê îm-loān, jiá Góa siū-khì.","tghg":"你亦及你隔壁國放縱情慾的埃及人行淫，加添你的淫亂，惹我受氣。","bklhl":"你亦kap你隔壁國，放縱情慾ê埃及人行淫，加添你ê淫亂，惹我受氣。"}},{"book":"結","chapter":16,"verse":27,"versions":{"unv":"因此我伸手攻擊你，減少你應用的糧食，又將你交給恨你的非利士眾女（眾女是城邑的意思；本章下同），使她們任意待你。她們見你的淫行，為你羞恥。","bklcl":"Khòaⁿ ah, Góa chhun-chhut Góa ê chhiú kong-kek lí; kiám-chió lí èng-iōng ê mi̍h; koh chiong lí kau hō͘ oàn-hūn lí ê Hui-lī-sū hiah-ê cha-bó͘-gín-á, hō͘ in chhut-chāi ì-sù khoán-thāi lí; in khòaⁿ-kìⁿ lí kiâⁿ pháiⁿ, lâi kiàn-siàu.","tghg":"看啊，我伸出我的手攻擊你，減少你應用的物，閣將你交互怨恨你的非利士許個查某囝仔，互𪜶出在意思款待你。𪜶看見你行歹，來見誚。","bklhl":"看ah，我伸出我ê手攻擊你；減少你應用ê物；koh將你交hō͘怨恨你ê腓利士hiah-ê cha-bó͘-gín-á，hō͘ in chhut-chāi意思款待你；in看見你行pháiⁿ，來見笑。"}},{"book":"結","chapter":16,"verse":28,"versions":{"unv":"你因貪色無厭，又與亞述人行淫，與他們行淫之後，仍不滿意，","bklcl":"Lí in-ūi hò͘ⁿ-sek put-ti-chiok, koh kap A-su̍t lâng kiâⁿ-îm; kap in kiâⁿ-îm liáu-āu, iû-goân bô móa-ì.","tghg":"你因為好(hò͘ⁿ)色不知足，閣及亞述人行淫，及𪜶行淫了後，猶原無滿意，","bklhl":"你因為好色不知足，koh kap亞述人行淫；kap in行淫了後，猶原無滿意。"}},{"book":"結","chapter":16,"verse":29,"versions":{"unv":"並且多行淫亂，直到那貿易之地，就是迦勒底，你仍不滿意。","bklcl":"Lí koh tī Ka-lâm tōe kàu Ka-le̍k-tí kiâⁿ chōe-chōe îm-loān, iáu-kú bô móa-ì.","tghg":"你閣佇迦南地到迦勒底，行多多淫亂，猶久無滿意。","bklhl":"你koh tī迦南地到Ka-le̍k-tí行chōe-chōe淫亂，iáu-kú無滿意。"}},{"book":"結","chapter":16,"verse":30,"versions":{"unv":"主耶和華說：你行這一切事，都是不知羞恥妓女所行的，可見你的心是何等懦弱！","bklcl":"Chú Iâ-hô-hoa kóng, Lí kiâⁿ che it-chhè ê sū, sī pà-sèng îm-hū ê só͘ kiâⁿ, khó-kiàn lí ê sim sī jōa loán-jio̍k.","tghg":"主耶和華講：你行這一切的事，是霸性淫婦的所行，可見你的心是偌軟弱！","bklhl":"主耶和華講，你行這一切ê事，是霸性淫婦ê所行，可見你ê心是jōa軟弱。"}},{"book":"結","chapter":16,"verse":31,"versions":{"unv":"因你在一切市口上建造圓頂花樓，在各街上做了高臺，你卻藐視賞賜，不像妓女。","bklcl":"In-ūi lí tī it-chhè ke-lō͘-kháu khí hoe-lâu, tī ta̍k tiâu ke-lō͘ khí koâiⁿ-tâi; in-ūi lí bô chhin-chhiūⁿ pa̍t ê chhiong-ki, m̄-ti̍h chîⁿ.","tghg":"因為你佇一切街路口起花樓，佇逐條街路起高台，因為你無親像別個娼妓，呣揲(ti̍h)錢。","bklhl":"因為你tī一切街路口起花樓，tī ta̍k條街路起高台；因為你無親像別ê娼妓，m̄-ti̍h錢。"}},{"book":"結","chapter":16,"verse":32,"versions":{"unv":"哎！你這行淫的妻啊，寧肯接外人，不接丈夫。","bklcl":"Gōa! Lí chit ê kiâⁿ-îm ê bó͘ ah, beh ti̍h pa̍t-lâng lâi thòe tiōng-hu!","tghg":"哇！你此個行淫的某啊，欲揲別人，來替丈夫。","bklhl":"Gōa！你chit ê行淫ê bó͘ ah，beh ti̍h別人來替丈夫！"}},{"book":"結","chapter":16,"verse":33,"versions":{"unv":"凡妓女是得人贈送，你反倒贈送你所愛的人，賄賂他們從四圍來與你行淫。","bklcl":"Lâng sī ēng mi̍h sàng chhiong-ki, lí hoán-tńg ēng mi̍h sàng lí siong-hó ê lâng, chhiáⁿ in tùi sì-ûi lâi kap lí kiâⁿ-îm.","tghg":"人是用物送娼妓，你反轉用物送你相好(siong-hó)的人，請𪜶對四圍來及你行淫。","bklhl":"人是用物送娼妓，你反tńg用物送你相好ê人，請in tùi四圍來kap你行淫。"}},{"book":"結","chapter":16,"verse":34,"versions":{"unv":"你行淫與別的婦女相反，因為不是人從你行淫；你既贈送人，人並不贈送你；所以你與別的婦女相反。","bklcl":"Lí ê kiâⁿ-îm kap pa̍t ê hū-jîn-lâng tùi-hoán; in-ūi m̄-sī lâng chhē lí kiâⁿ-îm, sī lí ēng mi̍h sàng lâng, m̄-sī lâng sàng lí; só͘-í lí kap pa̍t-ê hū-jîn-lâng tùi-hoán.","tghg":"你的行淫及別個婦仁人對反，因為呣是人尋你行淫；是你用物送人，呣是人送你；所以你及別個婦仁人對反。」","bklhl":"你ê行淫kap別ê婦人人對反；因為m̄是人chhē你行淫，是你用物送人，m̄是人送你；所以你kap別ê婦人人對反。"}},{"book":"結","chapter":16,"verse":35,"versions":{"unv":"你這妓女啊，要聽耶和華的話。","bklcl":"In-ūi án-ni, lí chit ê chhiong-ki ah, tio̍h thiaⁿ Iâ-hô-hoa ê ōe;","tghg":"「因為按呢，你此個娼妓啊，著聽耶和華的話。","bklhl":"因為án-ni，你chit ê娼妓ah，tio̍h聽耶和華ê話；"}},{"book":"結","chapter":16,"verse":36,"versions":{"unv":"主耶和華如此說：因你的污穢傾洩了，你與你所愛的行淫露出下體，又因你拜一切可憎的偶像，流兒女的血獻給他，","bklcl":"Chú Iâ-hô-hoa án-ni kóng, In-ūi lí piàⁿ-chhut lí ê ù-òe; lí kap lí só͘ siong-hó--ê thǹg-theh-theh kiâⁿ-îm; koh in-ūi lí só͘ pài it-chhè khó-ò͘ⁿ ê ngó͘-siōng, koh ūi-tio̍h só͘ lâu lí chiah-ê kiáⁿ ê huih, chiū-sī lí só͘ hiàn hō͘ in--ê;","tghg":"主耶和華按呢講：因為你傾出你的污穢，你及你所相好者褪裼裼行淫，閣因為你所拜一切可惡的偶像，閣為著所流你諸個子的血，就是你所獻互𪜶者，","bklhl":"主耶和華án-ni講，因為你piàⁿ出你ê污穢；你kap你所相好ê thǹg-theh-theh行淫；koh因為你所拜一切可惡ê偶像，koh為tio̍h所流你chiah ê kiáⁿ ê血，就是你所獻hō͘ in ê；"}},{"book":"結","chapter":16,"verse":37,"versions":{"unv":"我就要將你一切相歡、相愛的，和你一切所恨的都聚集來，從四圍攻擊你；又將你的下體露出，使他們看盡了。","bklcl":"khòaⁿ ah, in-ūi án-ni, Góa beh chū-chi̍p lí it-chhè siong-hó--ê, chiū-sī lí bat kap i iàn-lo̍k--ê, kap lí it-chhè só͘ thiàⁿ--ê, lí it-chhè só͘ oàn-hūn-ê, Góa beh tùi sì-ûi chū-chi̍p lâi kong-kek lí, ia̍h beh tùi in lō͘-chhut lí ê thǹg-theh, hō͘ in khòaⁿ lí ê thǹg-theh.","tghg":"看啊，因為按呢，我欲聚集你一切相好者就是你曾及伊宴樂者，及你一切所疼者，你一切所怨恨者，我欲對四圍聚集來攻擊你；亦欲對𪜶露出你的褪裼，互𪜶看你的褪裼。","bklhl":"看ah，因為án-ni，我beh聚集你一切相好ê，就是你bat kap伊宴樂ê，kap你一切所疼ê，你一切所怨恨ê，我beh tùi四圍聚集來攻擊你，亦beh tùi in露出你ê thǹg-theh，hō͘ in看你ê thǹg-theh。"}},{"book":"結","chapter":16,"verse":38,"versions":{"unv":"我也要審判你，好像官長審判淫婦和流人血的婦女一樣。我因忿怒忌恨，使流血的罪歸到你身上。","bklcl":"Góa ia̍h beh sím-phòaⁿ lí, chhin-chhiūⁿ sím-phòaⁿ kiâⁿ-îm kap thâi-lâng ê hū-jîn-lâng chi̍t-iūⁿ; Góa beh ēng tōa siū-khì tò͘-khī, hō͘ lí lâu-huih.","tghg":"我亦欲審判你，親像審判行淫及刣人的婦仁人一樣。我欲用大受氣妒忌，互你流血。","bklhl":"我亦beh審判你，親像審判行淫kap 刣人ê婦人人一樣；我beh用大受氣妒忌，hō͘你流血。"}},{"book":"結","chapter":16,"verse":39,"versions":{"unv":"我又要將你交在他們手中；他們必拆毀你的圓頂花樓，毀壞你的高臺，剝去你的衣服，奪取你的華美寶器，留下你赤身露體。","bklcl":"Góa koh beh chiong lí kau tī in ê chhiú, in beh thiah-húi lí ê hoe-lâu, húi-hoāi lí ê koâiⁿ-tâi, thǹg lí ê saⁿ, chhiúⁿ lí súi ê pó-khì; lâu lí chhiah-sin lō͘-thé.","tghg":"我閣欲將你交佇𪜶的手；𪜶欲拆毀你的花樓，毀壞你的高台，褪你的衫，搶你媠的寶器，留你赤身露體。","bklhl":"我koh beh將你交tī in ê手，in beh拆毀你ê 花樓，毀壞你ê高台，thǹg你ê衫，搶你súi ê寶器；留你赤身露體。"}},{"book":"結","chapter":16,"verse":40,"versions":{"unv":"他們也必帶多人來攻擊你，用石頭打死你，用刀劍刺透你，","bklcl":"In iā beh chhōa chōe-chōe lâng khí--lâi kong-kek lí, ēng chio̍h-thâu tìm-sí lí, ēng to-kiàm chha̍k-thàu lí.","tghg":"𪜶也欲導多多人起來攻擊你，用石頭擲(tìm)死你，用刀劍鑿(chha̍k)透你，","bklhl":"In也beh chhōa chōe-chōe人起來攻擊你，用石頭tìm死你，用刀劍鑿透你。"}},{"book":"結","chapter":16,"verse":41,"versions":{"unv":"用火焚燒你的房屋，在許多婦人眼前向你施行審判。我必使你不再行淫，也不再贈送與人。","bklcl":"Ēng hé sio lí ê chhù-the̍h, tī chōe-chōe hū-jîn-lâng ê bīn-chêng sím-phòaⁿ lí; Góa tek-khak hō͘ lí bô koh kiâⁿ-îm, ia̍h bô koh sàng lâng mi̍h.","tghg":"用火燒你的厝宅，佇多多婦仁人的面前審判你。我的確互你無閣行淫，亦無閣送人物。","bklhl":"用火燒你ê厝宅，tī chōe-chōe婦人人ê面前審判你；我的確hō͘你無koh行淫，亦無koh送人物。"}},{"book":"結","chapter":16,"verse":42,"versions":{"unv":"這樣，我就止息向你發的忿怒，我的忌恨也要離開你，我要安靜不再惱怒。","bklcl":"Án-ni, Góa ǹg lí ê tōa siū-khì beh soah, Góa ê tò͘-khī ia̍h beh lī-khui lí; Góa beh an-chēng bô koh siū-khì.","tghg":"按呢，我向你的大受氣欲息(soah)，我的妒忌亦欲離開你，我欲安靜無閣受氣。","bklhl":"Án-ni，我ǹg你ê大受氣beh soah，我ê妒忌亦beh離開你；我beh安靜無koh受氣。"}},{"book":"結","chapter":16,"verse":43,"versions":{"unv":"因你不追念你幼年的日子，在這一切的事上向我發烈怒，所以我必照你所行的報應在你頭上，你就不再貪淫，行那一切可憎的事。這是主耶和華說的。","bklcl":"In-ūi lí bōe-kì-tit lí sòe-hàn ê ji̍t, tī che it-chhè ê sū lâi kek Góa; só͘-í Góa beh chiàu lí só͘ kiâⁿ--ê, pò-èng tī lí ê thâu-khak-téng; hō͘ lí bô koh kiâⁿ-îm, ke-thiⁿ tī lí it-chhè khó-ò͘ⁿ ê sū; che sī Chú Iâ-hô-hoa kóng--ê.","tghg":"因為你𣍐記得你細漢的日，佇這一切的事來激我，所以我欲照你所行的報應佇你的頭殼頂，互你無閣行淫，加添佇你一切可惡的事。這是主耶和華講的。」","bklhl":"因為你bōe記得你細漢ê日，tī這一切ê事來激我；所以我beh照你所行ê，報應tī你ê頭殼頂；hō͘你無koh行淫，加添tī你一切可惡ê事；這是主耶和華講ê。"}},{"book":"結","chapter":16,"verse":44,"versions":{"unv":"「凡說俗語的必用俗語攻擊你，說：『母親怎樣，女兒也怎樣。』","bklcl":"Khòaⁿ ah, kìⁿ-nā kóng sio̍k-gú--ê, beh ēng sio̍k-gú thóe-thak lí, kóng, Lāu-bú án-ni, cha-bó͘-kiáⁿ iā sī án-ni.","tghg":"「看啊，見若講俗語者欲用俗語體剔(thóe-thak)你，講：『老母按呢，查某子也是按呢。』","bklhl":"看ah，見若講俗語ê，beh用俗語體thak你，講，老母án-ni，cha-bó͘-kiáⁿ也是án-ni。"}},{"book":"結","chapter":16,"verse":45,"versions":{"unv":"你正是你母親的女兒，厭棄丈夫和兒女；你正是你姊妹的姊妹，厭棄丈夫和兒女。你母親是赫人，你父親是亞摩利人。","bklcl":"Lí chin-chiàⁿ sī lín lāu-bú ê cha-bó͘-kiáⁿ, iàm-chiān i ê tiōng-hu kap kiáⁿ-jî; lí chin-chiàⁿ sī lín chí-bē ê chí-bē, iàm-chiān in ê tiōng-hu kap kiáⁿ-jî; lín lāu-bú sī Hek lâng, lín lāu-pē sī A-mô͘-lī lâng.","tghg":"你真正是恁老母的查某子，厭賤伊的丈夫及子兒；你真正是恁姊妹的姊妹，厭賤𪜶的丈夫及子兒。恁老母是赫人，恁老父是亞摩利人。","bklhl":"你真正是lín老母ê cha-bó͘-kiáⁿ，厭賤伊ê丈夫kap kiáⁿ兒；你真正是lín姊妹ê姊妹，厭賤in ê丈夫kap kiáⁿ兒；lín老母是Hek人，lín老父是A-mô͘-lī人。"}},{"book":"結","chapter":16,"verse":46,"versions":{"unv":"你的姊姊是撒馬利亞，她和她的眾女住在你左邊；你的妹妹是所多瑪，她和她的眾女住在你右邊。","bklcl":"Lí ê tōa-chí sī Sat-má-lī-a, i kap i ê chèng cha-bó͘-kiáⁿ tiàm tī lí ê tò-pêng; lí ê sió-bē sī Só͘-to-má, i kap i ê chèng cha-bó͘-kiáⁿ tiàm tī lí ê chiàⁿ-pêng.","tghg":"你的大姊是撒瑪利亞，伊及伊的眾查某子踮佇你的倒旁；你的小妹是所多瑪，伊及伊的眾查某子踮佇你的正旁。","bklhl":"你ê大姊是撒馬利亞，伊kap伊ê眾cha-bó͘-kiáⁿ tiàm tī你ê tò-pêng；你ê小妹是所多瑪，伊kap伊ê眾cha-bó͘-kiáⁿ tiàm tī你ê chiàⁿ-pêng。"}},{"book":"結","chapter":16,"verse":47,"versions":{"unv":"你沒有效法她們的行為，也沒有照她們可憎的事去做，你以那為小事，你一切所行的倒比她們更壞。","bklcl":"Lí bô o̍h in ê só͘-kiâⁿ, ia̍h bô chiàu in khó-ò͘ⁿ ê sū khì chòe; lí lia̍h chòe sió-khóa sū, lí it-chhè só͘-kiâⁿ-ê, pí in khah-chhàu.","tghg":"你無學𪜶的所行，亦無照𪜶可惡的事去做，你掠做小可事，你一切所行的比𪜶卡臭。","bklhl":"你無學in ê所行，亦無照in可惡ê事去做；你掠做小khóa事，你一切所行ê，比in khah臭。"}},{"book":"結","chapter":16,"verse":48,"versions":{"unv":"主耶和華說：我指著我的永生起誓，你妹妹所多瑪與她的眾女尚未行你和你眾女所行的事。","bklcl":"Chú Iâ-hô-hoa kóng, Góa kí Góa ê éng-oa̍h lâi chiù-chōa; lí ê sió-bē Só͘-to-má, kap i chèng cha-bó͘-kiáⁿ, bē ū kiâⁿ lí kap lí chèng cha-bó͘-kiáⁿ só͘ kiâⁿ ê sū.","tghg":"主耶和華講：我指(kí)我的永活來咒誓，你的小妹所多瑪及伊眾查某子未有行你及你眾查某子所行的事。","bklhl":"主耶和華講，我kí我ê永活來chiù-chōa；你ê小妹所多瑪，kap伊眾cha-bó͘-kiáⁿ，未有行你kap你眾cha-bó͘-kiáⁿ所行ê事。"}},{"book":"結","chapter":16,"verse":49,"versions":{"unv":"看哪，你妹妹所多瑪的罪孽是這樣：她和她的眾女都心驕氣傲，糧食飽足，大享安逸，並沒有扶助困苦和窮乏人的手。","bklcl":"Khòaⁿ ah, lí ê sió-bē Só͘-to-má ê chōe sī chit-khoán; i kap i ê chèng cha-bó͘-kiáⁿ, sim-chì kiau-ngō͘, bí-niû pá-chiok, hióng-siū an-ia̍t; lóng bô hû-chō͘ khùn-khó͘ kap sòng-hiong lâng ê chhiú.","tghg":"看啊，你的小妹所多瑪的罪是此款：伊及伊的眾查某子心志驕傲，米糧飽足，享受安逸(an-ia̍t)，攏無扶助困苦及喪鄉人的手。","bklhl":"看ah，你ê小妹所多瑪ê罪是chit款；伊kap伊ê眾cha-bó͘-kiáⁿ，心志驕傲，米糧飽足，享受安逸；lóng無扶助困苦kap sòng-hiong人ê手。"}},{"book":"結","chapter":16,"verse":50,"versions":{"unv":"她們狂傲，在我面前行可憎的事，我看見便將她們除掉。","bklcl":"In chū-ko, tī Góa ê bīn-chêng kiâⁿ khó-ò͘ⁿ ê sū, Góa khòaⁿ-liáu chiū chiong in tû--khì.","tghg":"𪜶自高，佇我的面前行可惡的事，我看了(liáu)就將𪜶除去。","bklhl":"In自高，tī我ê面前行可惡ê事，我看了就將in除去。"}},{"book":"結","chapter":16,"verse":51,"versions":{"unv":"撒馬利亞沒有犯你一半的罪，你行可憎的事比她更多，使你的姊妹因你所行一切可憎的事，倒顯為義。","bklcl":"Sat-má-lī-a só͘ hoān ê chōe bô lí ê chi̍t-pòaⁿ; lí ke-thiⁿ khó-ò͘ⁿ ê sū pí in khah-chōe, koh tùi lí só͘ kiâⁿ it-chhè khó-ò͘ⁿ ê sū, hō͘ lí ê chí-bē hián-bêng sī gī.","tghg":"撒瑪利亞所犯的罪無你的一半，你加添可惡的事比𪜶卡多，閣對你所行一切可惡的事，互你的姊妹顯明是義。","bklhl":"撒馬利亞所犯ê罪無你ê一半；你加添可惡ê事比in khah-chōe，koh tùi你所行一切可惡ê事，hō͘你ê姊妹顯明是義。"}},{"book":"結","chapter":16,"verse":52,"versions":{"unv":"你既斷定你姊妹為義（為義：或譯當受羞辱），就要擔當自己的羞辱；因你所犯的罪比她們更為可憎，她們就比你更顯為義；你既使你的姊妹顯為義，你就要抱愧擔當自己的羞辱。」","bklcl":"Lí kì-jiân toàn-tēng lí ê chí-bē chòe-gī, chiū tio̍h tam-tng lí ka-kī ê lêng-jio̍k; in-ūi lí só͘ hoān ê chōe pí in khah khó-ò͘ⁿ, in chiū pí lí khah gī; lí í-keng hō͘ lí ê chí-bē hián-bêng sī gī, lí chiū tio̍h kiàn-siàu, tam-tng ka-kī ê lêng-jio̍k.","tghg":"你既然斷定你的姊妹做義，就著擔當你家己的凌辱；因為你所犯的罪比𪜶卡可惡，𪜶就比你卡義；你已經互你的姊妹顯明是義，你就著見誚擔當家己的凌辱。」","bklhl":"你既然斷定你ê姊妹做義，就tio̍h擔當你家己ê凌辱；因為你所犯ê罪比in khah可惡，in就比你khah義；你已經hō͘你ê姊妹顯明是義，你就tio̍h見笑，擔當家己ê凌辱。"}},{"book":"結","chapter":16,"verse":53,"versions":{"unv":"「我必叫她們被擄的歸回，就是叫所多瑪和她的眾女，撒馬利亞和她的眾女，並你們中間被擄的，都要歸回，","bklcl":"Góa beh hō͘ in siū-lia̍h-ê tò-tńg--lâi; chiū-sī hō͘ Só͘-to-má kap i ê chèng cha-bó͘-kiáⁿ siū-lia̍h-ê, Sat-má-lī-a kap i ê chèng cha-bó͘-kiáⁿ siū-lia̍h--ê, í-ki̍p in tiong-kan lín siū-lia̍h--ê, lóng tò-tńg--lâi.","tghg":"「我欲互𪜶受掠的倒轉來，就是互所多瑪及伊的眾查某子受掠的，撒瑪利亞及伊的眾查某子受掠者，以及𪜶中間恁受掠者，攏倒轉來，","bklhl":"我beh hō͘ in受掠ê倒tńg來；就是hō͘所多瑪kap伊ê眾cha-bó͘-kiáⁿ受掠ê，撒馬利亞kap伊ê眾cha-bó͘-kiáⁿ受掠ê，以及in中間lín受掠ê，lóng倒tńg來。"}},{"book":"結","chapter":16,"verse":54,"versions":{"unv":"好使你擔當自己的羞辱，並因你一切所行的使她們得安慰，你就抱愧。","bklcl":"Thang hō͘ lí tam-tng ka-kī ê lêng-jio̍k, koh tùi lí it-chhè só͘ kiâⁿ hō͘ in tit-tio̍h an-ùi--ê, lâi kiàn-siàu.","tghg":"通互你擔當家己的凌辱，閣對你一切所行互𪜶得著安慰的，來見誚。","bklhl":"Thang hō͘你擔當家己ê凌辱，koh對你一切所行hō͘ in得tio̍h安慰ê，來見笑。"}},{"book":"結","chapter":16,"verse":55,"versions":{"unv":"你的妹妹所多瑪和她的眾女必歸回原位；撒馬利亞和她的眾女，你和你的眾女，也必歸回原位。","bklcl":"Lí ê chí-bē Só͘-to-má, kap i ê chèng cha-bó͘-kiáⁿ, beh tò-lâi goân-ūi; Sat-má-lī-a, kap i ê chèng chá-bó͘-kiáⁿ, beh tò-lâi goân-ūi; lí, kap lí ê chèng cha-bó͘-kiáⁿ , ia̍h beh tò-lâi goân-ūi.","tghg":"你的姊妹所多瑪及伊的眾查某子欲倒來原位；撒瑪利亞及伊的眾查某子，欲倒來原位；你及你的眾查某子，亦欲倒來原位。","bklhl":"你ê姊妹所多瑪，kap伊ê眾cha-bó͘-kiáⁿ，beh tò來原位；撒馬利亞，kap伊ê眾cha-bó͘-kiáⁿ，beh tò來原位；你，kap你ê眾cha-bó͘-kiáⁿ ，亦beh tò來原位。"}},{"book":"結","chapter":16,"verse":56,"versions":{"unv":"在你驕傲的日子，你的惡行沒有顯露以先，你的口就不提你的妹妹所多瑪。那受了凌辱的亞蘭眾女和亞蘭四圍非利士的眾女都恨惡你，藐視你。","bklcl":"Tng lí kiau-ngō͘ ê ji̍t, lí ê chhùi bô kóng-khí lí ê sió-bē Só͘-to-má,","tghg":"當你驕傲的日，你的嘴無講起你的小妹所多瑪。","bklhl":"當你驕傲ê日，你ê嘴無講起你ê小妹所多瑪，"}},{"book":"結","chapter":16,"verse":57,"versions":{"unv":"【併於上節】","bklcl":"hit-sî lí ê pháiⁿ iáu-bē hoat-hiān, A-lân chiah-ê cha-bó͘-kiáⁿ, liân i sì-ûi ê lâng, iáu-bē lêng-jio̍k lí; Hui-lī-sū chiah-ê cha-bó͘-kiáⁿ, pêng-sò͘ tī sì-ûi biáu-sī lí--ê, i iā bē ū lêng-jio̍k lí.","tghg":"彼時你的歹猶未發現，亞蘭諸個查某子連伊四圍的人猶未凌辱你；非利士諸個查某子平素佇四圍藐視你者，伊也未有凌辱你。","bklhl":"Hit時你ê pháiⁿ iáu未發現，A-lân chiah ê cha-bó͘-kiáⁿ，連伊四圍ê人，iáu未凌辱你；腓利士chiah ê cha-bó͘-kiáⁿ，平素tī四圍藐視你ê，伊也未有凌辱你。"}},{"book":"結","chapter":16,"verse":58,"versions":{"unv":"耶和華說：你貪淫和可憎的事，你已經擔當了。」","bklcl":"Iâ-hô-hoa kóng, Lí hò͘ⁿ-îm kap khó-ò͘ⁿ ê sū, lí í-keng tam-tng lah.","tghg":"耶和華講：你好淫及可惡的事，你已經擔當啦。」","bklhl":"耶和華講，你好淫kap可惡ê事，你已經擔當lah。"}},{"book":"結","chapter":16,"verse":59,"versions":{"unv":"「主耶和華如此說：你這輕看誓言、背棄盟約的，我必照你所行的待你。","bklcl":"In-ūi Chú Iâ-hô-hoa án-ni kóng, Lí pōe-iok khòaⁿ-khin chiù-chōa, Góa beh chiàu lí só͘ kiâⁿ lâi khoán-thāi lí.","tghg":"「因為主耶和華按呢講：你背約看輕咒誓，我欲照你所行來款待你。","bklhl":"因為主耶和華án-ni講，你背約看輕chiù-chōa，我beh照你所行來款待你。"}},{"book":"結","chapter":16,"verse":60,"versions":{"unv":"然而我要追念在你幼年時與你所立的約，也要與你立定永約。","bklcl":"Chóng-sī Góa beh tui-liām Góa tī lí siàu-liân ê sî, kap lí só͘ li̍p ê iok; ia̍h beh kap lí siat-li̍p éng-oán ê iok.","tghg":"總是我欲追念我佇你少年的時及你所立的約，亦欲及你設立永遠的約。","bklhl":"總是我beh追念我tī你少年ê時，kap你所立ê約；亦beh kap你設立永遠ê約。"}},{"book":"結","chapter":16,"verse":61,"versions":{"unv":"你接待你姊姊和你妹妹的時候，你要追念你所行的，自覺慚愧；並且我要將她們賜你為女兒，卻不是按著前約。","bklcl":"Tng lí chiap-la̍p lí ê chí-bē, chiū-sī lí ê tōa-chí kap lí ê sió-bē ê sî, lí beh kì-tit lí só͘ kiâⁿ--ê lâi kiàn-siàu; Góa ia̍h beh chiong in hō͘ lí chòe cha-bó͘-kiáⁿ, to̍k-to̍k m̄-sī tùi lí ê iok.","tghg":"當你接納你的姊妹就是你的大姊及你的小妹的時，你欲記得你所行的來見誚；我亦欲將𪜶互你做查某子，獨獨呣是對你的約。","bklhl":"當你接納你ê姊妹，就是你ê大姊kap你ê小妹ê時，你beh記得你所行ê來見笑；我亦beh將in hō͘你做cha-bó͘-kiáⁿ，獨獨m̄是對你ê約。"}},{"book":"結","chapter":16,"verse":62,"versions":{"unv":"我要堅定與你所立的約（你就知道我是耶和華），","bklcl":"Góa beh kap lí siat-li̍p Góa ê iok, lí chiū chai Góa sī Iâ-hô-hoa;","tghg":"我欲及你設立我的約（你就知我是耶和華），","bklhl":"我beh kap你設立我ê約，你就知我是耶和華；"}},{"book":"結","chapter":16,"verse":63,"versions":{"unv":"好使你在我赦免你一切所行的時候，心裡追念，自覺抱愧，又因你的羞辱就不再開口。這是主耶和華說的。」","bklcl":"kàu Góa sià-bián lí it-chhè só͘ chòe ê sî, lí kì-tit chiū kiàn-siàu; koh in-ūi lí ê lêng-jio̍k, chiū bô koh khui-chhùi; che sī Chú Iâ-hô-hoa kóng--ê.","tghg":"到我赦免你一切所做的時，你記得就見誚，閣因為你的凌辱，就無閣開嘴。這是主耶和華講的。」","bklhl":"到我赦免你一切所做ê時，你記得就見笑；koh因為你ê凌辱，就無koh開嘴；這是主耶和華講ê。"}}]