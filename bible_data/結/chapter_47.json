[{"book":"結","chapter":47,"verse":1,"versions":{"unv":"他帶我回到殿門，見殿的門檻下有水往東流出（原來殿面朝東）。這水從檻下，由殿的右邊，在祭壇的南邊往下流。","bklcl":"I chhōa góa tò-tńg kàu tiān-mn̂g, khòaⁿ ah, ū chúi tùi tiān ê mn̂g-tēng-ē ǹg-tang lâu chhut; in-ūi tiān ê thâu-chêng ǹg-tang; chiah-ê chúi tùi ē-bīn tùi tiān ê chiàⁿ-pêng, chè-tôaⁿ ê lâm-pêng, lâu-lo̍h.","tghg":"伊導我倒轉到殿門，看啊，有水對殿的門椗(mn̂g-tēng)下向東流出（因為殿的頭前向東）。諸個水對下面，對殿的正旁，祭壇的南旁流落。","bklhl":"伊chhōa我倒tńg到殿門，看ah，有水tùi殿ê門碇下ǹg東流出；因為殿 ê頭前ǹg東；chiah ê水tùi下面tùi殿ê chiàⁿ-pêng，祭壇ê南pêng，流落。"}},{"book":"結","chapter":47,"verse":2,"versions":{"unv":"他帶我出北門，又領我從外邊轉到朝東的外門，見水從右邊流出。","bklcl":"I chiū chhōa góa tùi pak-mn̂g chhut-khì, chhōa góa tùi gōa-bīn oan kàu gōa-mn̂g, tùi ǹg tang-pêng ê mn̂g ê lō͘; khòaⁿ ah, chúi tùi chiàⁿ-pêng piak-chhut-lâi.","tghg":"伊就導我對北門出去，導我對外面彎到外門，對向東旁的門的路，看啊，水對正旁爆(piak)出來。","bklhl":"伊就chhōa我tùi北門出去，chhōa我tùi外面彎到外門，tùi ǹg東pêng ê門ê路；看ah，水tùi chiàⁿ-pêng爆出來。"}},{"book":"結","chapter":47,"verse":3,"versions":{"unv":"他手拿準繩往東出去的時候，量了一千肘，使我蹚過水，水到踝子骨。","bklcl":"Hit-lâng chhiú the̍h chîn-soh, ǹg-tang kiâⁿ chhut-khì ê sî, i chiū niû chi̍t-chheng tiú, kah góa tùi chúi kè--khì, chúi im kha-ba̍k.","tghg":"彼人手提繩索(chîn-soh)向東行出去的時，伊就量一千肘(tiú)，教我對水過去，水淹腳目。","bklhl":"Hit人手the̍h繩索，ǹg東行出去ê時，伊就量一千肘，kah我tùi水過去，水淹腳目。"}},{"book":"結","chapter":47,"verse":4,"versions":{"unv":"他又量了一千肘，使我蹚過水，水就到膝；再量了一千肘，使我蹚過水，水便到腰；","bklcl":"I koh niû chi̍t-chheng, kah góa tùi chúi liâu--kè khì, chúi im kha-thâu-u.  Koh niû chi̍t-chheng, kah góa liâu--kè-khì, chúi im kàu io.","tghg":"伊閣量一千，教我對水蹽(liâu)過去，水淹腳頭窩(kha-thâu-u)；閣量一千，教我蹽過去，水淹到腰；","bklhl":"伊koh量一千，kah我tùi水潦過去，水淹腳頭u。koh量一千，kah我潦過去，水淹到腰。"}},{"book":"結","chapter":47,"verse":5,"versions":{"unv":"又量了一千肘，水便成了河，使我不能蹚過。因為水勢漲起，成為可洑的水，不可蹚的河。","bklcl":"Koh niû chi̍t-chheng; chúi chiū chiâⁿ-chòe hô, góa bōe-ōe liâu--kè-khì; in-ūi chúi tiòng-tīⁿ, chiâⁿ-chòe ōe siû--tit ê chúi, bōe liâu-tit ê hô.","tghg":"閣量一千，水就成做河，我𣍐會蹽過去。因為水漲淀(tiòng-tīⁿ)，成做會泅(siû)得的水，𣍐蹽得的河。","bklhl":"Koh量一千；水就成做河，我bōe能潦過去；因為水漲tīⁿ，成做能泅得ê水，bōe潦得ê河。"}},{"book":"結","chapter":47,"verse":6,"versions":{"unv":"他對我說：「人子啊，你看見了甚麼？」他就帶我回到河邊。","bklcl":"I chiū tùi góa kóng, Jîn-chú ah, lí ū khòaⁿ-kìⁿ chit-ê mah?  I chiū chhōa góa, hō͘ góa oa̍t-tńg kàu hô-piⁿ.","tghg":"伊就對我講：「人子啊，你有看見此個嗎？」伊就導我互我越轉到河邊。","bklhl":"伊就對我講，人子ah，你有看見chit ê mah？伊就chhōa我，hō͘我oa̍t-tńg到河邊。"}},{"book":"結","chapter":47,"verse":7,"versions":{"unv":"我回到河邊的時候，見在河這邊與那邊的岸上有極多的樹木。","bklcl":"Góa tò-tńg-khì ê sî, khòaⁿ ah, tī hô-piⁿ siang-pêng ū chhiū-ba̍k chin-chōe.","tghg":"我倒轉去的時，看啊，佇河邊雙旁有樹木真多。","bklhl":"我倒tńg去ê時，看ah，tī河邊雙pêng有樹木真chōe。"}},{"book":"結","chapter":47,"verse":8,"versions":{"unv":"他對我說：「這水往東方流去，必下到亞拉巴，直到海。所發出來的水必流入鹽海，使水變甜（原文是得醫治；下同）。","bklcl":"I kā góa kóng, Chiah-ê chúi ǹg-tang lâu-khì, beh lo̍h kàu A-la̍h-pa, ti̍t-ti̍t lâu kàu hái; só͘ hoat-chhut ê chúi beh lâu ji̍p iâm-hái, hái--nih ê chúi chiū piàn-hó.","tghg":"伊給我講：「諸個水向東流去，欲落(lo̍h)到亞拉巴，直直流到海。所發出的水欲流入鹽海，海裡的水就變好。","bklhl":"伊kā我講，chiah ê水ǹg東流去，beh落到A-la̍h-pa，直直流到海；所發出ê水beh流入鹽海，海裡ê水就變好。"}},{"book":"結","chapter":47,"verse":9,"versions":{"unv":"這河水所到之處，凡滋生的動物都必生活，並且因這流來的水必有極多的魚，海水也變甜了。這河水所到之處，百物都必生活。","bklcl":"Hô-chúi só͘ kàu ê só͘-chāi, ta̍k-iūⁿ siⁿ-thòaⁿ ê tōng-bu̍t lóng beh tit-tio̍h oa̍h, iā beh ū hî chin-chōe; in-ūi chúi lâu kàu hia, hái--nih ê chúi piàn-hó; hit ê hô só͘ lâu kàu ê só͘-chāi, só͘ ū ê mi̍h lóng beh tit-tio̍h oa̍h.","tghg":"河水所到的所在，逐樣生湠的動物攏欲得著活，也欲有魚真多，因為水流到遐，海裡的水變好。彼個河所流到的所在，所有的物攏欲得著活。","bklhl":"河水所到ê所在，ta̍k樣生湠ê動物lóng beh得tio̍h活，也beh有魚真chōe；因為水流到hia，海裡ê水變好；hit ê河所流到ê所在，所有ê物lóng beh得tio̍h活。"}},{"book":"結","chapter":47,"verse":10,"versions":{"unv":"必有漁夫站在河邊，從隱‧基底直到隱‧以革蓮，都作曬（或譯：張）網之處。那魚各從其類，好像大海的魚甚多。","bklcl":"Chiong-lâi beh ū thó-hî lâng khiā tī hōaⁿ-piⁿ; tùi Ún-ki-tí kàu Ún-í-kek-liân lóng chòe pha-bāng ê só͘-chāi, hiah-ê hî kok chiàu i ê lūi, chhin-chhiūⁿ tōa-hái ê hî chin-chōe.","tghg":"將來欲有討漁人徛佇岸邊，對隱基底到隱以革蓮，攏做拋網的所在。許個魚各照伊的類，親像大海的魚真多。","bklhl":"將來beh有討魚人khiā tī岸邊；tùi Ún-ki-tí到Ún-í-kek-liân lóng做拋網ê所在，hiah-ê魚各照伊ê類，親像大海ê魚真chōe。"}},{"book":"結","chapter":47,"verse":11,"versions":{"unv":"只是泥濘之地與窪濕之處不得治好，必為鹽地。","bklcl":"Chóng-sī nōa-thô͘ ê tōe kap chúi-te̍h ê só͘-chāi bōe tit-tio̍h i-hó, lâu--teh chhut iâm.","tghg":"總是爛土的地及水汐(chúi-te̍h)的所在𣍐得著醫好，留啲出鹽。","bklhl":"總是爛土ê地kap水te̍h ê所在bōe得tio̍h醫好，留teh出鹽。"}},{"book":"結","chapter":47,"verse":12,"versions":{"unv":"在河這邊與那邊的岸上必生長各類的樹木；其果可作食物，葉子不枯乾，果子不斷絕。每月必結新果子，因為這水是從聖所流出來的。樹上的果子必作食物，葉子乃為治病。」","bklcl":"Tī hô ê siang-pêng-piⁿ beh hoat-siⁿ ta̍k-lūi ê chhiū-ba̍k, thang chòe chia̍h-mi̍h, hio̍h bōe ko͘-tâ, ké-chí chhut bô tn̄g; ta̍k ge̍h-ji̍t beh kiat sin ê ké-chí, in-ūi chiah-ê chúi sī tùi sèng-só͘ lâu-chhut-ê; chhiū-téng ê ké-chí beh chòe chia̍h-mi̍h, hio̍h ū i-tī ê kong-iōng.","tghg":"佇河的雙旁邊欲發生逐類的樹木；通做食物(chia̍h-mi̍h)，葉𣍐枯焦，果子出無斷(tn̄g)。逐月日欲結新的果子，因為諸個水是對聖所流出的。樹頂的果子欲做食物，葉有醫治的功用。」","bklhl":"Tī河ê雙pêng邊beh發生ta̍k類ê樹木，thang做食物，葉bōe枯焦，果子出無斷；ta̍k月日beh結新ê果子，因為chiah ê水是tùi聖所流出ê；樹頂ê果子beh做食物，葉有醫治ê功用。"}},{"book":"結","chapter":47,"verse":13,"versions":{"unv":"主耶和華如此說：「你們要照地的境界，按以色列十二支派分地為業。約瑟必得兩分。","bklcl":"Chú Iâ-hô-hoa án-ni kóng: Lín pun chit ê tōe chòe gia̍p chiàu Í-sek-lia̍t cha̍p-jī chi-phài; i ê tōe-kài tio̍h chhin-chhiūⁿ ē-tóe; Iok-sek beh tit-tio̍h nn̄g hūn.","tghg":"主耶和華按呢講：「恁分此個地做業照以色列十二支派，伊的地界著親像下底。約瑟欲得著二份。","bklhl":"主耶和華án-ni講： Lín分chit ê地做業照以色列十二支派；伊ê地界tio̍h親像下底；約瑟beh得tio̍h兩份。"}},{"book":"結","chapter":47,"verse":14,"versions":{"unv":"你們承受這地為業，要彼此均分；因為我曾起誓應許將這地賜與你們的列祖；這地必歸你們為業。","bklcl":"Lín sêng-chiap chit ê tōe chòe-gia̍p tio̍h saⁿ-kap pîⁿ-pun; in-ūi Góa bat kia̍h-khí chhiú èng-ún, chiong chit ê tōe hō͘ lín ê lia̍t-chó͘; chit ê tōe beh kui tī lín chòe-gia̍p.","tghg":"恁承接此個地做業，著相及平分；因為我曾攑起手應允將此個地互恁的列祖；此個地欲歸佇恁做業。","bklhl":"Lín承接chit ê地做業tio̍h相kap平分；因為我bat kia̍h起手應允，將chit ê地hō͘ lín ê列祖；chit ê地beh歸tī lín做業。"}},{"book":"結","chapter":47,"verse":15,"versions":{"unv":"「地的四界乃是如此：北界從大海往希特倫，直到西達達口。","bklcl":"Tōe ê kài-hān chiū-sī án-ni; pak-pêng ê kài tùi tōa-hái, khì Hi-te̍k-lûn ê lō͘, ti̍t-ti̍t kàu Se-ta̍t-ta̍t chhut-ji̍p ê só͘-chāi;","tghg":"「地的界限就是按呢：北旁的界對大海去希特倫的路，直直到西達達出入的所在。","bklhl":"地ê界限就是án-ni；北pêng ê界tùi大海，去Hi-te̍k-lûn ê路，直直到Se-ta̍t-ta̍t出入ê所在；"}},{"book":"結","chapter":47,"verse":16,"versions":{"unv":"又往哈馬、比羅他、西伯蓮（西伯蓮在大馬士革與哈馬兩界中間），到浩蘭邊界的哈撒‧哈提干。","bklcl":"kàu Hap-má, Pí-lô-tha, Se-pek-liân, chiū-sī tī Tāi-má-sek ê kéng-kài kap Hap-má ê kèng-kài ê tiong-kan; kàu Hô-lân piⁿ-kài ê Hap-sat-hap-thê-kan.","tghg":"到哈馬、比羅他、西伯蓮（就是佇大馬色的境界及哈馬的境界的中間），到浩蘭邊界的哈撒哈提干。","bklhl":"到Hap-má、Pí-lô-tha、Se-pek-liân，就是tī大馬色ê境界kap Hap-má ê境界ê中間；到Hô-lân邊界ê Hap-sat-hap-thê-kan。"}},{"book":"結","chapter":47,"verse":17,"versions":{"unv":"這樣，境界從海邊往大馬士革地界上的哈薩‧以難，北邊以哈馬地為界。這是北界。","bklcl":"Tùi hái ê kéng-kài chiū-sī Hap-sat-í-lân kūn tī Tāi-má-sek ê kéng-kài, koh tī pak-pêng ǹg-pak sī Ha̍p-boat ê kéng-kài; che sī pak-pêng ê kài.","tghg":"對海的境界就是哈薩以難近佇大馬色的境界，閣佇北旁向北是哈抹的境界。這是北旁的界。","bklhl":"Tùi海ê境界就是Hap-sat-í-lân近tī大馬色ê境界，koh tī北pêng ǹg北是Ha̍p-boat ê境界；這是北pêng ê界。"}},{"book":"結","chapter":47,"verse":18,"versions":{"unv":"東界在浩蘭、大馬士革、基列，和以色列地的中間，就是約旦河。你們要從北界量到東海。這是東界。","bklcl":"Tang-pêng ê kài tī Hô-lân, Tāi-má-sek, Ki-lia̍t kap Í-sek-lia̍t tōe ê tiong-kan chiū-sī Iok-tàn-hô; lín tio̍h tùi pak-pêng ê kài niû kàu tang-hái; che chiū-sī tang--sì ê kài.","tghg":"「東旁的界佇浩蘭、大馬色、基列，及以色列地的中間，就是約但河。恁著對北旁的界量到東海。這就是東勢的界。","bklhl":"東pêng ê界tī Hô-lân、大馬色、Ki-lia̍t kap以色列地ê中間就是約旦河；lín tio̍h tùi北pêng ê界量到東海；這就是東勢ê界。"}},{"book":"結","chapter":47,"verse":19,"versions":{"unv":"南界是從他瑪到米利巴‧加低斯的水，延到埃及小河，直到大海。這是南界。","bklcl":"Lâm-pêng ǹg-lâm ê kài sī tùi Tha-má kàu Bí-lī-pa-ka-te-su ê chúi, sòa kàu Ai-ki̍p ê khoe, thàng-kàu tōa-hái; che sī lâm-pêng ǹg-lâm ê kài.","tghg":"「南旁向南的界是對他瑪到米利巴加低斯的水，續(sòa)到埃及的溪，𥦁(thàng)到大海。這是南旁向南的界。","bklhl":"南pêng ǹg南ê界是tùi Tha-má到Bí-lī-pa-ka-te-su ê水，續到埃及ê溪，thàng到大海；這是南pêng ǹg南ê界。"}},{"book":"結","chapter":47,"verse":20,"versions":{"unv":"「西界就是大海，從南界直到哈馬口對面之地。這是西界。","bklcl":"Sai-pêng ê kài chiū-sī tōa hái, tùi lâm-pêng ê kéng-kài, ti̍t-kàu Hap-má chhut-ji̍p tùi-bīn ê só͘-chāi; che chiū-sī sai-pêng ê kài.","tghg":"「西旁的界就是大海，對南旁的境界直到哈馬出入對面的所在。這就是西旁的界。","bklhl":"西pêng ê界就是大海，tùi南pêng ê境界，直到Hap-má出入對面ê所在；這就是西pêng ê界。"}},{"book":"結","chapter":47,"verse":21,"versions":{"unv":"「你們要按著以色列的支派彼此分這地。","bklcl":"Án-ni lín tio̍h chiàu Í-sek-lia̍t ê chi-phài ūi ka-kī pun chit ê tōe.","tghg":"「按呢恁著照以色列的支派為家己分此個地。","bklhl":"Án-ni lín tio̍h照以色列ê支派為家己分chit ê地。"}},{"book":"結","chapter":47,"verse":22,"versions":{"unv":"要拈鬮分這地為業，歸與自己和你們中間寄居的外人，就是在你們中間生養兒女的外人。你們要看他們如同以色列人中所生的一樣；他們在以色列支派中要與你們同得地業。","bklcl":"Lín tio̍h liam-khau pun chit ê tōe chòe-gia̍p kui tī lín pún-sin kap tī lín tiong-kan kià-kha ê chhut-gōa lâng, chiū-sī tī lín tiong-kan siⁿ kiáⁿ cha-bó͘-kiáⁿ ê; lín tio̍h khòaⁿ in chhin-chhiūⁿ Í-sek-lia̍t ke ê tiong-kan só͘ siⁿ--ê chi̍t-iūⁿ; in tī Í-sek-lia̍t chi-phài ê tiong-kan kap lín saⁿ-kap tit-tio̍h tōe chòe-gia̍p.","tghg":"恁著拈鬮(liam-khau)分此個地做業，歸佇恁本身及佇恁中間寄腳的出外人，就是佇恁中間生子查某子的。恁著看𪜶親像以色列家的中間所生者一樣；𪜶佇以色列支派的中間及恁相及得著地做業。","bklhl":"Lín tio̍h 拈鬮分chit ê地做業歸tī lín本身kap tī lín中間寄腳ê出外人，就是tī lín中間生kiáⁿ cha-bó͘-kiáⁿ ê；lín tio̍h看in親像以色列家ê中間所生ê一樣；in tī以色列支派ê中間kap lín相kap得tio̍h地做業。"}},{"book":"結","chapter":47,"verse":23,"versions":{"unv":"外人寄居在哪支派中，你們就在那裡分給他地業。這是主耶和華說的。」","bklcl":"Gōa-bīn lâng khiā-khí tī hit ê chi-phài ê tiong-kan, lín chiū tī-hia pun tōe hō͘ i chòe-gia̍p; che chiū-sī Chú Iâ-hô-hoa kóng--ê.","tghg":"外面人徛起佇彼個支派的中間，恁就佇遐分地互伊做業。這就是主耶和華講的。」","bklhl":"外面人khiā起tī hit ê支派ê中間，lín就tī-hia分地hō͘伊做業；這就是主耶和華講ê。"}}]