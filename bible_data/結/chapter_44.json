[{"book":"結","chapter":44,"verse":1,"versions":{"unv":"他又帶我回到聖地朝東的外門；那門關閉了。","bklcl":"I koh tòa góa tò-tńg kàu sèng-só͘ ê gōa-bīn ǹg-tang ê mn̂g; hit ê mn̂g koaiⁿ--teh.","tghg":"伊閣帶我倒轉到聖所的外面向東的門；彼個門關啲。","bklhl":"伊koh帶我倒tńg到聖所ê外面ǹg東ê門；hit ê門關teh。"}},{"book":"結","chapter":44,"verse":2,"versions":{"unv":"耶和華對我說：「這門必須關閉，不可敞開，誰也不可由其中進入；因為耶和華─以色列的　神已經由其中進入，所以必須關閉。","bklcl":"Iâ-hô-hoa kā góa kóng, Chit ê mn̂g, tek-khak tio̍h koaiⁿ, m̄-thang khui; bô-lūn sím-mi̍h lâng m̄-thang tùi hia ji̍p, in-ūi Iâ-hô-hoa, Í-sek-lia̍t ê Siōng-tè, í-keng tùi hia ji̍p; só͘-í tio̍h tn̂g-tn̂g koaiⁿ--teh.","tghg":"耶和華給我講：「此個門的確著關，呣通開，無論甚麼人呣通對遐入；因為耶和華──以色列的上帝已經對遐入，所以著長長關啲。","bklhl":"耶和華kā我講，chit ê門，的確tio̍h關，m̄-thang開；無論甚麼人m̄-thang tùi hia入，因為耶和華，以色列ê上帝，已經tùi hia入；所以tio̍h長長關teh。"}},{"book":"結","chapter":44,"verse":3,"versions":{"unv":"至於王，他必按王的位分，坐在其內，在耶和華面前吃餅。他必由這門的廊而入，也必由此而出。」","bklcl":"Lūn-kàu jîn-kun, in-ūi i sī jîn-kun, thang chē tī hit lāi-bīn, tī Iâ-hô-hoa ê bīn-chêng chia̍h piáⁿ; i tio̍h tùi chit ê mn̂g ê lông ji̍p, iā tio̍h tùi-hia chhut.","tghg":"論到人君，因為伊是人君，通坐佇彼內面，佇耶和華的面前食餅。伊著對此個門的廊(lông)入，也著對遐出。」","bklhl":"論到人君，因為伊是人君，thang坐tī hit內面，tī耶和華ê面前食餅；伊tio̍h tùi chit ê門ê廊入，也tio̍h tùi hia出。"}},{"book":"結","chapter":44,"verse":4,"versions":{"unv":"他又帶我由北門來到殿前。我觀看，見耶和華的榮光充滿耶和華的殿，我就俯伏在地。","bklcl":"I koh tòa góa tùi pak-mn̂g kàu tiān ê thâu-chêng; góa chiū khòaⁿ, khòaⁿ-kìⁿ Iâ-hô-hoa ê êng-kng chhiong-móa Iâ-hô-hoa ê tiān; góa chiū phak-lo̍h tōe.","tghg":"伊閣帶我對北門到殿的頭前。我就看，看見耶和華的榮光充滿耶和華的殿，我就仆落地。","bklhl":"伊koh帶我tùi北門到殿 ê頭前；我就看，看見耶和華ê榮光充滿耶和華ê殿；我就仆落地。"}},{"book":"結","chapter":44,"verse":5,"versions":{"unv":"耶和華對我說：「人子啊，我對你所說耶和華殿中的一切典章法則，你要放在心上，用眼看，用耳聽，並要留心殿宇和聖地一切出入之處。","bklcl":"Iâ-hô-hoa kā góa kóng, Jîn-chú ah, Góa tùi lí só͘ kóng-khí Iâ-hô-hoa tiān-lāi it-chhè ê lé-gî hoat-tō͘ lí tio̍h chù-ì, ēng ba̍k-chiu khòaⁿ, ēng hī-khang thiaⁿ, iā tio̍h chù-ì tiān-tn̂g ji̍p ê só͘-chāi, kap sèng-só͘ it-chhè chhut-khì ê só͘-chāi.","tghg":"耶和華給我講：「人子啊，我對你所講起耶和華殿內一切的禮儀法度，你著注意，用目睭看，用耳孔聽，也著注意殿堂入的所在及聖所一切出去的所在。","bklhl":"耶和華kā我講，人子ah，我對你所講起耶和華殿內一切ê禮儀法度你tio̍h注意，用目睭看，用耳孔聽，也tio̍h注意殿堂入ê所在，kap聖所一切出去ê所在。"}},{"book":"結","chapter":44,"verse":6,"versions":{"unv":"你要對那悖逆的以色列家說，主耶和華如此說：以色列家啊，你們行一切可憎的事，當夠了吧！","bklcl":"Lí iā tio̍h tùi hiah-ê pōe-ge̍k-ê, tùi Í-sek-lia̍t-ke, kóng, Chú Iâ-hô-hoa án-ni kóng, Í-sek-lia̍t-ke ah, lín kiâⁿ it-chhè khó-ò͘ⁿ ê sū tio̍h lia̍h-chòe kàu-gia̍h;","tghg":"你也著對許個悖逆(pōe-ge̍k)的對以色列家講，主耶和華按呢講：以色列家啊，恁行一切可惡的事，著掠做夠額！","bklhl":"你也tio̍h對hiah-ê悖逆ê，對以色列家，講，主耶和華án-ni講，以色列家ah，lín行一切可惡ê事tio̍h掠做夠額；"}},{"book":"結","chapter":44,"verse":7,"versions":{"unv":"你們把我的食物，就是脂油和血獻上的時候，將身心未受割禮的外邦人領進我的聖地，玷污了我的殿；又背了我的約，在你們一切可憎的事上，加上這一層。","bklcl":"lín hiàn Góa ê piáⁿ kap iû kap huih ê sî, lín chhōa hiah-ê sim bô siū kat-lé, seng-khu iā bô siū kat-lé ê gōa-pang lâng ji̍p Góa ê sèng-só͘, lâi phah lâ-sâm Góa ê tiān, koh pōe Góa ê iok, ke-thiⁿ lín it-chhè khó-ò͘ⁿ ê sū.","tghg":"恁獻我的餅及油及血的時，恁導許個心無受割禮身軀也無受割禮的外邦人入我的聖所，來拍垃墋我的殿；閣背我的約，加添恁一切可惡的事。","bklhl":"lín獻我ê餅kap油kap血ê時，lín chhōa hiah-ê心無受割禮，身軀也無受割禮ê外邦人入我ê聖所，來phah lâ-sâm我ê殿，koh背我ê約，加添lín一切可惡ê事。"}},{"book":"結","chapter":44,"verse":8,"versions":{"unv":"你們也沒有看守我的聖物，卻派別人在聖地替你們看守我所吩咐你們的。","bklcl":"Lín iā bô chīn-tiong tī kò͘-siú Góa sèng-mi̍h ê chit-hūn; sī ūi-tio̍h lín pún-sin phài pa̍t-lâng tī Góa ê sèng-só͘ kò͘-siú Góa kau-tài lín ê chit-hūn.","tghg":"恁也無盡忠佇顧守我聖物的職份，是為著恁本身派別人佇我的聖所顧守我交代恁的職份。","bklhl":"Lín也無盡忠tī顧守我聖物ê職份；是為tio̍h lín本身派別人tī我ê聖所顧守我交帶lín ê職份。"}},{"book":"結","chapter":44,"verse":9,"versions":{"unv":"「主耶和華如此說：以色列中的外邦人，就是身心未受割禮的，都不可入我的聖地。」","bklcl":"Chú Iâ-hô-hoa án-ni kóng, Í-sek-lia̍t cho̍k-tiong ê gōa-pang lâng, chiū-sī sim bô siū kat-lé, seng-khu bô siū kat-lé ê gōa-pang lâng, lóng m̄-thang ji̍p Góa ê sèng-só͘.","tghg":"「主耶和華按呢講：以色列族中的外邦人，就是心無受割禮，身軀無受割禮的外邦人，攏呣通入我的聖所。」","bklhl":"主耶和華án-ni講，以色列族中ê外邦人，就是心無受割禮，身軀無受割禮ê外邦人，lóng m̄-thang入我ê聖所。"}},{"book":"結","chapter":44,"verse":10,"versions":{"unv":"「當以色列人走迷的時候，有利未人遠離我，就是走迷離開我、隨從他們的偶像，他們必擔當自己的罪孽。","bklcl":"Tng Í-sek-lia̍t kiâⁿ bê-lō͘ ê sî, ū Lī-bī lâng lī-khui Góa hn̄g-hn̄g, chiū-sī kiâⁿ bê-lō͘ lī-khui Góa khì tè in ê ngó͘-siōng; in tio̍h tam-tng in ê chōe-kòa.","tghg":"「當以色列行迷路的時，有利未人離開我遠遠，就是行迷路離開我、去隨(tè)𪜶的偶像，𪜶著擔當𪜶的罪過。","bklhl":"當以色列行迷路ê時，有利未人離開我遠遠，就是行迷路離開我去tè in ê偶像；in tio̍h擔當in ê罪過。"}},{"book":"結","chapter":44,"verse":11,"versions":{"unv":"然而他們必在我的聖地當僕役，照管殿門，在殿中供職；必為民宰殺燔祭牲和平安祭牲，必站在民前伺候他們。","bklcl":"Chóng-sī in beh tī Góa ê sèng-só͘ chòe chhe-ēng, koán-lí tiān-tn̂g ê mn̂g, tī tiān-lāi chòe chhe-ēng; ūi-tio̍h peh-sìⁿ thâi sio-chè kap chè-sū ê cheng-siⁿ, beh khiā tī in ê bīn-chêng lâi ho̍k-sāi in.","tghg":"總是𪜶欲佇我的聖所做差用，管理殿堂的門，佇殿內做差用；為著百姓刣燒祭及祭祀的精牲，欲徛佇伊的面前來服事𪜶。","bklhl":"總是in beh tī我ê聖所做差用，管理殿堂ê門，tī殿內做差用；為tio̍h百姓刣燒祭kap祭祀ê cheng-siⁿ，beh khiā tī in ê面前來服事in。"}},{"book":"結","chapter":44,"verse":12,"versions":{"unv":"因為這些利未人曾在偶像前伺候這民，成了以色列家罪孽的絆腳石，所以我向他們起誓：他們必擔當自己的罪孽。這是主耶和華說的。","bklcl":"Kì-jiân tī in ê ngó͘-siōng ê bīn-chêng chòe peh-sìⁿ ê chhe-ēng, koh chòe that-gāi hō͘ Í-sek-lia̍t-ke hām-lo̍h chōe-kòa; só͘-í Góa kia̍h-khí chhiú kong-kek in, in beh tam-tng in ê chōe-kòa; che sī Chú Iâ-hô-hoa kóng--ê.","tghg":"既然佇𪜶的偶像的面前做百姓的差用，閣做塞礙(that-gāi)互以色列家陷落罪過，所以我攑起手攻擊𪜶：𪜶欲擔當𪜶的罪過。這是主耶和華講的。","bklhl":"既然tī in ê偶像ê面前做百姓ê差用，koh做窒礙hō͘以色列家陷落罪過；所以我kia̍h起手攻擊in，in beh擔當in ê罪過；這是主耶和華講ê。"}},{"book":"結","chapter":44,"verse":13,"versions":{"unv":"他們不可親近我，給我供祭司的職分，也不可挨近我的一件聖物，就是至聖的物；他們卻要擔當自己的羞辱和所行可憎之事的報應。","bklcl":"In bōe thang chhin-kūn Góa, tùi Góa kiâⁿ chè-si ê chit-hūn, iā m̄-thang chhin-kūn Góa chi̍t-kiāⁿ sèng-mi̍h, chiū-sī chì-sèng ê mi̍h; in beh tam-tng in ê kiàn-siàu kap in só͘ kiâⁿ khó-ò͘ⁿ ê sū.","tghg":"𪜶𣍐通親近我，對我行祭司的職份，也呣通親近我一件聖物，就是至聖的物；𪜶欲擔當𪜶的見誚及𪜶所行可惡的事。","bklhl":"In bōe-thang親近我，tùi我行祭司ê職份，也m̄-thang親近我一件聖物，就是至聖ê物；in beh擔當in ê見笑kap in所行可惡ê事。"}},{"book":"結","chapter":44,"verse":14,"versions":{"unv":"然而我要使他們看守殿宇，辦理其中的一切事，並做其內一切當做之工。」","bklcl":"Chóng-sī Góa beh hō͘ in tam-tng kò͘-siú tiān ê chit-hūn, pān-lí kî-tiong it-chhè ê sū, kap hit lāi-bīn só͘ tio̍h chòe ê kang.","tghg":"總是我欲互𪜶擔當顧守殿的職份，辦理其中一切的事，及彼內面所著做的工。」","bklhl":"總是我beh hō͘ in擔當顧守殿 ê職份，辨理其中一切ê事，kap hit內面所tio̍h做ê工。"}},{"book":"結","chapter":44,"verse":15,"versions":{"unv":"「以色列人走迷離開我的時候，祭司利未人撒督的子孫仍看守我的聖所。他們必親近我，事奉我，並且侍立在我面前，將脂油與血獻給我。這是主耶和華說的。","bklcl":"Í-sek-lia̍t cho̍k kiâⁿ bê-lō͘ lī-khui Góa ê sî, chè-si Lī-bī lâng, Sat-tok ê kiáⁿ-sun, iû-goân kò͘-siú Góa ê sèng-só͘, in beh chhin-kūn Góa, ho̍k-sāi Góa, koh khiā tī Góa ê bīn-chêng, ēng iû kap huih hiàn hō͘ Góa; che sī Chú Iâ-hô-hoa kóng--ê.","tghg":"「以色列族行迷路離開我的時，祭司利未人撒督的子孫猶原顧守我的聖所。𪜶欲親近我、服事我，閣徛佇我的面前，用油及血獻互我。這是主耶和華講的。","bklhl":"以色列族行迷路離開我ê時，祭司利未人，Sat-tok ê kiáⁿ孫，猶原顧守我ê聖所，in beh親近我，服事我，koh khiā tī我ê面前，用油kap血獻hō͘我；這是主耶和華講ê。"}},{"book":"結","chapter":44,"verse":16,"versions":{"unv":"他們必進入我的聖所，就近我的桌前事奉我，守我所吩咐的。","bklcl":"In beh ji̍p Góa ê sèng-só͘, chiū-kūn Góa ê toh, ho̍k-sāi Góa, siú Góa só͘ kau-tài in chòe--ê.","tghg":"𪜶欲入我的聖所，就近我的桌服事我，守我所交代𪜶做的。","bklhl":"In beh入我ê聖所，就近我ê桌，服事我，守我所交帶in做ê。"}},{"book":"結","chapter":44,"verse":17,"versions":{"unv":"他們進內院門必穿細麻衣。在內院門和殿內供職的時候不可穿羊毛衣服。","bklcl":"In ji̍p lāi-īⁿ ê mn̂g ê sî tio̍h chhēng iù-tōe-saⁿ; in tī lāi-īⁿ ê mn̂g kap tī tiān-lāi kiâⁿ chit-hūn ê sî, lóng m̄-thang chhēng iûⁿ-mn̂g ê i-ho̍k.","tghg":"𪜶入內院的門的時著穿幼苧(iù-tōe)衫。𪜶佇內院的門及佇殿內行職份的時攏呣通穿羊毛的衣服。","bklhl":"In入內院ê門ê時tio̍h穿幼苧衫；in tī內院ê門kap tī殿內行職份ê時，lóng m̄-thang穿羊毛ê衣服。"}},{"book":"結","chapter":44,"verse":18,"versions":{"unv":"他們頭上要戴細麻布裹頭巾，腰穿細麻布褲子；不可穿使身體出汗的衣服。","bklcl":"In ê thâu-khak-téng tio̍h tì iù-tōe-pò͘ ê bō, kha-thúi tio̍h chhēng iù-tōe-pò͘ ê khò͘; hit ê ōe lâu-kōaⁿ-ê lóng m̄-thang chhēng.","tghg":"𪜶的頭殼頂著戴幼苧布的帽，腳腿著穿幼苧布的褲；彼個會流汗的攏呣通穿。","bklhl":"In ê頭殼頂tio̍h tì幼苧布ê帽，腳腿tio̍h穿幼苧布ê 褲；hit ê會流汗ê lóng m̄-thang穿。"}},{"book":"結","chapter":44,"verse":19,"versions":{"unv":"他們出到外院的民那裡，當脫下供職的衣服，放在聖屋內，穿上別的衣服，免得因聖衣使民成聖。","bklcl":"In chhut-khì kàu gōa-īⁿ, chiū-sī kàu gōa-īⁿ ê peh-sìⁿ hia, tio̍h thǹg kiâⁿ chit-hūn ê i-ho̍k hē tī sèng ê pâng-keng, chhēng pa̍t-hō ê i-ho̍k, bián-tit ēng in ê saⁿ hō͘ peh-sìⁿ chiâⁿ-sèng.","tghg":"𪜶出去到外院就是到外院的百姓遐，著褪行職份的衣服，下(hē)佇聖的房間，穿別號的衣服，免得用𪜶的衫互百姓成聖。","bklhl":"In出去到外院，就是到外院ê百姓hia，tio̍h thǹg行職份ê衣服hē tī聖ê房間，穿別號ê衣服，免得用in ê衫hō͘百姓成聖。"}},{"book":"結","chapter":44,"verse":20,"versions":{"unv":"不可剃頭，也不可容髮綹長長，只可剪髮。","bklcl":"In m̄-thang thì-thâu, iā m̄-thang hō͘ thâu-mn̂g hoat tn̂g-tn̂g; to̍k-to̍k tio̍h chián thâu-mn̂g.","tghg":"𪜶呣通剃頭，也呣通互頭毛發長長，獨獨著剪(chián)頭毛。","bklhl":"In m̄-thang剃頭，也m̄-thang hō͘頭毛hoat長長；獨獨tio̍h剪頭毛。"}},{"book":"結","chapter":44,"verse":21,"versions":{"unv":"祭司進內院的時候都不可喝酒。","bklcl":"Chè-si ji̍p lāi-īⁿ ê sî lóng m̄-thang lim-chiú.","tghg":"祭司入內院的時攏呣通飲酒。","bklhl":"祭司入內院ê時lóng m̄-thang lim酒。"}},{"book":"結","chapter":44,"verse":22,"versions":{"unv":"不可娶寡婦和被休的婦人為妻，只可娶以色列後裔中的處女，或是祭司遺留的寡婦。","bklcl":"Iā m̄-thang chhōa kóaⁿ-hū kap siū lî-chhut ê hū-jîn-lâng chòe-bó͘; to̍k-to̍k tio̍h chhōa Í-sek-lia̍t cho̍k-tiong ê chāi-sek-lú á-sī chè-si ê kóaⁿ-hū.","tghg":"也呣通娶寡婦及受離出的婦仁人做某，獨獨著娶以色列族中的在室女，抑是祭司的寡婦。","bklhl":"也m̄-thang娶寡婦kap受離出ê婦人人做bó͘；獨獨tio̍h 娶以色列族中ê在室女á是祭司ê寡婦。"}},{"book":"結","chapter":44,"verse":23,"versions":{"unv":"他們要使我的民知道聖俗的分別，又使他們分辨潔淨的和不潔淨的。","bklcl":"In tio̍h hō͘ Góa ê peh-sìⁿ chai sèng-ê kap pêng-siông-ê ê cheng-chha; koh hō͘ in hun-piat bô chheng-khì-ê kap chheng-khì-ê.","tghg":"𪜶著互我的百姓知聖的及平常的的精差，閣互𪜶分別無清氣的及清氣的。","bklhl":"In tio̍h hō͘我ê百姓知聖ê kap平常-ê ê cheng差,koh hō͘ in分別無清氣ê kap清氣ê。"}},{"book":"結","chapter":44,"verse":24,"versions":{"unv":"有爭訟的事，他們應當站立判斷，要按我的典章判斷。在我一切的節期必守我的律法、條例，也必以我的安息日為聖日。","bklcl":"Ū saⁿ-kò ê sū in tio̍h khiā-teh phòaⁿ-toàn, tio̍h chiàu Góa ê phòaⁿ-toàn lâi phòaⁿ-toàn; tī Góa it-chhè ê choeh-kî tio̍h siú Góa chiah-ê hoat-tō͘ lu̍t-lē; iā tio̍h siú Góa chiah-ê an-hioh-ji̍t chòe-sèng.","tghg":"有相告的事，𪜶著徛啲判斷，著照我的判斷來判斷。佇我一切的節期著守我諸個法度、律例，也著守我諸個安息日做聖。","bklhl":"有相告ê事in tio̍h khiā-teh判斷，tio̍h照我ê判斷來判斷；tī我一切ê節期tio̍h守我chiah ê法度律例；也tio̍h守我chiah ê安歇日做聖。"}},{"book":"結","chapter":44,"verse":25,"versions":{"unv":"他們不可挨近死屍沾染自己，只可為父親、母親、兒子、女兒、弟兄，和未嫁人的姊妹沾染自己。","bklcl":"In m̄-thang kūn-óa sí-lâng, phah lâ-sâm ka-kī; to̍k-to̍k thang ūi-tio̍h lāu-pē, lâu-bú, kiáⁿ, cha-bó͘-kiáⁿ, hiaⁿ-tī, kap iáu-bē chhut-kè ê chì-bē phah lâ-sâm ka-kī.","tghg":"𪜶呣通近倚死人拍垃墋家己，獨獨通為著老父、老母、子、查某子、兄弟、及猶未出嫁的姊妹拍垃墋家己。","bklhl":"In m̄-thang近óa死人，phah lâ-sâm家己；獨獨thang為tio̍h老父、老母、kiáⁿ、cha-bó͘-kiáⁿ、兄弟，kap iáu未出嫁ê姊妹phah lâ-sâm家己。"}},{"book":"結","chapter":44,"verse":26,"versions":{"unv":"祭司潔淨之後，必再計算七日。","bklcl":"I í-keng chheng-khì liáu-āu, tio̍h kā i koh sǹg chhit-ji̍t.","tghg":"伊已經清氣了後，著給伊閣算七日。","bklhl":"伊已經清氣了後，tio̍h kā伊koh算七日。"}},{"book":"結","chapter":44,"verse":27,"versions":{"unv":"當他進內院，進聖所，在聖所中事奉的日子，要為自己獻贖罪祭。這是主耶和華說的。","bklcl":"Tng i ji̍p sèng-só͘ kàu lāi-īⁿ ê ji̍t, beh tī sèng-só͘ ho̍k-sāi, tio̍h ūi pún-sin hiàn sio̍k-chōe-chè; che sī Chú Iâ-hô-hoa kóng--ê.","tghg":"當伊入聖所到內院的日，欲佇聖所服事，著為本身獻贖罪祭。這是主耶和華講的。","bklhl":"當伊入聖所到內院ê日，beh tī聖所服事，tio̍h為本身獻贖罪祭；這是主耶和華講ê。"}},{"book":"結","chapter":44,"verse":28,"versions":{"unv":"「祭司必有產業，我是他們的產業。不可在以色列中給他們基業；我是他們的基業。","bklcl":"In tek-khak ū sán-gia̍p, Góa sī in ê sán-gia̍p; m̄-thang tī Í-sek-lia̍t-tiong hō͘ in ki-gia̍p, Góa sī in ê ki-gia̍p.","tghg":"「𪜶的確有產業，我是𪜶的產業。呣通佇以色列中互𪜶基業；我是𪜶的基業。","bklhl":"In的確有產業，我是in ê產業；m̄-thang tī以色列中hō͘ in基業，我是in ê基業。"}},{"book":"結","chapter":44,"verse":29,"versions":{"unv":"素祭、贖罪祭，和贖愆祭他們都可以吃，以色列中一切永獻的物都要歸他們。","bklcl":"Sò͘-chè, sio̍k-chōe-chè, pó͘-kè-sit-chè, in lóng thang chia̍h i; Í-sek-lia̍t tiong só͘ hiàn it-chhè ê mi̍h lóng kui tī in.","tghg":"素祭、贖罪祭、補過失祭，𪜶攏通食伊，以色列中所獻一切的物攏歸佇𪜶。","bklhl":"素祭、贖罪祭、補過失祭，in lóng thang食伊；以色列中所獻一切ê物lóng歸tī in。"}},{"book":"結","chapter":44,"verse":30,"versions":{"unv":"首先初熟之物和一切所獻的供物都要歸給祭司。你們也要用初熟的麥子磨麵給祭司；這樣，福氣就必臨到你們的家了。","bklcl":"Kìⁿ-nā khí-thâu-se̍k ê mi̍h ê tē-it ê, kap it-chhè lé-mi̍h-tiong ê lé-mi̍h, lóng kui tī chè-si; lín iā tio̍h ēng khí-thâu chhut ê be̍h-hún hō͘ chè-si, thang hō͘ hok-khì lîm-kàu lí ê ke.","tghg":"見若起頭熟的物的第一個及一切禮物中的禮物攏歸佇祭司。恁也著用起頭出的麥粉互祭司；通互福氣臨到你的家。","bklhl":"見若起頭熟 ê物ê第一ê，kap一切禮物中ê禮物，lóng歸tī祭司；lín也tio̍h用起頭出ê麥粉hō͘祭司，thang hō͘福氣臨到你ê家。"}},{"book":"結","chapter":44,"verse":31,"versions":{"unv":"無論是鳥是獸，凡自死的，或是撕裂的，祭司都不可吃。」","bklcl":"Bô-lūn chiáu á-sī siù, kìⁿ-nā ka-kī sí--ê, á-sī siū peh-thiah--ê, chè-si lóng m̄-thang chia̍h.","tghg":"無論鳥抑是獸，見若家己死的，抑是受擘拆(peh-thiah)的，祭司攏呣通食。」","bklhl":"無論鳥á是獸，見若家己死ê，á是受擘拆ê，祭司lóng m̄-thang食。"}}]