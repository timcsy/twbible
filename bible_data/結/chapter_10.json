[{"book":"結","chapter":10,"verse":1,"versions":{"unv":"我觀看，見基路伯頭上的穹蒼之中，顯出藍寶石的形狀，彷彿寶座的形像。","bklcl":"Góa koan-khòaⁿ, khòaⁿ-kìⁿ ki-lō͘-peng thâu-khak-téng kiong-chhong ê tiong-kan, chhin-chhiūⁿ lâm-sek ê pó-chio̍h, chhin-chhiūⁿ pó-chō ê hêng-siōng ê khoán-sit.","tghg":"我觀看，看見𠼻𡀔兵頭殼頂穹蒼的中間，親像藍色的寶石，親像寶座的形像的款式。","bklhl":"我觀看，看見ki-lō͘-peng頭殼頂穹蒼ê中間，親像藍色ê寶石，親像寶座ê形象ê款式。"}},{"book":"結","chapter":10,"verse":2,"versions":{"unv":"主對那穿細麻衣的人說：「你進去，在旋轉的輪內基路伯以下，從基路伯中間將火炭取滿兩手，撒在城上。」我就見他進去。","bklcl":"I tùi hit ê chhēng iù-tōe-saⁿ ê lâng kóng, Lí ji̍p-khì, tī tńg-se̍h ê lûn ê tiong-kan, ki-lō͘-peng í-ē, tùi ki-lō͘-peng ê tiong-kan the̍h to̍h ê hé-thòaⁿ, móa nn̄g chhiú, iā tī siâⁿ-téng.  Góa chiū chhin-ba̍k khòaⁿ-kìⁿ i ji̍p-khì.","tghg":"伊對彼個穿幼苧(iù-tōe)衫的人講：「你入去，佇轉踅(tńg-se̍h)的輪(lûn)的中間，𠼻𡀔兵以下(í-ē)，對𠼻𡀔兵的中間提𤏸(to̍h)的火炭滿二手，撒(iā)佇城頂。」我就親目看見伊入去。","bklhl":"伊tùi hit ê穿幼苧衫ê人講，你入去，tī轉旋ê輪ê中間，ki-lō͘-peng以下，tùi ki-lō͘-peng ê中間the̍h to̍h ê火炭，滿兩手，掖tī城頂。我就親目看見伊入去。"}},{"book":"結","chapter":10,"verse":3,"versions":{"unv":"那人進去的時候，基路伯站在殿的右邊，雲彩充滿了內院。","bklcl":"Hit-lâng ji̍p-khì ê sî, ki-lō͘-peng khiā tī tiān ê chiàⁿ-pêng, hûn chhiong-móa lāi-īⁿ.","tghg":"彼人入去的時，𠼻𡀔兵徛佇殿的正旁，雲充滿內院。","bklhl":"Hit人入去ê時，ki-lō͘-peng khiā tī殿ê chiàⁿ-pêng，雲充滿內院。"}},{"book":"結","chapter":10,"verse":4,"versions":{"unv":"耶和華的榮耀從基路伯那裡上升，停在門檻以上；殿內滿了雲彩，院宇也被耶和華榮耀的光輝充滿。","bklcl":"Iâ-hô-hoa ê êng-kng tùi ki-lō͘-peng hia chiūⁿ--khì, thêng tī tiān ê hō͘-tēng ê téng-bīn; tiān ū hûn móa-móa; hit ê īⁿ ia̍h hō͘ Iâ-hô-hoa êng-kng ê chhàn-lān chhiong-móa.","tghg":"耶和華的榮光對𠼻𡀔兵遐上去，停佇殿的戶椗(hō͘-tēng)的頂面；殿有雲滿滿，彼個院亦互耶和華榮光的燦爛充滿。","bklhl":"耶和華ê榮光tùi ki-lō͘-peng hia上去，停tī殿ê戶碇ê頂面；殿有雲滿滿；hit ê院亦hō͘耶和華榮光ê燦爛充滿。"}},{"book":"結","chapter":10,"verse":5,"versions":{"unv":"基路伯翅膀的響聲聽到外院，好像全能　神說話的聲音。","bklcl":"Ki-lō͘-peng ê si̍t ê siaⁿ thiaⁿ kàu gōa-īⁿ, chhin-chhiūⁿ choân-lêng ê Siōng-tè kóng-ōe ê siaⁿ.","tghg":"𠼻𡀔兵的翅的聲聽到外院，親像全能的上帝講話的聲。","bklhl":"Ki-lō͘兵ê翼ê聲聽到外院，親像全能ê上帝講話ê聲。"}},{"book":"結","chapter":10,"verse":6,"versions":{"unv":"他吩咐那穿細麻衣的人說：「要從旋轉的輪內基路伯中間取火。」那人就進去站在一個輪子旁邊。","bklcl":"I hoan-hù hit ê chhēng iù-tōe-saⁿ ê lâng kóng, Tio̍h tùi tńg-se̍h ê lûn ê tiong-kan, ki-lō͘-peng ê tiong-kan, chhú hé; hit-sî i chiū ji̍p-khì, khiā tī chi̍t ê lûn ê piⁿ-thâu.","tghg":"伊吩咐彼個穿幼苧衫的人講：「著對轉踅的輪的中間，𠼻𡀔兵的中間，取火。」彼時伊就入去徛佇一個輪的邊頭。","bklhl":"伊吩咐hit ê穿幼苧衫ê人講，Tio̍h tùi轉旋ê輪ê中間，ki-lō͘-peng ê中間，取火；hit時伊就入去，khiā tī一个輪ê邊頭。"}},{"book":"結","chapter":10,"verse":7,"versions":{"unv":"有一個基路伯從基路伯中伸手到基路伯中間的火那裡，取些放在那穿細麻衣的人兩手中，那人就拿出去了。","bklcl":"Ū chi̍t ê ki-lō͘-peng tùi ki-lō͘-peng tiong chhun i ê chhiú, kàu ki-lō͘-peng tiong-kan ê hé, the̍h kóa khí-lâi, hē tī chhēng iù-tōe-saⁿ ê lâng ê nn̄g ki chhiú; hit-lâng kā i the̍h--lâi, chiū chhut-khì.","tghg":"有一個𠼻𡀔兵對𠼻𡀔兵中伸伊的手，到𠼻𡀔兵中間的火，提寡(the̍h kóa)起來，下(hē)佇穿幼苧衫的人的二支手，彼人給伊提來就出去。","bklhl":"有一个ki-lō͘-peng tùi ki-lō͘-peng中伸伊ê手，到ki-lō͘-peng中間ê火，the̍h kóa起來，hē tī穿幼苧衫ê人ê兩支手；hit人kā伊the̍h來，就出去。"}},{"book":"結","chapter":10,"verse":8,"versions":{"unv":"在基路伯翅膀之下，顯出有人手的樣式。","bklcl":"Tī ki-lō͘-peng ê si̍t-ē, ū hián-chhut lâng ê chhiú ê khoán.","tghg":"佇𠼻𡀔兵的翅下，有顯出人的手的款。","bklhl":"Tī ki-lō͘-peng ê翼下，有顯出人ê手ê款。"}},{"book":"結","chapter":10,"verse":9,"versions":{"unv":"我又觀看，見基路伯旁邊有四個輪子。這基路伯旁有一個輪子，那基路伯旁有一個輪子，每基路伯都是如此；輪子的顏色（原文是形狀）彷彿水蒼玉。","bklcl":"Góa koh koan-khòaⁿ, khòaⁿ-kìⁿ ki-lō͘-peng ê piⁿ--thâu sì ê lûn; chit ê ki-lō͘-peng ê piⁿ--thâu ū chi̍t ê lûn, hit ê ki-lō͘-peng ê piⁿ--thâu iā ū chi̍t ê lûn; lûn ê khoán-sit chhin-chhiūⁿ n̂g ê ge̍k ê sek-tì.","tghg":"我閣觀看，看見𠼻𡀔兵的邊頭四個輪。此個𠼻𡀔兵的邊頭有一個輪，彼個𠼻𡀔兵的邊頭也有一個輪；輪的款式親像黃的玉的色緻。","bklhl":"我koh觀看，看見ki-lō͘-peng ê邊頭四個輪；chit ê ki-lō͘-peng ê邊頭有一个輪，hit ê ki-lō͘-peng ê邊頭也有一个輪；輪 ê款式親像黃ê玉ê色緻。"}},{"book":"結","chapter":10,"verse":10,"versions":{"unv":"至於四輪的形狀，都是一個樣式，彷彿輪中套輪。","bklcl":"Lūn-kàu in ê khoán-sit, sì-ê lóng siâng chi̍t-iūⁿ ê hêng-chōng, chhin-chhiūⁿ lûn-tiong ū lûn.","tghg":"論到𪜶的款式，四個攏像(siâng)一樣的形狀，親像輪中有輪。","bklhl":"論到in ê款式，四個lóng siâng一樣ê形狀，親像輪中有輪。"}},{"book":"結","chapter":10,"verse":11,"versions":{"unv":"輪行走的時候，向四方都能直行，並不掉轉。頭向何方，他們也隨向何方，行走的時候並不掉轉。","bklcl":"Kiâⁿ ê sî, sì-bīn lóng ōe kiâⁿ--tit, kiâⁿ ê sî m̄-bián oa̍t, thâu ǹg sím-mi̍h só͘-chāi, in chiū tè i kiâⁿ; kiâⁿ ê sî m̄-bián oa̍t.","tghg":"行的時，四面攏會行直，行的時呣免越。頭向甚麼所在，𪜶就隨伊行，行的時呣免越。","bklhl":"行ê時，四面lóng會行得，行ê時m̄免oa̍t，頭ǹg甚麼所在，in就tè伊行；行ê時m̄免oa̍t。"}},{"book":"結","chapter":10,"verse":12,"versions":{"unv":"他們全身，連背帶手和翅膀，並輪周圍都滿了眼睛。這四個基路伯的輪子都是如此。","bklcl":"In thong sin-khu, in ê ka-chiah, in ê chhiú, in ê si̍t, kap lûn, sì-ûi ū ba̍k-chiu móa-móa; chiū-sī in sì-ê só͘ ū ê lûn.","tghg":"𪜶通身軀，𪜶的尻脊(ka-chiah)，𪜶的手，𪜶的翅，及輪四圍有目睭滿滿。就是𪜶四個所有的輪。","bklhl":"In thong身軀，in ê ka-chiah，in ê手，in ê翼，kap輪，四圍有目睭滿滿；就是in四個所有ê輪。"}},{"book":"結","chapter":10,"verse":13,"versions":{"unv":"至於這些輪子，我耳中聽見說是旋轉的。","bklcl":"Lūn-kàu chiah-ê lûn, góa hī-khang-tiong thiaⁿ-kìⁿ kóng, Tńg-se̍h--ê.","tghg":"論到諸個輪，我耳孔中聽見講轉踅者。","bklhl":"論到chiah ê輪，我耳孔中聽見講，轉旋ê。"}},{"book":"結","chapter":10,"verse":14,"versions":{"unv":"基路伯各有四臉：第一是基路伯的臉，第二是人的臉，第三是獅子的臉，第四是鷹的臉。","bklcl":"Tāk-ê ū sì ê bīn, thâu chi̍t ê bīn sī ki-lō͘-peng ê bīn, tē-jī ê bīn sī lâng ê bīn, tē-saⁿ ê bīn sī sai ê bīn, tē-sì ê bīn sī eng ê bīn.","tghg":"逐個有四個面：頭一個面是𠼻𡀔兵的面，第二個面是人的面，第三個面是獅的面，第四個面是鷹的面。","bklhl":"Tāk-ê有四個面，頭一个面是ki-lō͘-peng ê面，第二ê面是人ê面，第三ê面是獅ê面，第四ê面是鷹ê面。"}},{"book":"結","chapter":10,"verse":15,"versions":{"unv":"基路伯升上去了；這是我在迦巴魯河邊所見的活物。","bklcl":"Ki-lō͘-peng lóng chiūⁿ--khì; che sī góa tī Ka-pa-ló͘ hô-piⁿ só͘ bat khòaⁿ-kìⁿ ê oa̍h-mi̍h.","tghg":"𠼻𡀔兵攏上去；這是我佇迦巴魯河邊所曾看見的活物。","bklhl":"Ki-lō͘兵lóng上去；這是我tī Ka-pa-ló͘河邊所bat看見ê活物。"}},{"book":"結","chapter":10,"verse":16,"versions":{"unv":"基路伯行走，輪也在旁邊行走。基路伯展開翅膀，離地上升，輪也不轉離他們旁邊。","bklcl":"Ki-lō͘-peng kiâⁿ, lûn ia̍h tī piⁿ--thâu kiâⁿ; ki-lō͘-peng thí-khui si̍t tùi tōe chiūⁿ--khì, lûn iā bô oa̍t-tńg lī-khui in ê sin-piⁿ.","tghg":"𠼻𡀔兵行，輪亦佇邊頭行。𠼻𡀔兵展開翅，對地上去，輪也無越轉離開𪜶的身邊。","bklhl":"Ki-lō͘兵行，輪亦tī邊頭行；ki-lō͘-peng thí開翼 tùi地上去，輪也無oa̍t-tńg離開in ê身邊。"}},{"book":"結","chapter":10,"verse":17,"versions":{"unv":"那些站住，這些也站住；那些上升，這些也一同上升，因為活物的靈在輪中。","bklcl":"Hiah-ê thêng, chiah-ê iā thêng; hiah-ê chiūⁿ--khì, chiah-ê ia̍h saⁿ-kap chiūⁿ--khì; in-ūi oa̍h-mi̍h ê sîn tī in ê lāi-bīn.","tghg":"許個停，諸個也停；許個上去，諸個也相及上去；因為活物的神佇𪜶的內面。","bklhl":"Hiah-ê停，chiah ê也停；hiah-ê上去，chiah ê亦相kap上去；因為活物ê神tī in ê內面。"}},{"book":"結","chapter":10,"verse":18,"versions":{"unv":"耶和華的榮耀從殿的門檻那裡出去，停在基路伯以上。","bklcl":"Iâ-hô-hoa ê êng-kng tùi tiān ê hō͘-tēng-téng chhut-khì, thêng tī ki-lō͘-peng ê téng-bīn.","tghg":"耶和華的榮光對殿的戶椗頂出去，停佇𠼻𡀔兵的頂面。","bklhl":"耶和華ê榮光tùi殿ê戶碇頂出去，停tī ki-lō͘-peng ê頂面。"}},{"book":"結","chapter":10,"verse":19,"versions":{"unv":"基路伯出去的時候，就展開翅膀，在我眼前離地上升。輪也在他們的旁邊，都停在耶和華殿的東門口。在他們以上有以色列　神的榮耀。","bklcl":"Ki-lō͘-peng chhut-khì ê sî chiū thí-khui si̍t, tī góa ê ba̍k-chiu-chêng tùi tōe chiūⁿ--khì, lûn ia̍h tī in ê sin-piⁿ; thêng tī Iâ-hô-hoa ê chhù tang-mn̂g ê mn̂g-kháu, tī in ê téng-bīn, ū Í-sek-lia̍t Siōng-tè ê êng-kng.","tghg":"𠼻𡀔兵出去的時，就展開翅，佇我的目睭前對地上去。輪亦佇𪜶的身邊，停佇耶和華的厝東門的門口。佇𪜶的頂面有以色列上帝的榮光。","bklhl":"Ki-lō͘兵出去ê時就thí開翼，tī我ê目睭前tùi地上去，輪亦tī in ê身邊；停tī耶和華ê厝東門ê門口，tī in ê頂面，有以色列上帝ê榮光。"}},{"book":"結","chapter":10,"verse":20,"versions":{"unv":"這是我在迦巴魯河邊所見、以色列　神榮耀以下的活物，我就知道他們是基路伯。","bklcl":"Che sī góa chêng tī Ka-pa-ló͘ hô-piⁿ só͘ khòaⁿ-kìⁿ Í-sek-lia̍t Siōng-tè ê ē-bīn ê oa̍h-mi̍h; góa chai in sī ki-lō͘-peng.","tghg":"這是我前佇迦巴魯河邊所看見、以色列上帝的下面的活物，我知𪜶是𠼻𡀔兵。","bklhl":"這是我前tī Ka-pa-ló͘河邊所看見以色列上帝ê下面ê活物；我知in是ki-lō͘-peng。"}},{"book":"結","chapter":10,"verse":21,"versions":{"unv":"各有四個臉面，四個翅膀，翅膀以下有人手的樣式。","bklcl":"Ta̍k-ê ū sì ê bīn, ta̍k-ê ū sì ê si̍t; in ê si̍t-ē ū lâng ê chhiú ê hêng-siōng.","tghg":"逐個有四個面，逐個有四個翅，𪜶的翅下有人的手的形像。","bklhl":"Ta̍k-ê有四個面，ta̍k-ê有四個翼；in ê翼下有人ê手ê形象。"}},{"book":"結","chapter":10,"verse":22,"versions":{"unv":"至於他們臉的模樣，並身體的形像，是我從前在迦巴魯河邊所看見的。他們俱各直往前行。","bklcl":"Lūn-kàu in ê bīn ê hêng-siōng, chiū-sī góa chêng tī Ka-pa-ló͘ hô-piⁿ só͘ khòaⁿ-kìⁿ ê bīn; in ê khoán-sit, in ê sin-thé, lóng án-ni; lóng ta̍k-ê ti̍t-ti̍t kiâⁿ--khì.","tghg":"論到𪜶的面的形像，就是我前佇迦巴魯河邊所看見的面。𪜶的款式，𪜶的身體攏按呢，攏逐個直直行去。","bklhl":"論到in ê面ê形象，就是我前tī Ka-pa-ló͘河邊所看見ê面；in ê款式，in ê身體，lóng án-ni；lóng ta̍k-ê直直行去。"}}]