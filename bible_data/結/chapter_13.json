[{"book":"結","chapter":13,"verse":1,"versions":{"unv":"耶和華的話臨到我說：","bklcl":"Iâ-hô-hoa ê ōe lîm-kàu góa kóng,","tghg":"耶和華的話臨到我講：","bklhl":"耶和華ê話臨到我講，"}},{"book":"結","chapter":13,"verse":2,"versions":{"unv":"「人子啊，你要說預言攻擊以色列中說預言的先知，對那些本己心發預言的說：『你們當聽耶和華的話。』」","bklcl":"Jîn-chú ah, lí tio̍h soan-thoân lâi kong-kek Í-sek-lia̍t-tiong hiah-ê teh soan-thoân ê sian-ti, kā hiah-ê chiàu i ka-kī ê sim-ì lâi soan-thoân--ê kóng, Lín tio̍h thiaⁿ Iâ-hô-hoa ê ōe.","tghg":"「人子啊，你著宣傳來攻擊以色列中許個啲宣傳的先知，給許個照伊家己的心意來宣傳者講：『恁著聽耶和華的話。』」","bklhl":"人子ah，你tio̍h宣傳來攻擊以色列中hiah-ê teh宣傳ê先知，kā hiah-ê照伊家己ê心意來宣傳ê講，Lín tio̍h聽耶和華ê話。"}},{"book":"結","chapter":13,"verse":3,"versions":{"unv":"主耶和華如此說：「愚頑的先知有禍了，他們隨從自己的心意，卻一無所見。","bklcl":"Chú Iâ-hô-hoa án-ni kóng, Hiah-ê gōng ê sian-ti, in ū chai-ē ah, in thàn ka-kī ê sim-sîn lâi kiâⁿ, pēng-bô khòaⁿ-kìⁿ chi̍t-hāng.","tghg":"主耶和華按呢講：「許個戇的先知，𪜶有災禍啊，𪜶趁家己的心神來行，並無看見一項。","bklhl":"主耶和華án-ni講，Hiah-ê戇ê先知，in有災厄ah，in thàn家己ê心神來行，並無看見一項。"}},{"book":"結","chapter":13,"verse":4,"versions":{"unv":"以色列啊，你的先知好像荒場中的狐狸，","bklcl":"Í-sek-lia̍t ah, lí ê sian-ti chhin-chhiūⁿ pha-hng ê só͘-chāi ê hô͘-lî.","tghg":"以色列啊，你的先知親像拋荒的所在的狐狸，","bklhl":"以色列ah，你ê先知親像拋荒ê所在ê狐狸。"}},{"book":"結","chapter":13,"verse":5,"versions":{"unv":"沒有上去堵擋破口，也沒有為以色列家重修牆垣，使他們當耶和華的日子在陣上站立得住。","bklcl":"Lín bē-bat chiūⁿ-kàu phòa-khiah-ê só͘-chāi, ia̍h bē-bat ūi-tio̍h Í-sek-lia̍t-ke ûi chi̍t ê chhiûⁿ; thang tī Iâ-hô-hoa ê ji̍t, chiàn-tīn khiā-ōe-tiâu.","tghg":"恁未曾上到破隙(khiah)的所在，亦未曾為著以色列家圍一個牆，通佇耶和華的日戰陣徛會住。","bklhl":"Lín bē-bat上到破隙ê所在，亦bē-bat為tio̍h以色列家圍一个牆；thang tī耶和華ê日，戰陣khiā-ōe-tiâu。"}},{"book":"結","chapter":13,"verse":6,"versions":{"unv":"這些人所見的是虛假，是謊詐的占卜。他們說是耶和華說的，其實耶和華並沒有差遣他們，他們倒使人指望那話必然立定。","bklcl":"In só͘ khòaⁿ-kìⁿ--ê sī hu-ké, sī pe̍h-chha̍t ê chiam-pok; in kóng, Che sī Iâ-hô-hoa kóng--ê, kî-si̍t Iâ-hô-hoa bô-iáⁿ chhe--in, in iáu teh ǹg-bāng hit ê ōe ōe èng-giām.","tghg":"𪜶所看見的是虛假，是白賊的占卜(chiam-pok)。𪜶講這是耶和華講的，其實耶和華無影差𪜶，𪜶猶啲向望彼個話會應驗。","bklhl":"In所看見ê是虛假，是白賊ê占卜；in講，這是耶和華講ê，其實耶和華無影差in，in iáu teh ǹg望hit ê話會應驗。"}},{"book":"結","chapter":13,"verse":7,"versions":{"unv":"你們豈不是見了虛假的異象嗎？豈不是說了謊詐的占卜嗎？你們說，這是耶和華說的，其實我沒有說。」","bklcl":"Lín kiám-m̄-sī khòaⁿ-kìⁿ hu-ké ê īⁿ-siōng mah? kiám-m̄-sī kóng pe̍h-chha̍t ê chiam-pok mah? lín kóng, Che sī Iâ-hô-hoa kóng--ê, kî-si̍t Góa bô chhe in kóng.","tghg":"恁豈呣是看見虛假的異象嗎？豈呣是講白賊的占卜嗎？恁講，這是耶和華講的，其實我無差𪜶講。」","bklhl":"Lín kiám m̄是看見虛假ê異象mah？kiám m̄是講白賊ê占卜mah？lín講，這是耶和華講ê，其實我無差in講。"}},{"book":"結","chapter":13,"verse":8,"versions":{"unv":"所以主耶和華如此說：「因你們說的是虛假，見的是謊詐，我就與你們反對。這是主耶和華說的。","bklcl":"Só͘-í Chú Iâ-hô-hoa án-ni kóng, In-ūi lín só͘ kóng-ê sī hu-ké, só͘ khòaⁿ--ê sī pe̍h-chha̍t; khòaⁿ ah, in-ūi án-ni Góa kap lín hoán-tùi; che sī Chú Iâ-hô-hoa kóng--ê.","tghg":"所以主耶和華按呢講：「因為恁所講的是虛假，所看的是白賊，看啊，因為按呢我及恁反對。這是主耶和華講的。","bklhl":"所以主耶和華án-ni講，因為lín所講ê是虛假，所看ê是白賊；看ah，因為án-ni我kap lín反對；這是主耶和華講ê。"}},{"book":"結","chapter":13,"verse":9,"versions":{"unv":"我的手必攻擊那見虛假異象、用謊詐占卜的先知，他們必不列在我百姓的會中，不錄在以色列家的冊上，也不進入以色列地；你們就知道我是主耶和華。","bklcl":"Góa ê chhiú beh kong-kek hiah-ê khòaⁿ-kìⁿ hu-ké, ēng pe̍h-chha̍t chiam-pok ê sian-ti; in tek-khak bô sio̍k tī Góa ê peh-sìⁿ ê hōe-tiong, bô kì tī Í-sek-lia̍t ke ê lâng-miâ-phō͘; ia̍h bōe thang chìn-ji̍p Í-sek-lia̍t tōe; lín chiū chai Góa sī Chú Iâ-hô-hoa.","tghg":"我的手欲攻擊許個看見虛假，用白賊占卜的先知，𪜶的確無屬佇我的百姓的會中，無記佇以色列家的人名簿，亦𣍐通進入以色列地；恁就知我是主耶和華。","bklhl":"我ê手beh攻擊hiah-ê看見虛假，用白賊占卜ê先知；in的確無屬tī我ê百姓ê會中，無記tī以色列家ê人名簿；亦bōe-thang進入以色列地；lín就知我是主耶和華。"}},{"book":"結","chapter":13,"verse":10,"versions":{"unv":"因為他們誘惑我的百姓，說：『平安！』其實沒有平安，就像有人立起牆壁，他們倒用未泡透的灰抹上。","bklcl":"In-ūi in iú-he̍k Góa ê peh-sìⁿ kóng, Pêng-an, kî-si̍t bô-ū pêng-an; chiū-sī chhin-chhiūⁿ lâng khí chhiûⁿ-piah, in kā i chhéng he-chúi.","tghg":"因為𪜶誘惑我的百姓，講：『平安！』其實無有平安，就是親像人起牆壁，𪜶給伊筅((chhéng)灰水(he-chúi)。","bklhl":"因為in誘惑我ê百姓講，平安，其實無有平安；就是親像人起牆壁，in kā伊筅(chhéng)灰水。"}},{"book":"結","chapter":13,"verse":11,"versions":{"unv":"所以你要對那些抹上未泡透灰的人說：『牆要倒塌，必有暴雨漫過。大冰雹啊，你們要降下，狂風也要吹裂這牆。』","bklcl":"Só͘-í lí tio̍h tùi hiah-ê chhéng he-chúi ê lâng kóng, Chhiûⁿ beh tó-hoāi, beh ū tiòng-chúi ê tōa-hō͘; tōa-pha̍uh ah, lín tio̍h lo̍h--lâi, koh beh ū tōa-hong chhe-li̍h--i.","tghg":"所以你著對許個筅灰水的人講：『牆欲倒壞，欲有漲水的大雨。大雹(pha̍uh)啊，恁著落來，閣欲有大風吹裂(li̍h)伊。』","bklhl":"所以你tio̍h對hiah-ê筅灰水ê人講，牆beh倒壞，beh有漲水ê大雨；大雹ah，lín tio̍h落來，koh beh有大風吹裂伊。"}},{"book":"結","chapter":13,"verse":12,"versions":{"unv":"這牆倒塌之後，人豈不問你們說：『你們抹上未泡透的灰在哪裡呢？』」","bklcl":"Khòaⁿ ah, chhiûⁿ tó liáu-āu, lâng kiám bô beh tùi lín kóng, Lín só͘ chhéng ê he-chúi, taⁿ tī toh-lo̍h?","tghg":"看啊，牆倒了後，人豈無欲對恁講：『恁所筅的灰水今佇叨落？』」","bklhl":"看ah，牆倒了後，人kiám無beh對lín講，Lín所筅  ê 灰水，taⁿ tī toh-lo̍h？"}},{"book":"結","chapter":13,"verse":13,"versions":{"unv":"所以主耶和華如此說：「我要發怒，使狂風吹裂這牆，在怒中使暴雨漫過，又發怒降下大冰雹，毀滅這牆。","bklcl":"Só͘-í Chú Iâ-hô-hoa án-ni kóng, Góa beh tī Góa ê tōa siū-khì, ēng kông-hong thiah-li̍h--i, tī Góa ê siū-khì beh ū tiòng-chúi ê tōa-hō͘, iā tī Góa ê tōa siū-khì beh lo̍h tōa-pha̍uh lâi húi-bia̍t--i.","tghg":"所以主耶和華按呢講：「我欲佇我的大受氣，用狂風拆裂伊，佇我的受氣欲有漲水的大雨，也佇我的大受氣欲落大雹，來毀滅伊。","bklhl":"所以主耶和華án-ni講，我beh tī我ê大受氣，用狂風拆裂伊，tī我ê受氣beh有漲水ê大雨，也tī我ê大受氣beh落大雹來毀滅伊。"}},{"book":"結","chapter":13,"verse":14,"versions":{"unv":"我要這樣拆毀你們那未泡透灰所抹的牆，拆平到地，以致根基露出，牆必倒塌，你們也必在其中滅亡；你們就知道我是耶和華。","bklcl":"Góa beh án-ni thiah-húi lín chhéng he-chúi ê chhiûⁿ, thiah kàu pîⁿ-tōe; tì-kàu chhiûⁿ-ki lō͘-hiān, chhiûⁿ beh tó-hoāi; lín ia̍h beh bia̍t-bô tī hit tiong-kan; lín chiū chai Góa sī Iâ-hô-hoa.","tghg":"我欲按呢拆毀恁筅灰水的牆，拆到平地，致到牆基露現，牆欲倒壞，恁亦欲滅無佇彼中間；恁就知我是耶和華。","bklhl":"我beh án-ni拆毀lín筅灰水ê牆，拆到平地；致到牆基露現，牆beh倒壞；lín亦beh滅無tī hit中間；lín就知我是耶和華。"}},{"book":"結","chapter":13,"verse":15,"versions":{"unv":"我要這樣向牆和用未泡透灰抹牆的人成就我怒中所定的，並要對你們說：『牆和抹牆的人都沒有了。』","bklcl":"Góa beh án-ni chiâⁿ Góa ê tōa siū-khì tī hit ê chhiûⁿ, kap chhéng he-chúi ê lâng; ia̍h beh tùi lín kóng, Chhiûⁿ bô--khì lah, chhéng he-chúi ê lâng ia̍h bô--khì lah.","tghg":"我欲按呢成我的大受氣佇彼個牆及筅灰水的人，亦欲對恁講：『牆無去啦，筅灰水的人亦無去啦。』","bklhl":"我beh án-ni成我ê大受氣tī hit ê牆，kap筅灰水ê人；亦beh對lín講，牆無去lah，筅灰水ê人亦無去lah。"}},{"book":"結","chapter":13,"verse":16,"versions":{"unv":"這抹牆的就是以色列的先知，他們指著耶路撒冷說預言，為這城見了平安的異象，其實沒有平安。這是主耶和華說的。」","bklcl":"Che chiū-sī Í-sek-lia̍t ê sian-ti, in kí Iâ-lō͘-sat-léng lâi soan-thoân; ūi-tio̍h i khòaⁿ-kìⁿ pêng-an ê īⁿ-siōng, kî-si̍t bô-ū pêng-an; che sī Chú Iâ-hô-hoa kóng--ê.","tghg":"這就是以色列的先知，𪜶指(kí)耶路撒冷來宣傳，為著伊看見平安的異象，其實無有平安。這是主耶和華講的。」","bklhl":"這就是以色列ê先知，in kí耶路撒冷來宣傳；為tio̍h伊看見平安ê異象，其實無有平安；這是主耶和華講ê。"}},{"book":"結","chapter":13,"verse":17,"versions":{"unv":"「人子啊，你要面向本民中、從己心發預言的女子說預言，攻擊她們，","bklcl":"Jîn-chú ah, lí tio̍h bīn ti̍t-ti̍t ǹg lí ê peh-sìⁿ ê hū-lú, chiū-sī chiàu i ê sim-ì lâi soan-thoân--ê;","tghg":"「人子啊，你著面直直向你的百姓的婦女，就是照伊的心意來宣傳者，你著宣傳來攻擊伊，","bklhl":"人子ah，你tio̍h面直直ǹg你ê百姓ê婦女，就是照伊ê心意來宣傳ê；"}},{"book":"結","chapter":13,"verse":18,"versions":{"unv":"說主耶和華如此說：『這些婦女有禍了！她們為眾人的膀臂縫靠枕，給高矮之人做下垂的頭巾，為要獵取人的性命。難道你們要獵取我百姓的性命，為利己將人救活嗎？","bklcl":"lí tio̍h soan-thoân lâi kong-kek--i, kóng, Chú Iâ-hô-hoa án-ni kóng, Chiah-ê hū-lú ū chai-ē ah, in kā chèng-lâng ê chhiú-khiau pâng khò-tiām, kā ta̍k téng-hō sin-chhâi ê lâng chòe tà thâu-khak ê phè, lâi chhiúⁿ lâng ê sîn-hûn! chóng-bô lín beh chhiúⁿ Góa ê peh-sìⁿ ê sîn-hûn, ūi lī-ek ka-kī kiù oa̍h sîn-hûn mah?","tghg":"講，主耶和華按呢講：『諸個婦女有災禍啊！𪜶給眾人的手曲(chhiú-khiau)縫(pâng)靠墊(khò-tiām)，給逐等號身材的人做罩(tà)頭殼的帕(phè)，來搶人的神魂。總無恁欲搶我的百姓的神魂，為利益家己救活神魂嗎？","bklhl":"你tio̍h宣傳來攻擊伊，講，主耶和華án-ni講，Chiah-ê婦女有災厄ah，in kā眾人ê手khiau縫(pâng)靠墊，kā ta̍k等號身裁ê人做罩頭殼ê帕，來搶人ê神魂！總無lín beh搶我ê百姓ê神魂，為利益家己救活神魂mah？"}},{"book":"結","chapter":13,"verse":19,"versions":{"unv":"你們為兩把大麥，為幾塊餅，在我民中褻瀆我，對肯聽謊言的民說謊，殺死不該死的人，救活不該活的人。』」","bklcl":"Lín ūi-tio̍h kúi-nā pé tōa-be̍h, kúi-nā tè piáⁿ, tī Góa ê peh-sìⁿ-tiong siat-to̍k Góa, tùi Góa hiah-ê ài thiaⁿ pe̍h-chha̍t-ōe ê peh-sìⁿ, lâi kóng pe̍h-chha̍t, hāi-sí hiah-ê m̄ eng-kai sí ê sîn-hûn, ia̍h hō͘ m̄-eng-kai oa̍h ê sîn-hûn oa̍h.","tghg":"恁為著幾若把大麥，幾若塊餅，佇我的百姓中褻瀆(siat-to̍k)我，對我許個愛聽白賊話的百姓來講白賊，害死許個呣應該死的神魂，亦互呣應該活的神魂活。』」","bklhl":"Lín為tio̍h kúi-nā把大麥，kúi-nā塊餅，tī我ê百姓中褻瀆我，對我hiah-ê ài聽白賊話ê百姓，來講白賊，害死hiah-ê m̄應該死ê神魂，亦hō͘ m̄應該活ê神魂活。"}},{"book":"結","chapter":13,"verse":20,"versions":{"unv":"所以主耶和華如此說：「看哪，我與你們的靠枕反對，就是你們用以獵取人、使人的性命如鳥飛的。我要將靠枕從你們的膀臂上扯去，釋放你們獵取如鳥飛的人。","bklcl":"Só͘-í Chú Iâ-hô-hoa án-ni kóng, Khòaⁿ ah, Góa hoán-tùi lín ê khò-tiām, chiū-sī lín só͘ ēng lâi chhiúⁿ sîn-hûn hō͘ i pe--khì-ê; Góa beh tùi lín ê chhiú thiah--khí-lâi; Góa beh tháu-pàng hiah-ê sîn-hûn, chiū-sī lín só͘ chhiúⁿ ê sîn-hûn, lâi hō͘ in pe--khì ê.","tghg":"所以主耶和華按呢講：「看啊，我反對恁的靠墊，就是恁所用來搶神魂、互伊飛去的。我欲對恁的手拆起來，我欲解放許個神魂就是恁所搶的神魂，來互𪜶飛去的。","bklhl":"所以主耶和華án-ni講，看ah，我反對lín ê靠墊，就是lín所用來搶神魂hō͘伊飛去ê；我beh tùi lín ê手拆起來；我beh tháu放hiah-ê神魂，就是lín所搶ê神魂，來hō͘ in飛去ê。"}},{"book":"結","chapter":13,"verse":21,"versions":{"unv":"我也必撕裂你們下垂的頭巾，救我百姓脫離你們的手，不再被獵取，落在你們手中。你們就知道我是耶和華。","bklcl":"Góa ia̍h beh thiah-li̍h lín hiah-ê phè, kiù Góa ê peh-sìⁿ thoat-lī lín ê chhiú, bô koh siū chhiúⁿ tī lín ê chhiú-lāi; lín chiū chai Góa sī Iâ-hô-hoa.","tghg":"我亦欲拆裂恁許個帕，救我的百姓脫離恁的手，無閣受搶，佇恁的手內。恁就知我是耶和華。","bklhl":"我亦beh拆裂lín hiah-ê帕，救我ê百姓脫離lín ê手，無koh受搶tī lín ê手內；lín就知我是耶和華。"}},{"book":"結","chapter":13,"verse":22,"versions":{"unv":"我不使義人傷心，你們卻以謊話使他傷心，又堅固惡人的手，使他不回頭離開惡道得以救活。","bklcl":"In-ūi hit hō gī-lâng, Góa bô hō͘ i siong-sim, lín ēng pe̍h-chha̍t ōe hō͘ i siong-sim; koh lín kian-kò͘ pháiⁿ lâng ê chhiú, hō͘ i bô oa̍t-thâu lī-khui i ê pháiⁿ-lō͘, lâi tit-tio̍h oa̍h.","tghg":"因為彼號義人，我無互伊傷心，恁用白賊話互伊傷心，閣恁堅固歹人的手，互伊無越頭離開伊的歹路來得著活。","bklhl":"因為hit號義人，我無hō͘伊傷心，lín用白賊話hō͘伊傷心；koh lín堅固pháiⁿ人ê手，hō͘伊無oa̍t頭離開伊ê pháiⁿ路，來得tio̍h活。"}},{"book":"結","chapter":13,"verse":23,"versions":{"unv":"你們就不再見虛假的異象，也不再行占卜的事；我必救我的百姓脫離你們的手；你們就知道我是耶和華。」","bklcl":"Só͘-í lín bōe thang koh khòaⁿ-kìⁿ hu-ké, ia̍h bōe thang koh chiam-pok.  Góa beh kiù Góa ê peh-sìⁿ thoat-lī lín ê chhiú; lín chiū chai Góa sī Iâ-hô-hoa.","tghg":"所以恁𣍐通閣看見虛假，亦𣍐通閣占卜；我欲救我的百姓脫離恁的手；恁就知我是耶和華。」","bklhl":"所以lín bōe-thang koh看見虛假，亦bōe-thang koh占卜。我beh救我ê百姓脫離lín ê手；lín就知我是耶和華。"}}]