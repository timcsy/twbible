[{"book":"雅","chapter":1,"verse":1,"versions":{"unv":"作　神和主耶穌基督僕人的雅各請散住十二個支派之人的安。","bklcl":"Siōng-tè  kap Chú Iâ-so͘ Ki-tok ê lô͘-po̍k, Ngá-kok chhéng-an cha̍p-jī chi-phài sì-sòaⁿ khiā-khí ê.","tghg":"上帝及主耶穌基督的奴僕雅各請安十二支派四散徛起者。","bklhl":"上帝kap主耶穌基督ê奴僕， 雅各請安十二支派四散khiā起ê。"}},{"book":"雅","chapter":1,"verse":2,"versions":{"unv":"我的弟兄們，你們落在百般試煉中，都要以為大喜樂；","bklcl":"Góa ê hiaⁿ-tī ah, lín hām-lo̍h tī chōe-chōe iūⁿ ê chhì-liān, tio̍h lóng lia̍h chòe hoaⁿ-hí,","tghg":"我的兄弟啊，恁陷落佇多多樣的試煉，著攏掠做歡喜；","bklhl":"我ê兄弟ah，lín陷落tī chōe-chōe樣ê試煉，tio̍h lóng掠做歡喜，"}},{"book":"雅","chapter":1,"verse":3,"versions":{"unv":"因為知道你們的信心經過試驗，就生忍耐。","bklcl":"in-ūi chai lín sìn ê keng-giām ōe siⁿ-chhut thun-lún.","tghg":"因為知恁信的經驗，會生出吞愞(lún)。","bklhl":"因為知lín信ê經驗能生出吞忍。"}},{"book":"雅","chapter":1,"verse":4,"versions":{"unv":"但忍耐也當成功，使你們成全、完備，毫無缺欠。","bklcl":"To̍k-to̍k thun-lún tio̍h hō͘ i kàu sêng-kong, hō͘ lín oân-choân chiâu-pī, bô só͘ khiàm-kheh.","tghg":"獨獨吞愞著互伊到成功，互恁完全、齊備，無所欠缺。","bklhl":"獨獨吞忍tio̍h hō͘伊到成功，hō͘ lín完全齊備，無所欠缺。"}},{"book":"雅","chapter":1,"verse":5,"versions":{"unv":"你們中間若有缺少智慧的，應當求那厚賜與眾人、也不斥責人的　神，主就必賜給他。","bklcl":"Lín tiong-kan nā ū lâng  khiàm-kheh tì-hūi, tio̍h tùi hit ê pe̍h-pe̍h hō͘ chèng lâng, iā bô hiâm lâng, ê Siōng-tè kî-kiû, chiū beh hō͘ i.","tghg":"恁中間若有人欠缺智慧，著對彼個白白互眾人、也無嫌人的上帝，祈求就欲互伊。","bklhl":"Lín中間若有人欠缺智慧，tio̍h對hit ê白白hō͘眾人，也無嫌人，ê上帝祈求，就beh hō͘伊。"}},{"book":"雅","chapter":1,"verse":6,"versions":{"unv":"只要憑著信心求，一點不疑惑；因為那疑惑的人，就像海中的波浪，被風吹動翻騰。","bklcl":"To̍k-to̍k tio̍h ēng sìn lâi kiû, lóng bô giâu-gî; in-ūi giâu-gî ê lâng phì-jū chhin-chhiūⁿ hái-éng hō͘ hong phah, lâi khí-lo̍h.","tghg":"獨獨著用信來求，攏無僥疑；因為僥疑的人，譬喻親像海湧(éng)互風拍，來起落。","bklhl":"獨獨tio̍h用信來求，lóng無僥疑；因為僥疑ê人譬喻親像海湧hō͘風phah，來起落。"}},{"book":"雅","chapter":1,"verse":7,"versions":{"unv":"這樣的人不要想從主那裡得甚麼。","bklcl":"Hit hō lâng bián phah-sǹg tùi Chú ū thang tit-tio̍h sím-mi̍h;","tghg":"彼號人免拍算對主有通得著甚麼。","bklhl":"Hit號人免phah算tùi主有thang得tio̍h甚麼；"}},{"book":"雅","chapter":1,"verse":8,"versions":{"unv":"心懷二意的人，在他一切所行的路上都沒有定見。","bklcl":"nn̄g iūⁿ sim ê lâng, tī só͘ kiâⁿ it-chhè ê lō͘ bô tēng-chún.","tghg":"二樣心的人，佇所行一切的路無定準(tēng-chún)。","bklhl":"兩樣心ê人，tī所行一切ê路無定準。"}},{"book":"雅","chapter":1,"verse":9,"versions":{"unv":"卑微的弟兄升高，就該喜樂；","bklcl":"Pi-bî ê hiaⁿ-tī tio̍h tùi i ê ko-seng lâi khoa-kháu;","tghg":"卑微的兄弟著對伊的高升，來誇口；","bklhl":"卑微ê兄弟tio̍h tùi伊ê高升來誇口；"}},{"book":"雅","chapter":1,"verse":10,"versions":{"unv":"富足的降卑，也該如此；因為他必要過去，如同草上的花一樣。","bklcl":"hó-gia̍h ê tùi i ê pi-bî iā tio̍h án-ni;  in-ūi i beh kè-khì chhin-chhiūⁿ chháu ê hoe.","tghg":"好額的對伊的卑微，也著按呢；因為伊欲過去，親像草的花。","bklhl":"好額ê tùi伊ê卑微也tio̍h án-ni；因為伊beh過去親像草ê花。"}},{"book":"雅","chapter":1,"verse":11,"versions":{"unv":"太陽出來，熱風颳起，草就枯乾，花也凋謝，美容就消沒了；那富足的人，在他所行的事上也要這樣衰殘。","bklcl":"In-ūi ji̍t chhut kap  sio ê hong, hō͘ hit ê chháu ta, hoe siā, i ê súi chiū bô-khì;  hó-gia̍h lâng tī i ê só͘ kiâⁿ iā beh án-ni soe-thè.","tghg":"因為日出，及燒的風，互彼個草乾，花謝，伊的媠就無去；好額人，佇伊的所行也欲按呢衰退。","bklhl":"因為日出kap燒ê風，hō͘ hit ê草乾，花謝，伊ê súi就無去；好額人tī伊ê所行也beh án-ni衰退。"}},{"book":"雅","chapter":1,"verse":12,"versions":{"unv":"忍受試探的人是有福的，因為他經過試驗以後，必得生命的冠冕；這是主應許給那些愛他之人的。","bklcl":"Tú-tio̍h chhì lâi jím-siū ê lâng ū hok-khì, in-ūi kì-jiân  keng-kè chhì-giām beh tit-tio̍h oa̍h-miā ê bián-liû, chiū-sī Chú só͘ èng-ún hō͘ thiàⁿ I ê lâng ê.","tghg":"抵著(tú-tio̍h)試來忍受的人有福氣，因為既然經過試驗，欲得著活命的冕旒；就是主所應允互疼伊的人的。","bklhl":"Tú-tio̍h試來忍受ê人有福氣，因為既然經過試驗beh得tio̍h活命ê冕旒，就是主所應允hō͘疼伊ê人ê。"}},{"book":"雅","chapter":1,"verse":13,"versions":{"unv":"人被試探，不可說：「我是被　神試探」；因為　神不能被惡試探，他也不試探人。","bklcl":"Tú-tio̍h chhì ê lâng bo̍h-tit kóng, Góa sī hō͘ Siōng-tè só͘ chhì;  in-ūi Siōng-tè bô hō͘ pháiⁿ só͘ chhì, I ka-kī iā bô chhì lâng.","tghg":"抵著試的人，莫得講：「我是互上帝所試」；因為上帝無互歹所試，伊家己也無試人。","bklhl":"Tú-tio̍h試ê人莫得講，我是hō͘上帝所試；因為上帝無hō͘ pháiⁿ所試，伊家己也無試人。"}},{"book":"雅","chapter":1,"verse":14,"versions":{"unv":"但各人被試探，乃是被自己的私慾牽引誘惑的。","bklcl":"To̍k-to̍k ta̍k lâng tú-tio̍h chhì, lóng sī hō͘ ka-kī su-io̍k só͘ bê só͘ tiò.","tghg":"獨獨逐人抵著試，攏是互家己私慾所迷所釣(tiò)。","bklhl":"獨獨ta̍k人tú-tio̍h試，lóng是hō͘家己私慾所迷所釣。"}},{"book":"雅","chapter":1,"verse":15,"versions":{"unv":"私慾既懷了胎，就生出罪來；罪既長成，就生出死來。","bklcl":"Su-io̍k í-keng hoâi-īn, chiū siⁿ chōe-ok, chōe-ok í-keng tióng-sêng, chiū siⁿ  chhut sí-bô.","tghg":"私慾已經懷孕，就生罪惡；罪惡已經長成，就生出死無。","bklhl":"私慾已經懷孕，就生罪惡，罪惡已經長成，就生出死無。"}},{"book":"雅","chapter":1,"verse":16,"versions":{"unv":"我親愛的弟兄們，不要看錯了。","bklcl":"Góa só͘ thiàⁿ ê hiaⁿ-tī ah, bo̍h-tit chhò-gō͘.","tghg":"我所疼的兄弟啊，莫得錯誤。","bklhl":"我所疼ê兄弟ah，莫得錯誤。"}},{"book":"雅","chapter":1,"verse":17,"versions":{"unv":"各樣美善的恩賜和各樣全備的賞賜都是從上頭來的，從眾光之父那裡降下來的；在他並沒有改變，也沒有轉動的影兒。","bklcl":"Kìⁿ-nā hó ê siúⁿ-sù, kap oân-choân ê un-sù, lóng sī tùi téng-bīn, tùi chèng hāng kng ê Pē lo̍h-lâi. I bô piàn-ōaⁿ, iā bô tńg-se̍h ê iáⁿ.","tghg":"見若好的賞賜及完全的恩賜攏是對頂面，對眾項光的父落來；伊無變換，也無轉踅(tńg-se̍h)的影。","bklhl":"見若好ê賞賜，kap完全ê恩賜，lóng是tùi頂面，tùi眾項光ê父落來。伊無變換，也無轉旋ê影。"}},{"book":"雅","chapter":1,"verse":18,"versions":{"unv":"他按自己的旨意，用真道生了我們，叫我們在他所造的萬物中好像初熟的果子。","bklcl":"I chiàu ka-kī ê ì-sù  bat ēng chin-lí ê tō siⁿ lán, beh  hō͘ lán tī I só͘ chō ê ê tiong-kan, chòe chhin-chhiūⁿ thâu-chúi ê ké-chí.","tghg":"伊照家己的意思，曾用真理的道生咱，欲互咱佇伊所造者的中間做親像頭水的果子。","bklhl":"伊照家己ê意思bat用真理ê道生咱，beh hō͘咱tī伊所造ê ê中間，做親像頭水ê果子。"}},{"book":"雅","chapter":1,"verse":19,"versions":{"unv":"我親愛的弟兄們，這是你們所知道的。但你們各人要快快地聽，慢慢地說，慢慢地動怒，","bklcl":"Góa só͘ thiàⁿ ê hiaⁿ-tī ah, lín chai chit-ê.  Nā-sī ta̍k lâng lūn-kàu thiaⁿ tio̍h kín, kóng ōe tio̍h bān, siū-khì iā tio̍h bān.","tghg":"我所疼的兄弟啊，恁知此個。若是逐人論到聽著緊，講話著慢，受氣也著慢，","bklhl":"我所疼ê兄弟ah，lín知chit ê。但是ta̍k人論到聽tio̍h緊，講話tio̍h慢，受氣也tio̍h慢。"}},{"book":"雅","chapter":1,"verse":20,"versions":{"unv":"因為人的怒氣並不成就　神的義。","bklcl":"In-ūi lâng ê siū-khì bô chiâⁿ Siōng-tè ê gī.","tghg":"因為人的受氣無成上帝的義。","bklhl":"因為人ê受氣無成上帝ê義。"}},{"book":"雅","chapter":1,"verse":21,"versions":{"unv":"所以，你們要脫去一切的污穢和盈餘的邪惡，存溫柔的心領受那所栽種的道，就是能救你們靈魂的道。","bklcl":"Só͘-í lín tû-khì lóng-chóng am-cham, kap kè-gia̍h ê ok-to̍k, tio̍h ēng un-jiû lâi chiap-la̍p só͘ chèng tī lāi-bīn ê tō-lí,  chiū-sī ōe kiù lín ê lêng-hûn ê.","tghg":"所以，恁除去攏總腌臢(am-cham)及過額的惡毒，著用溫柔來接納所種佇內面的道理，就是會救恁的靈魂的。","bklhl":"所以lín除去lóng總am-cham，kap過額ê惡毒，tio̍h用溫柔來接納所種tī內面ê道理，就是能救lín ê靈魂ê。"}},{"book":"雅","chapter":1,"verse":22,"versions":{"unv":"只是你們要行道，不要單單聽道，自己欺哄自己。","bklcl":"Lín tio̍h chòe kiâⁿ tō-lí ê, m̄ sī kan-ta thiaⁿ ê, lâi ka-kī phiàn.","tghg":"恁著做行道理的，呣是干單聽的，來家己騙。","bklhl":"Lín tio̍h做行道理ê，m̄是kan-ta聽ê，來家己騙。"}},{"book":"雅","chapter":1,"verse":23,"versions":{"unv":"因為聽道而不行道的，就像人對著鏡子看自己本來的面目，","bklcl":"In-ūi thiaⁿ tō-lí, nā bô kiâⁿ ê, phì-jū chhin-chhiūⁿ lâng tī kiàⁿ-ni̍h siông-sè khòaⁿ i pún-jiân ê bīn;","tghg":"因為聽道理若無行的，譬喻親像人佇鏡裡詳細看伊本然的面，","bklhl":"因為聽道理，若無行ê，譬喻親像人tī鏡裡詳細看伊本然ê面；"}},{"book":"雅","chapter":1,"verse":24,"versions":{"unv":"看見，走後，隨即忘了他的相貌如何。","bklcl":"Khòaⁿ kè-liáu chiū chòe i khì, liâm-piⁿ bōe kì-tit i siⁿ-chòe sím-mi̍h khoán.","tghg":"看過了(kè-liáu)，就做伊去，連鞭𣍐記得伊生做甚麼款。","bklhl":"看過了就做伊去，liâm-piⁿ bōe記得伊生做甚麼款。"}},{"book":"雅","chapter":1,"verse":25,"versions":{"unv":"惟有詳細察看那全備、使人自由之律法的，並且時常如此，這人既不是聽了就忘，乃是實在行出來，就在他所行的事上必然得福。","bklcl":"Nā-sī lâng chù-sîn tī hit ê chiâu-chn̂g ê  lu̍t-hoat, chiū-sī hō͘ lâng chū-iû ê, iā tn̂g-tn̂g tòa tī hit-ê, m̄ sī thiaⁿ-liáu bōe kì-tit ê, sī si̍t-chāi teh ēng kang ê, chit hō lâng tī i ê só͘ chòe beh ū hok-khì.","tghg":"若是人注神佇彼個齊全的律法，就是互人自由的，也長長住佇彼個，呣是聽了𣍐記得的，是實在啲用工的，此號人佇伊的所做欲有福氣。","bklhl":"但是人注神tī hit ê齊全ê律法，就是hō͘人自由ê，也長長tòa tī hit ê，m̄是聽了bōe記得ê，是實在teh用工ê，chit號人tī伊ê所做beh有福氣。"}},{"book":"雅","chapter":1,"verse":26,"versions":{"unv":"若有人自以為虔誠，卻不勒住他的舌頭，反欺哄自己的心，這人的虔誠是虛的。","bklcl":"Nā ū lâng lia̍h ka-kī chòe kèng-khiân, iā bô iok-sok i ê chi̍h, chiū-sī phiàn i ka-kī ê sim, chit hō lâng ê kèng-khiân sī khang-khang.","tghg":"若有人掠家己做敬虔，也無約束伊的舌，就是騙伊家己的心，此號人的敬虔是空空。","bklhl":"若有人掠家己做敬虔，也無約束伊ê舌，就是騙伊家己ê心，chit號人ê敬虔是空空。"}},{"book":"雅","chapter":1,"verse":27,"versions":{"unv":"在　神我們的父面前，那清潔沒有玷污的虔誠，就是看顧在患難中的孤兒寡婦，並且保守自己不沾染世俗。","bklcl":"To̍k-to̍k koàn-kò͘ ko͘-jî kóaⁿ-hū tī in ê hoān-lān tiong, koh ka-kī siú, bô hō͘ sè-sio̍k bak-tio̍h, che tī Pē Siōng-tè ê bīn-chêng chiū-sī chòe chheng-khì bô lâ-sâm ê kèng-khiân.","tghg":"獨獨眷顧孤兒寡婦佇𪜶的患難中，閣家己守，無互世俗染(bak)著，這佇父上帝的面前，就是做清氣無垃墋的敬虔。","bklhl":"獨獨眷顧孤兒寡婦tī in ê患難中，koh家己守，無hō͘世俗bak-tio̍h，這tī父上帝ê面前就是做清氣無lâ-sâm ê敬虔。"}}]