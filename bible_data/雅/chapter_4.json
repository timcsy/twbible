[{"book":"雅","chapter":4,"verse":1,"versions":{"unv":"你們中間的爭戰鬥毆是從哪裡來的呢？不是從你們百體中戰鬥之私慾來的嗎？","bklcl":"Lín tiong-kan chiah-ê cheng-chiàn tùi tá-lo̍h lâi, chiah-ê saⁿ-chiⁿ tùi tá-lo̍h lâi?  Kiám m̄ sī tùi lín ê iàn-lo̍k, kau-chiàn tī lín pah-thé tiong ê, lâi mah?","tghg":"恁中間諸個爭戰對叨落來，諸個相爭對叨落來？豈呣是對恁的宴樂，交戰佇恁百體中的來嗎？","bklhl":"Lín中間chiah ê爭戰tùi tá-lo̍h來，chiah ê相爭tùi tá-lo̍h來？Kiám m̄是tùi lín ê宴樂，交戰tī lín百體中ê，來mah？"}},{"book":"雅","chapter":4,"verse":2,"versions":{"unv":"你們貪戀，還是得不著；你們殺害嫉妒，又鬥毆爭戰，也不能得。你們得不著，是因為你們不求。","bklcl":"Lín tham-loân, iā bô só͘ ū; lín thâi lâng, oàn-tò͘, iā bōe tit-tio̍h; lín saⁿ-chiⁿ cheng-chiàn; lín bô só͘ ū, in-ūi lín bô kiû.","tghg":"恁貪戀，也無(bô)所有；恁刣人、怨妒，也𣍐得著。恁相爭爭戰，恁無所有，因為恁無求。","bklhl":"Lín貪婪，也無所有；lín 刣人、怨妒，也bōe得tio̍h；lín相爭爭戰；lín無所有，因為lín無求。"}},{"book":"雅","chapter":4,"verse":3,"versions":{"unv":"你們求也得不著，是因為你們妄求，要浪費在你們的宴樂中。","bklcl":"Lín kiû iā bô tit-tio̍h, in-ūi lām-sám kiû, sī beh khai-ēng i tī lín ê iàn-lo̍k.","tghg":"恁求也無得著，因為濫糝求，是欲開用(khai-ēng)伊佇恁的宴樂。","bklhl":"Lín求也無得tio̍h，因為lām-sám求，是beh開用伊tī lín ê宴樂。"}},{"book":"雅","chapter":4,"verse":4,"versions":{"unv":"你們這些淫亂的人（原文是淫婦）哪，豈不知與世俗為友就是與　神為敵嗎？所以凡想要與世俗為友的，就是與　神為敵了。","bklcl":"Lín chiah-ê îm-hū ah, kiám m̄ chai kap sè-kan chòe pêng-iú sī kap Siōng-tè chòe tùi-te̍k mah?  Só͘-í kìⁿ-nā ài chòe sè-kan ê pêng-iú ê, chiū-sī chòe Siōng-tè ê tùi-te̍k.","tghg":"恁諸個淫婦啊，豈呣知及世間做朋友是及上帝做對敵嗎？所以見若愛做世間的朋友的，就是做上帝的對敵。","bklhl":"Lín chiah ê淫婦ah，kiám m̄知kap世間做朋友是kap上帝做對敵mah？所以見若ài做世間ê朋友ê，就是做上帝ê對敵。"}},{"book":"雅","chapter":4,"verse":5,"versions":{"unv":"你們想經上所說是徒然的嗎？　神所賜、住在我們裡面的靈，是戀愛至於嫉妒嗎？","bklcl":"Á-sī lín phah-sǹg sèng-keng sī khang-khang kóng mah?  I só͘ siúⁿ-sù lán ê sîn, kiám loân-bō͘ kàu tī oàn-tò͘ mah?","tghg":"抑是恁拍算聖經是空空講嗎？伊所賞賜咱的神，豈戀慕到佇怨妒嗎？","bklhl":"á是lín phah算聖經是空空講mah？伊所賞賜咱ê神，kiám戀慕到tī怨妒mah？"}},{"book":"雅","chapter":4,"verse":6,"versions":{"unv":"但他賜更多的恩典，所以經上說：　神阻擋驕傲的人，賜恩給謙卑的人。","bklcl":"Nā-sī I siúⁿ-sù khah tōa ê un.  Só͘-í kóng, Siōng-tè tí-te̍k kiau-ngō͘ ê, siúⁿ-sù un hō͘ khiam-pi ê.","tghg":"若是伊賞賜卡大的恩，所以講：上帝抵敵驕傲者，賞賜恩互謙卑者。","bklhl":"但是伊賞賜khah大ê恩。所以講，上帝抵敵驕傲ê，賞賜恩hō͘謙卑ê。"}},{"book":"雅","chapter":4,"verse":7,"versions":{"unv":"故此，你們要順服　神。務要抵擋魔鬼，魔鬼就必離開你們逃跑了。","bklcl":"Só͘-í lín tio̍h sūn-ho̍k Siōng-tè; iā tio̍h tí-te̍k Mô͘-kúi, i chiū cháu-siám lín.","tghg":"所以，恁著順服上帝。也著抵敵魔鬼，伊就走閃恁。","bklhl":"所以lín tio̍h順服上帝；也tio̍h抵敵魔鬼，伊就走閃lín。"}},{"book":"雅","chapter":4,"verse":8,"versions":{"unv":"你們親近　神，　神就必親近你們。有罪的人哪，要潔淨你們的手！心懷二意的人哪，要清潔你們的心！","bklcl":"Chhin-kūn Siōng-tè, I chiū chhin-kūn lín.  Lín hoān chōe ê, tio̍h sóe lín ê chhiú; nn̄g iūⁿ sim ê lâng, tio̍h chheng-khì lín ê sim.","tghg":"親近上帝，伊就親近恁。恁犯罪者，著洗恁的手！二樣(nn̄g iūⁿ)心的人，著清氣恁的心！","bklhl":"親近上帝，伊就親近lín。Lín犯罪ê，tio̍h洗lín ê手；兩樣心ê人，tio̍h清氣lín ê心。"}},{"book":"雅","chapter":4,"verse":9,"versions":{"unv":"你們要愁苦、悲哀、哭泣，將喜笑變作悲哀，歡樂變作愁悶。","bklcl":"Tio̍h iu-khó͘, ai-siong, thî-khàu; lín ê chhiò tio̍h ōaⁿ-chòe ai-siong, lín ê hoaⁿ-hí tio̍h ōaⁿ-chòe iu-būn.","tghg":"著憂苦、哀傷、啼哭，恁的笑著換做哀傷，恁的歡喜著換做憂悶。","bklhl":"Tio̍h憂苦、哀傷、啼哭；lín ê笑tio̍h換做哀傷，lín ê歡喜tio̍h換做憂悶。"}},{"book":"雅","chapter":4,"verse":10,"versions":{"unv":"務要在主面前自卑，主就必叫你們升高。","bklcl":"Tio̍h ka-kī khiam-pi tī Chú ê bīn-chêng, I chiū beh ko-seng lín.","tghg":"著家己謙卑佇主的面前，伊就欲高升恁。","bklhl":"Tio̍h家己謙卑tī主ê面前，伊就beh高升lín。"}},{"book":"雅","chapter":4,"verse":11,"versions":{"unv":"弟兄們，你們不可彼此批評。人若批評弟兄，論斷弟兄，就是批評律法，論斷律法。你若論斷律法，就不是遵行律法，乃是判斷人的。","bklcl":"Hiaⁿ-tī ah, bo̍h-tit saⁿ húi-pòng; húi-pòng hiaⁿ-tī, á-sī phoe-phêng i ê hiaⁿ-tī ê, chiū-sī húi-pòng lu̍t-hoat, phoe-phêng lu̍t-hoat.  Lí nā phoe-phêng lu̍t-hoat, chiū m̄ sī kiâⁿ lu̍t-hoat ê, chiū-sī chòe phoe-phêng ê.","tghg":"兄弟啊，莫得相誹謗。誹謗兄弟，抑是批評伊的兄弟的，就是誹謗律法，批評律法。你若批評律法，就呣是行律法的，就是做批評的。","bklhl":"兄弟ah，莫得相譭謗；譭謗兄弟，á是批評伊ê兄弟ê，就是譭謗律法，批評律法。你若批評律法，就m̄是行律法ê，就是做批評ê。"}},{"book":"雅","chapter":4,"verse":12,"versions":{"unv":"設立律法和判斷人的，只有一位，就是那能救人也能滅人的。你是誰，竟敢論斷別人呢？","bklcl":"Li̍p-hoat ê, phoe-phêng ê, chí ū chi̍t-ê, I ōe kiù iā ōe bia̍t; lí sī sím-mi̍h lâng teh phoe-phêng chhù-piⁿ ah?","tghg":"立法的、批評的，只有一個，伊會救也會滅。你是甚麼人，啲批評厝邊啊？","bklhl":"立法ê，批評ê，只有一个，伊會救也會滅；你是甚麼人teh批評厝邊ah？"}},{"book":"雅","chapter":4,"verse":13,"versions":{"unv":"嗐！你們有話說：「今天明天我們要往某城裡去，在那裡住一年，做買賣得利。」","bklcl":"Taⁿ, lín teh kóng, Kin-á-ji̍t á-sī bîn-á-ji̍t, goán beh khì bó͘ ê siâⁿ, tòa tī hia chi̍t nî kú, chòe seng-lí thàn chîⁿ;","tghg":"今，恁啲講：「今仔日抑是明仔日，阮欲去某個城，住佇遐一年久，做生理趁錢。」","bklhl":"Taⁿ，lín teh講，今á日á是明á日，阮beh去某ê城，tòa tī hia一年久，做seng-lí thàn錢；"}},{"book":"雅","chapter":4,"verse":14,"versions":{"unv":"其實明天如何，你們還不知道。你們的生命是甚麼呢？你們原來是一片雲霧，出現少時就不見了。","bklcl":"nā-sī bîn-á-ji̍t ê sū lín iáu m̄ chai.  Lín ê oa̍h-miā sī cháiⁿ-iūⁿ?  Lín sī hûn-bū chiām-sî chhut-hiān, āu-lâi chiū bô khòaⁿ-kìⁿ.","tghg":"若是明仔日的事，恁猶呣知。恁的活命是怎樣？恁是雲霧暫時出現，後來就無看見。","bklhl":"但是明á日ê事，lín iáu m̄知。Lín ê活命是怎樣？Lín是雲霧暫時出現，後來就無看見。"}},{"book":"雅","chapter":4,"verse":15,"versions":{"unv":"你們只當說：「主若願意，我們就可以活著，也可以做這事，或做那事。」","bklcl":"Lín khah hó tio̍h án-ni kóng, Chú nā goān, goán chiū ōe oa̍h, iā beh chòe chit hāng hit hāng.","tghg":"恁卡好著按呢講：「主若願，阮就會活，也欲做此項、彼項。」","bklhl":"Lín khah好tio̍h án-ni講，主若願，阮就會活，也beh做chit項hit項。"}},{"book":"雅","chapter":4,"verse":16,"versions":{"unv":"現今你們竟以張狂誇口；凡這樣誇口都是惡的。","bklcl":"Taⁿ lín ēng chiah-ê phín-phóng ê sū teh khoa-kháu;  hoān-nā chit hō ê khoa-kháu, lóng sī pháiⁿ.","tghg":"今恁用諸個品嗙(phín-phóng)的事啲誇口；凡若此號的誇口攏是歹。","bklhl":"Taⁿ lín用chiah ê phín-phóng ê事teh誇口；凡若chit號ê誇口，lóng是pháiⁿ。"}},{"book":"雅","chapter":4,"verse":17,"versions":{"unv":"人若知道行善，卻不去行，這就是他的罪了。","bklcl":"Só͘-í chai ū hó tio̍h kiâⁿ, iā m̄ kiâⁿ ê, chiū-sī i ê chōe.","tghg":"所以知有好著行，也呣行的，就是伊的罪。","bklhl":"所以知有好tio̍h行，也m̄行ê，就是伊ê罪。"}}]