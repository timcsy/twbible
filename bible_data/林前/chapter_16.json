[{"book":"林前","chapter":16,"verse":1,"versions":{"unv":"論到為聖徒捐錢，我從前怎樣吩咐加拉太的眾教會，你們也當怎樣行。","bklcl":"Lūn-kàu tôe gûn pang-chān sèng-tô͘ ê sū, chiàu góa só͘ bat hoan-hù Ka-lia̍p-thài chiah-ê kàu-hōe ê, lín iā tio̍h án-ni kiâⁿ.","tghg":"論到兌(tôe)銀幫助聖徒的事，照我所曾吩咐加拉太諸個教會的，恁也著按呢行。","bklhl":"論到tôe銀幫贊聖徒ê事，照我所bat吩咐加拉太chiah ê教會ê，lín也tio̍h án-ni行。"}},{"book":"林前","chapter":16,"verse":2,"versions":{"unv":"每逢七日的第一日，各人要照自己的進項抽出來留著，免得我來的時候現湊。","bklcl":"Múi chhit-ji̍t ê thâu chi̍t ji̍t, lín ta̍k lâng chiàu só͘ tek ê lī, ka-kī chek-hē teh, bián-tit góa lâi ê sî chiah koan-tôe.","tghg":"每七日的頭一日，恁逐人照所得的利家己積下(chek-hē)啲，免得我來的時才捐兌。","bklhl":"每七日ê頭一日，lín ta̍k人照所得ê利，家己積下teh，免得我來ê時chiah捐tôe。"}},{"book":"林前","chapter":16,"verse":3,"versions":{"unv":"及至我來到了，你們寫信舉薦誰，我就打發他們，把你們的捐資送到耶路撒冷去。","bklcl":"Góa nā kàu, khòaⁿ lín ēng phoe kú-chiàn sím-mi̍h lâng, góa beh chhe in tòa lín só͘ sàng ê gûn kàu Iâ-lō͘-sat-léng.","tghg":"我若到，看恁用批舉薦(kú-chiàn)甚麼人，我欲差𪜶帶恁所送的銀到耶路撒冷。","bklhl":"我若到，看lín用phoe舉薦甚麼人，我beh差in帶lín所送ê銀到耶路撒冷。"}},{"book":"林前","chapter":16,"verse":4,"versions":{"unv":"若我也該去，他們可以和我同去。","bklcl":"Nā eng-kai tio̍h góa khì, in iā thang kap góa khì.","tghg":"若應該著我去，𪜶也通及我去。","bklhl":"若應該tio̍h我去，in也thang kap我去。"}},{"book":"林前","chapter":16,"verse":5,"versions":{"unv":"我要從馬其頓經過；既經過了，就要到你們那裡去，","bklcl":"Góa keng-kè Má-kî-tùn liáu-āu, chiū beh kàu lín hia.","tghg":"我經過馬其頓了後，就欲到恁遐，因為我對馬其頓經過，","bklhl":"我經過馬其頓了後，就beh到lín hia。"}},{"book":"林前","chapter":16,"verse":6,"versions":{"unv":"或者和你們同住幾時，或者也過冬。無論我往哪裡去，你們就可以給我送行。","bklcl":"In-ūi góa tùi Má-kî-tùn keng-kè; kiám-chhái beh kap lín chhiáⁿ tòa, kè tang-thiⁿ iā káⁿ, hō͘ lín sàng góa tī só͘ beh khì ê.","tghg":"豈採欲及恁且住(chhiáⁿ tòa)，過冬天也敢。互恁送我佇所欲去的。","bklhl":"因為我tùi馬其頓經過；kiám-chhái beh kap lín且tòa，過冬天，也敢hō͘ lín送我tī所beh去ê。"}},{"book":"林前","chapter":16,"verse":7,"versions":{"unv":"我如今不願意路過見你們；主若許我，我就指望和你們同住幾時。","bklcl":"Sī góa m̄ ài chit tia̍p tī lō͘-ni̍h kìⁿ-tio̍h lín; in-ūi Chú nā chún, góa ǹg-bāng kap lín tòa-teh khah kú.","tghg":"是我呣愛此霎(tia̍p)佇路裡見著恁；因為主若准，我向望及恁住啲卡久。","bklhl":"是我m̄ ài chit-tia̍p tī路裡見tio̍h lín；因為主若准，我ǹg望kap lín tòa-teh khah久。"}},{"book":"林前","chapter":16,"verse":8,"versions":{"unv":"但我要仍舊住在以弗所，直等到五旬節；","bklcl":"Chóng-sī góa iáu beh tòa tī Í-hut-só͘, kàu gō͘-sûn-choeh.","tghg":"總是我猶欲住佇以弗所，到五旬節；","bklhl":"總是我iáu beh tòa tī以弗所，到五旬節。"}},{"book":"林前","chapter":16,"verse":9,"versions":{"unv":"因為有寬大又有功效的門為我開了，並且反對的人也多。","bklcl":"In-ūi Chú ū kā góa khui chi̍t ê khoah-tōa koh ū kong-hāu ê mn̂g; nā-sī tùi-te̍k iā chōe.","tghg":"因為主有給我開一個闊大閣有功效的門，若是對敵也多。","bklhl":"因為主有kā我開一个闊大koh有功效ê門；但是對敵也chōe。"}},{"book":"林前","chapter":16,"verse":10,"versions":{"unv":"若是提摩太來到，你們要留心，叫他在你們那裡無所懼怕；因為他勞力做主的工，像我一樣。","bklcl":"Thê-mô͘-thài nā kàu, lín tio̍h liû-sim hō͘ i tī lín tiong-kan bô kiaⁿ-hiâⁿ; in-ūi i tio̍h-bôa tī Chú ê kang, chhin-chhiūⁿ góa chi̍t iūⁿ.","tghg":"提摩太若到，恁著留心，互伊佇恁中間無驚惶；因為伊著磨佇主的工，親像我一樣。","bklhl":"提摩太若到，lín tio̍h留心hō͘伊tī lín中間無驚惶；因為伊tio̍h磨tī主ê工，親像我一樣。"}},{"book":"林前","chapter":16,"verse":11,"versions":{"unv":"所以，無論誰都不可藐視他，只要送他平安前行，叫他到我這裡來，因我指望他和弟兄們同來。","bklcl":"Só͘-í m̄ thang ū lâng khòaⁿ-khin i; tio̍h sàng i an-jiân khí-sin chiū-kūn góa, in-ūi góa teh thèng-hāu i kap chiah-ê hiaⁿ-tī lâi.","tghg":"所以，呣通有人看輕伊，著送伊安然起身，就近我，因為我啲聽候伊及諸個兄弟來。","bklhl":"所以m̄-thang有人看輕伊；tio̍h送伊安然起身就近我，因為我teh thèng候伊kap chiah ê兄弟來。"}},{"book":"林前","chapter":16,"verse":12,"versions":{"unv":"至於兄弟亞波羅，我再三地勸他同弟兄們到你們那裡去；但這時他決不願意去，幾時有了機會他必去。","bklcl":"Lūn-kàu hiaⁿ-tī A-pho-lô, góa chài-saⁿ khǹg i kap chiah-ê hiaⁿ-tī chiū-kūn lín.  Chóng-sī i hiān-kim lóng bô ì-sù beh khì; nā ū ki-hōe, i chiū beh khì.","tghg":"論到兄弟亞波羅，我再三勸伊及諸個兄弟就近恁；總是伊現今攏無意思欲去，若有機會伊就欲去。","bklhl":"論到兄弟亞波羅，我再三勸伊kap chiah ê兄弟就近lín。總是伊現今lóng無意思beh去；若有機會，伊就beh去。"}},{"book":"林前","chapter":16,"verse":13,"versions":{"unv":"你們務要警醒，在真道上站立得穩，要作大丈夫，要剛強。","bklcl":"Lín tio̍h kéng-séng, khiā-chāi tì sìn, chòe tāi tiōng-hu, chòe ióng-kiāⁿ.","tghg":"恁著警醒，徛在佇信，做大丈夫，做勇健。","bklhl":"Lín tio̍h警醒，khiā在tì信，做大丈夫，做勇健。"}},{"book":"林前","chapter":16,"verse":14,"versions":{"unv":"凡你們所做的都要憑愛心而做。","bklcl":"Lín hoān sū tio̍h tī jîn-ài lâi kiâⁿ.","tghg":"恁凡事著佇仁愛來行。","bklhl":"Lín凡事tio̍h tī仁愛來行。"}},{"book":"林前","chapter":16,"verse":15,"versions":{"unv":"弟兄們，你們曉得司提法那一家，是亞該亞初結的果子，並且他們專以服事聖徒為念。","bklcl":"Hiaⁿ-tī ah, lín chai Sū-thê-hoán-à ê ke, sī A-kai-a thâu-chúi ê ké-chí, in lia̍h ho̍k-sāi sèng-tô͘ chòe ka-kī ê chit-hūn,","tghg":"兄弟啊，恁知司提反阿的家，是亞該亞頭水的果子，𪜶掠服事聖徒做家己的職份。","bklhl":"兄弟ah，lín知Sū-thê-hoán-à ê家，是A-kai-a頭水ê果子，in掠服事聖徒做家己ê職份，"}},{"book":"林前","chapter":16,"verse":16,"versions":{"unv":"我勸你們順服這樣的人，並一切同工同勞的人。","bklcl":"góa khǹg lín hâng-ho̍k chit-téng-hō ê lâng, í-ki̍p kìⁿ-nā tâng chòe kang lâi tio̍h-bôa ê.","tghg":"我勸恁降服此等號的人，以及見若同做工來著磨者。","bklhl":"我勸lín降服chit等號ê人，以及見若同做工來tio̍h磨ê。"}},{"book":"林前","chapter":16,"verse":17,"versions":{"unv":"司提法那和福徒拿都，並亞該古到這裡來，我很喜歡；因為你們待我有不及之處，他們補上了。","bklcl":"Góa hoaⁿ-hí Sū-thê-hoán-à, Hok-tô͘-lah, A-kai-kó͘ lâi, in-ūi in pó͘ lín ê bô kàu.","tghg":"我歡喜司提反阿、福徒拿、亞該古來，因為𪜶補恁的無夠。","bklhl":"我歡喜Sū-thê-hoán-à、Hok-tô͘-lah、A-kai-kó͘來，因為in補lín ê無夠。"}},{"book":"林前","chapter":16,"verse":18,"versions":{"unv":"他們叫我和你們心裡都快活。這樣的人，你們務要敬重。","bklcl":"Sī in ū an-ùi góa kap lín ê sim-sîn.  Chhin-chhiūⁿ chit hō ê lâng, lín tio̍h chai thang kèng-tiōng i.","tghg":"是𪜶有安慰我及恁的心神。親像此號的人，恁著知通敬重伊。","bklhl":"是in有安慰我kap lín ê心神。親像chit號ê人，lín tio̍h知thang敬重伊。"}},{"book":"林前","chapter":16,"verse":19,"versions":{"unv":"亞細亞的眾教會問你們安。亞居拉和百基拉並在他們家裡的教會，因主多多地問你們安。","bklcl":"A-se-a chiah-ê kàu-hōe chhéng-an lín.  A-ku-lah, Pek-ki-lah kap chū-chi̍p tī in chhù-lāi ê kàu-hōe, tiàm-tī Chú chhiat-chhiat chhéng-an lín.","tghg":"亞西亞諸個教會請安恁。亞居拉、百基拉及聚集佇𪜶厝內的教會，踮佇主切切請安恁。","bklhl":"亞西亞chiah ê教會請安lín。亞居拉、百基拉kap聚集tī in厝內ê教會，tiàm-tī主切切請安lín。"}},{"book":"林前","chapter":16,"verse":20,"versions":{"unv":"眾弟兄都問你們安。你們要親嘴問安，彼此務要聖潔。","bklcl":"Chèng hiaⁿ-tī chhéng-an lín. Lín tio̍h ēng sèng ê saⁿ-chim lâi saⁿ chhéng-an.","tghg":"眾兄弟請安恁。恁著用聖的相唚(saⁿ-chim)來相請安。","bklhl":"眾兄弟請安lín。Lín tio̍h用聖ê相chim來相請安。"}},{"book":"林前","chapter":16,"verse":21,"versions":{"unv":"我─保羅親筆問安。","bklcl":"Góa Pó-lô chhin-pit chhéng-an lín.","tghg":"我──保羅親筆請安恁。","bklhl":"我保羅親筆請安lín。"}},{"book":"林前","chapter":16,"verse":22,"versions":{"unv":"若有人不愛主，這人可詛可咒。主必要來！","bklcl":"Nā ū bô thiàⁿ Chú ê lâng, i tio̍h siū chiù-chó͘.  Lán ê Chú lâi ah.","tghg":"若有無疼主的人，伊著受咒詛。咱的主來啊！","bklhl":"若有無疼主ê人，伊tio̍h受咒詛。咱ê主來ah。"}},{"book":"林前","chapter":16,"verse":23,"versions":{"unv":"願主耶穌基督的恩常與你們眾人同在！","bklcl":"Goān Chú Iâ-so͘ Ki-tok ê un kap lín tī-teh.","tghg":"願主耶穌基督的恩及恁佇啲！","bklhl":"願主耶穌基督ê恩kap lín tī-teh。"}},{"book":"林前","chapter":16,"verse":24,"versions":{"unv":"我在基督耶穌裡的愛與你們眾人同在。阿們！","bklcl":"Góa ê thiàⁿ tī Ki-tok Iâ-so͘ kap lín chèng lâng tī-teh. À-bēng.","tghg":"我的疼佇基督耶穌及恁眾人佇啲。阿們！","bklhl":"我ê疼tī基督耶穌kap lín眾人tī-teh。À-bēng。"}}]