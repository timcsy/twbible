[{"book":"林前","chapter":14,"verse":1,"versions":{"unv":"你們要追求愛，也要切慕屬靈的恩賜，其中更要羨慕的，是作先知講道（原文作：是說預言；下同）。","bklcl":"Tio̍h kiû jîn-ài; iā tio̍h chhiat-chhiat him-bō͘ sio̍k tī sîn ê un-sù; khah iàu-kín ê sī chòe sian-ti lâi thoân-tō.","tghg":"著求仁愛，也著切切欣慕屬佇神的恩賜，卡要緊的，是做先知來傳道。","bklhl":"Tio̍h求仁愛；也tio̍h切切欣慕屬tī神ê恩賜；khah要緊ê是做先知來傳道。"}},{"book":"林前","chapter":14,"verse":2,"versions":{"unv":"那說方言的，原不是對人說，乃是對　神說，因為沒有人聽出來。然而，他在心靈裡卻是講說各樣的奧祕。","bklcl":"In-ūi kóng kok iūⁿ ê im-gú ê m̄ sī kap lâng kóng, sī kap Siōng-tè kóng, in-ūi bô lâng ōe hiáu thiaⁿ; chóng-sī i ū teh kóng sio̍k sîn ê ò-biāu.","tghg":"因為講各樣的音語的，呣是及人講，是及上帝講，因為無人會曉聽。總是，伊有啲講屬神的奧妙。","bklhl":"因為講各樣ê音語ê m̄是kap人講，是kap上帝講，因為無人會曉聽；總是伊有teh講屬神ê奧妙。"}},{"book":"林前","chapter":14,"verse":3,"versions":{"unv":"但作先知講道的，是對人說，要造就、安慰、勸勉人。","bklcl":"To̍k-to̍k chòe sian-ti lâi thoân-tō ê sī kap lâng kóng, lâi kiàn-li̍p, lâi khoàn-bián, lâi an-ùi.","tghg":"獨獨做先知來傳道的，是及人講，來建立、來勸勉、來安慰。","bklhl":"獨獨做先知來傳道ê是kap人講，來建立，來勸勉，來安慰。"}},{"book":"林前","chapter":14,"verse":4,"versions":{"unv":"說方言的，是造就自己；作先知講道的，乃是造就教會。","bklcl":"Kóng im-gú ê sī kiàn-li̍p ka-kī; chòe sian-ti thoân-tō ê sī kiàn-li̍p kàu-hōe.","tghg":"講音語的，是建立家己；做先知傳道的，是建立教會。","bklhl":"講音語ê是建立家己；做先知傳道ê是建立教會。"}},{"book":"林前","chapter":14,"verse":5,"versions":{"unv":"我願意你們都說方言，更願意你們作先知講道；因為說方言的，若不翻出來，使教會被造就，那作先知講道的，就比他強了。","bklcl":"Góa ài tit lín lóng ōe kóng im-gú, to̍k-to̍k koh khah ài, sī lín chòe sian-ti lâi thoân-tō.  In-ūi kóng im-gú ê nā bô hoan-e̍k, hō͘ kàu-hōe tit-tio̍h kiàn-li̍p, chiū chòe sian-ti lâi thoân-tō ê pí i khah tōa.","tghg":"我愛得恁攏會講音語，獨獨閣卡愛是恁做先知來傳道；因為講音語的，若無翻譯，互教會得著建立，就做先知來傳道的，比伊卡大。","bklhl":"我ài得lín lóng會講音語，獨獨koh-khah ài，是lín做先知來傳道。因為講音語ê若無翻譯，hō͘教會得tio̍h建立，就做先知來傳道ê比伊khah大。"}},{"book":"林前","chapter":14,"verse":6,"versions":{"unv":"弟兄們，我到你們那裡去，若只說方言，不用啟示，或知識，或預言，或教訓，給你們講解，我與你們有甚麼益處呢？","bklcl":"Taⁿ hiaⁿ-tī ah, góa kàu lín hia, nā chheng-chheng kóng im-gú, iā bô ēng khé-sī, á-sī chai-bat, á-sī chòe sian-ti lâi thoân-tō, á-sī ēng kà-sī ê ōe lâi kā lín kóng, ū sím-mi̍h lī-ek lín?","tghg":"今兄弟啊，我到恁遐，若清清講音語，也無用啟示，抑是知識(chai-bat)，抑是做先知來傳道，抑是用教示的話，來給恁講，有甚麼利益恁？","bklhl":"Taⁿ兄弟ah，我到lín hia，若清清講音語，也無用啟示，á是知識，á是做先知來傳道，á是用教示ê話來kā lín講，有甚麼利益lín？"}},{"book":"林前","chapter":14,"verse":7,"versions":{"unv":"就是那有聲無氣的物，或簫，或琴，若發出來的聲音沒有分別，怎能知道所吹所彈的是甚麼呢？","bklcl":"Hit hō bô oa̍h-khì ê mi̍h teh chhut siaⁿ, chhin-chhiūⁿ siau chhin-chhiūⁿ khîm, nā bô hun-piat i ê im, thái ōe chai só͘ pûn só͘ tôaⁿ ê sī sím-mi̍h ah?","tghg":"彼號無活氣的物啲出聲，親像簫，親像琴，若無分別伊的音，豈會(thái ōe)知所歕(pûn)所彈的是甚麼啊？","bklhl":"Hit號無活氣ê物teh出聲，親像簫親像琴，若無分別伊ê音，thái會知所pûn所彈ê是甚麼ah？"}},{"book":"林前","chapter":14,"verse":8,"versions":{"unv":"若吹無定的號聲，誰能預備打仗呢？","bklcl":"Nā sī sàu-kak chhut bô tiāⁿ-tio̍h ê im, chī-chūi ōe pī-pān kau-chiàn ah?","tghg":"若是哨角出無定著的音，是誰會備辦交戰啊？","bklhl":"但是哨角出無定tio̍h ê音，是誰會備辦交戰ah？"}},{"book":"林前","chapter":14,"verse":9,"versions":{"unv":"你們也是如此。舌頭若不說容易明白的話，怎能知道所說的是甚麼呢？這就是向空說話了。","bklcl":"Lín iā sī án-ni, nā bô ēng chi̍h kóng khoài bêng ê ōe, thái ōe chai só͘ kóng ê ah? lín só͘ kóng ê hō͘ hong pe-khì.","tghg":"恁也是按呢。若無用舌講快明的話，豈會知所講的啊，恁所講的互風飛去。","bklhl":"Lín也是án-ni，若無用舌講快明ê話，thái會知所講ê ah？lín所講ê hō͘風飛去。"}},{"book":"林前","chapter":14,"verse":10,"versions":{"unv":"世上的聲音，或者甚多，卻沒有一樣是無意思的。","bklcl":"Sè-chiūⁿ ê im-gú put-lūn jōa chōe iūⁿ, bô chi̍t ê bô ì-sù.","tghg":"世上的音語，不論偌多(jōa chōe)樣，無一個無意思。","bklhl":"世上ê音語不論jōa-chōe樣，無一个無意思。"}},{"book":"林前","chapter":14,"verse":11,"versions":{"unv":"我若不明白那聲音的意思，這說話的人必以我為化外之人，我也以他為化外之人。","bklcl":"Góa nā m̄ bat hit ê siaⁿ ê ì-gī, chiū kóng ê lâng beh lia̍h góa chòe hoan, góa iā beh lia̍h i chòe hoan.","tghg":"我若呣識彼個聲的意義，就講的人欲掠我做番，我也欲掠伊做番。","bklhl":"我若m̄-bat hit ê聲ê意義，就講ê人beh掠我做番，我也beh掠伊做番。"}},{"book":"林前","chapter":14,"verse":12,"versions":{"unv":"你們也是如此，既是切慕屬靈的恩賜，就當求多得造就教會的恩賜。","bklcl":"Án-ni lín kì-jiân chhiat-chhiat him-bō͘ sio̍k tī sîn ê un-sù, tio̍h kiû hō͘ lín chhiong-móa lâi kiàn-li̍p kàu-hōe.","tghg":"按呢恁既然切切欣慕屬佇神的恩賜，著求互恁充滿來建立教會。","bklhl":"Án-ni lín既然切切欣慕屬tī神ê恩賜，tio̍h求hō͘ lín充滿來建立教會。"}},{"book":"林前","chapter":14,"verse":13,"versions":{"unv":"所以那說方言的，就當求著能翻出來。","bklcl":"Só͘-í kóng im-gú ê tio̍h kiû ōe hoan-e̍k.","tghg":"所以講音語的，著求會翻譯。","bklhl":"所以講音語ê tio̍h求能翻譯。"}},{"book":"林前","chapter":14,"verse":14,"versions":{"unv":"我若用方言禱告，是我的靈禱告，但我的悟性沒有果效。","bklcl":"Góa nā ēng im-gú kî-tó, góa ê sîn ū teh kî-tó, nā-sī góa ê sim-su bô só͘ lī-ek.","tghg":"我若用音語祈禱，我的神有啲祈禱，若是我的心思無所利益。","bklhl":"我若用音語祈禱，我ê神有teh祈禱，但是我ê心思無所利益。"}},{"book":"林前","chapter":14,"verse":15,"versions":{"unv":"這卻怎麼樣呢？我要用靈禱告，也要用悟性禱告；我要用靈歌唱，也要用悟性歌唱。","bklcl":"Án-ni sī cháiⁿ-iūⁿ? Góa beh ēng sîn kî-tó, iā beh ēng sim-su kî-tó; góa beh ēng sîn gîm si, iā beh ēng sim-su gîm si.","tghg":"按呢是怎樣？我欲用神祈禱，也欲用心思祈禱；我欲用神吟詩，也欲用心思吟詩。","bklhl":"Án-ni是怎樣？我beh用神祈禱，也beh用心思祈禱；我beh用神吟詩，也beh用心思吟詩。"}},{"book":"林前","chapter":14,"verse":16,"versions":{"unv":"不然，你用靈祝謝，那在座不通方言的人，既然不明白你的話，怎能在你感謝的時候說「阿們」呢？","bklcl":"Nā bô, chiū lín ēng sîn chiok-siā, hit hō pêng-siông lâng kì-jiân m̄ chai lí teh kóng sím-mi̍h, i thái ōe tng lí kám-siā ê sî lâi kóng, À-bēng?","tghg":"若無，就恁用神祝謝，彼號平常人既然呣知你啲講甚麼，伊豈會當你感謝的時來講「阿們」？","bklhl":"若無，就lín用神祝謝，hit號平常人既然m̄知你teh講甚麼，伊thái能當你感謝ê時來講，À-bēng？"}},{"book":"林前","chapter":14,"verse":17,"versions":{"unv":"你感謝的固然是好，無奈不能造就別人。","bklcl":"Lí ê kám-siā sī hó, nā-sī pa̍t lâng bô tit-tio̍h kiàn-li̍p.","tghg":"你的感謝是好，若是別人無得著建立。","bklhl":"你ê感謝是好，但是別人無得tio̍h建立。"}},{"book":"林前","chapter":14,"verse":18,"versions":{"unv":"我感謝　神，我說方言比你們眾人還多。","bklcl":"Góa kám-siā Siōng-tè, góa kóng im-gú pí lín chèng lâng khah chōe.","tghg":"我感謝上帝，我講音語比恁眾人卡多。","bklhl":"我感謝上帝，我講音語比lín眾人khah-chōe。"}},{"book":"林前","chapter":14,"verse":19,"versions":{"unv":"但在教會中，寧可用悟性說五句教導人的話，強如說萬句方言。","bklcl":"Chóng-sī tī kàu-hōe tiong góa ài ēng sim-su kóng gō͘ kù thang kà-sī lâng ê ōe, iâⁿ-kè kóng bān kù ê im-gú.","tghg":"總是佇教會中，我愛用心思講五句通教示人的話，贏過講萬句的音語。","bklhl":"總是tī教會中我ài用心思講五句thang教示人ê話，贏過講萬句ê音語。"}},{"book":"林前","chapter":14,"verse":20,"versions":{"unv":"弟兄們，在心志上不要作小孩子。然而，在惡事上要作嬰孩，在心志上總要作大人。","bklcl":"Hiaⁿ-tī ah, lūn tì-hūi bo̍h-tit chòe gín-ná; lūn pháiⁿ tio̍h chòe eⁿ-á, lūn tì-hūi tio̍h chòe tōa lâng.","tghg":"兄弟啊，論智慧莫得做囝仔。論歹著做嬰仔，論智慧著做大人。","bklhl":"兄弟ah，論智慧莫得做gín-ná；論pháiⁿ tio̍h做嬰á，論智慧tio̍h做大人。"}},{"book":"林前","chapter":14,"verse":21,"versions":{"unv":"律法上記著：主說：我要用外邦人的舌頭和外邦人的嘴唇向這百姓說話；雖然如此，他們還是不聽從我。","bklcl":"Tī lu̍t-hoat ū kì-chài, Chú kóng, Góa beh ēng pa̍t iūⁿ im-gú ê lâng, kap pa̍t iūⁿ lâng ê chhùi-tûn, kā chit kok ê peh-sìⁿ kóng; án-ni in iû-goân m̄ thiaⁿ góa.","tghg":"佇律法有記載：主講：我欲用別樣音語的人及別樣人的嘴唇給此國的百姓講；按呢𪜶猶原呣聽我。","bklhl":"Tī律法有記載，主講，我beh用別樣音語ê人，kap別樣人ê嘴唇，kā chit國ê百姓講；án-ni，in猶原m̄聽我。"}},{"book":"林前","chapter":14,"verse":22,"versions":{"unv":"這樣看來，說方言不是為信的人作證據，乃是為不信的人；作先知講道不是為不信的人作證據，乃是為信的人。","bklcl":"Só͘-í im-gú chòe tiāu-thâu, m̄ sī ūi-tio̍h sìn ê lâng, sī ūi-tio̍h m̄ sìn ê lâng; chòe sian-ti lâi thoân-tō, m̄ sī ūi-tio̍h m̄ sìn ê lâng, sī ūi-tio̍h sìn ê lâng.","tghg":"所以，音語做兆頭(tiāu-thâu)呣是為著信的人，是為著呣信的人；做先知來傳道呣是為著呣信的人，是為著信的人。","bklhl":"所以音語做兆頭，m̄是為tio̍h信ê人，是為tio̍h m̄信ê人；做先知來傳道，m̄是為tio̍h m̄信ê人，是為tio̍h信ê人。"}},{"book":"林前","chapter":14,"verse":23,"versions":{"unv":"所以，全教會聚在一處的時候，若都說方言，偶然有不通方言的，或是不信的人進來，豈不說你們癲狂了嗎？","bklcl":"Siat-sú choân kàu-hōe chū-chi̍p tī chi̍t só͘-chāi, nā lóng kóng im-gú, ū pêng-siông lâng á-sī m̄ sìn ê ji̍p-lâi, kiám bô beh kóng lín teh siáu mah?","tghg":"設使全教會聚集佇一所在，若攏講音語，有平常人，抑是呣信的入來，豈無欲講恁啲𤞚(siáu)嗎？","bklhl":"設使全教會聚集tī一所在，若lóng講音語，有平常人á是m̄信ê入來，kiám無beh講lín teh siáu mah？"}},{"book":"林前","chapter":14,"verse":24,"versions":{"unv":"若都作先知講道，偶然有不信的，或是不通方言的人進來，就被眾人勸醒，被眾人審明，","bklcl":"Siat-sú lóng chòe sian-ti lâi thoân-tō, ū chi̍t ê m̄ sìn ê á-sī pêng-siông lâng ji̍p-lâi, i chiū hō͘ chèng lâng kiò-chhíⁿ, hō͘ chèng lâng gí-toàn;","tghg":"設使攏做先知來傳道，有一個呣信的，抑是平常人入來，伊就互眾人叫醒，互眾人擬斷(gí-toàn)，","bklhl":"設使lóng做先知來傳道，有一个m̄信ê á是平常人入來，伊就hō͘眾人叫醒，hō͘眾人擬斷；"}},{"book":"林前","chapter":14,"verse":25,"versions":{"unv":"他心裡的隱情顯露出來，就必將臉伏地，敬拜　神，說：「　神真是在你們中間了。」","bklcl":"i sim-lāi só͘ ún-ba̍t ê lō͘-hiān; chiū phak-lo̍h-khì pài Siōng-tè, kóng Siōng-tè chin-chiàⁿ tī lín tiong-kan.","tghg":"伊心內所隱密的露現，就仆落去，拜上帝，講：「上帝真正佇恁中間。」","bklhl":"伊心內所隱密ê露現；就仆落去拜上帝，講上帝真正tī lín中間。"}},{"book":"林前","chapter":14,"verse":26,"versions":{"unv":"弟兄們，這卻怎麼樣呢？你們聚會的時候，各人或有詩歌，或有教訓，或有啟示，或有方言，或有翻出來的話，凡事都當造就人。","bklcl":"Hiaⁿ-tī ah, án-ni sī cháiⁿ-iūⁿ? Lín chū-chi̍p ê sî, ta̍k lâng ū si-koa ê, ū kà-sī ê, ū khé-sī ê, ū im-gú ê, ū hoan-e̍k ê. Ta̍k hāng sū tio̍h kiâⁿ lâi tì-kàu kiàn-li̍p.","tghg":"兄弟啊，按呢是怎樣？恁聚集的時，逐(ta̍k)人有詩歌的，有教示的，有啟示的，有音語的，有翻譯的。逐項事著行來致到建立。","bklhl":"兄弟ah，án-ni是怎樣？Lín聚集ê時，ta̍k人有詩歌ê，有教示ê，有啟示ê，有音語ê，有翻譯ê。ta̍k項事tio̍h行來致到建立。"}},{"book":"林前","chapter":14,"verse":27,"versions":{"unv":"若有說方言的，只好兩個人，至多三個人，且要輪流著說，也要一個人翻出來。","bklcl":"Nā ū kóng im-gú ê, chí kham-tit nn̄g ê, siōng chōe saⁿ ê, iā tio̍h chiàu chhù-sū, koh tio̍h chi̍t lâng hoan-e̍k.","tghg":"若有講音語的，只堪得二個，上多(siōng chōe)三個，也著照次序，閣著一人翻譯。","bklhl":"若有講音語ê，只堪得兩個，siōng chōe三個，也tio̍h照次序，koh tio̍h一人翻譯。"}},{"book":"林前","chapter":14,"verse":28,"versions":{"unv":"若沒有人翻，就當在會中閉口，只對自己和　神說就是了。","bklcl":"Nā bô lâng thang hoan-e̍k, chiū tī kàu-hōe tiong i tio̍h chēng-chēng; to̍k-to̍k tùi pún-sin kap tùi Siōng-tè kóng.","tghg":"若無人通翻譯，就佇教會中伊著靜靜，獨獨對本身及對上帝講。","bklhl":"若無人thang翻譯，就tī教會中伊tio̍h靜靜；獨獨對本身kap對上帝講。"}},{"book":"林前","chapter":14,"verse":29,"versions":{"unv":"至於作先知講道的，只好兩個人或是三個人，其餘的就當慎思明辨。","bklcl":"Chòe sian-ti lâi thoân-tō ê, iā chí kham nn̄g ê á saⁿ ê lâi kóng, kî-û ê tio̍h hun-piat i.","tghg":"做先知來傳道的，也只堪二個抑三個來講，其餘的著分別伊。","bklhl":"做先知來傳道ê，也只堪兩個á三個來講，其餘ê tio̍h分別伊。"}},{"book":"林前","chapter":14,"verse":30,"versions":{"unv":"若旁邊坐著的得了啟示，那先說話的就當閉口不言。","bklcl":"Nā piⁿ-thâu chē ê ū lâng tit-tio̍h khé-sī, hit ê tāi-seng kóng ê tio̍h chēng-chēng.","tghg":"若邊頭坐的有人得著啟示，彼個代先講的著靜靜。","bklhl":"若邊頭坐ê有人得tio̍h啟示，hit ê事先講ê tio̍h靜靜。"}},{"book":"林前","chapter":14,"verse":31,"versions":{"unv":"因為你們都可以一個一個地作先知講道，叫眾人學道理，叫眾人得勸勉。","bklcl":"In-ūi lín chi̍t lâng chi̍t lâng lóng ōe thang chòe sian-ti lâi thoân-tō, hō͘ chèng lâng thang ha̍k-si̍p, hō͘ chèng lâng thang siū khó͘-khǹg.","tghg":"因為恁一人一人攏會通做先知來傳道，互眾人通學習，互眾人通受苦勸。","bklhl":"因為lín一人一人lóng會thang做先知來傳道，hō͘眾人thang學習，hō͘眾人thang受苦勸。"}},{"book":"林前","chapter":14,"verse":32,"versions":{"unv":"先知的靈原是順服先知的；","bklcl":"Koh sian-ti ê sîn sī sūn-ho̍k tī sian-ti.","tghg":"閣先知的神是順服佇先知；","bklhl":"Koh先知ê神是順服tī先知。"}},{"book":"林前","chapter":14,"verse":33,"versions":{"unv":"因為　神不是叫人混亂，乃是叫人安靜。","bklcl":"In-ūi Siōng-tè m̄ sī hun-loān ê, sī hô-pêng ê; chhin-chhiūⁿ tī sèng-tô͘ lóng-chóng ê kàu-hōe chi̍t iūⁿ.","tghg":"因為上帝呣是紛亂的，是和平的，親像佇聖徒攏總的教會一樣。","bklhl":"因為上帝m̄是紛亂ê，是和平ê；親像tī聖徒lóng總ê教會一樣。"}},{"book":"林前","chapter":14,"verse":34,"versions":{"unv":"婦女在會中要閉口不言，像在聖徒的眾教會一樣，因為不准她們說話。她們總要順服，正如律法所說的。","bklcl":"Hū-jîn-lâng tī kàu-hōe tiong, tio̍h chēng-chēng; in-ūi m̄ chún in kóng; chiū-sī tio̍h sūn-ho̍k, chhin-chhiūⁿ lu̍t-hoat iā sī án-ni kóng.","tghg":"婦仁人佇教會中著靜靜，因為呣准𪜶講。就是著順服，親像律法也是按呢講。","bklhl":"婦人人tī教會中，tio̍h靜靜；因為m̄准in講；就是tio̍h順服，親像律法也是án-ni講。"}},{"book":"林前","chapter":14,"verse":35,"versions":{"unv":"她們若要學甚麼，可以在家裡問自己的丈夫，因為婦女在會中說話原是可恥的。","bklcl":"In nā ài ha̍k-si̍p sím-mi̍h, tio̍h tī ke-lāi mn̄g ka-kī ê tiōng-hu; in-ūi hū-jîn-lâng tī kàu-hōe tiong lâi kóng sī kiàn-siàu,","tghg":"𪜶若愛學習甚麼，著佇家內問家己的丈夫，因為婦仁人佇教會中來講是見誚。","bklhl":"In若ài學習甚麼，tio̍h tī家內問家己ê丈夫；因為婦人人tī教會中來講是見笑，"}},{"book":"林前","chapter":14,"verse":36,"versions":{"unv":"　神的道理豈是從你們出來嗎？豈是單臨到你們嗎？","bklcl":"Siōng-tè ê tō-lí kiám sī tùi lín chhut? á-sī kan-ta thoân hō͘ lín ah?","tghg":"上帝的道理豈是對恁出？抑是干單傳互恁啊？","bklhl":"上帝ê道理kiám是tùi lín出？á是kan-ta傳hō͘ lín ah？"}},{"book":"林前","chapter":14,"verse":37,"versions":{"unv":"若有人以為自己是先知，或是屬靈的，就該知道，我所寫給你們的是主的命令。","bklcl":"Nā ū lâng ka-kī lia̍h chòe sian-ti, á-sī chòe sio̍k tī sîn ê lâng, chiū tio̍h chai góa só͘ siá hō͘ lín ê sī Chú ê bēng-lēng.","tghg":"若有人家己掠做先知，抑是做屬佇神的人，就著知，我所寫互恁的是主的命令。","bklhl":"若有人家己掠做先知，á是做屬tī神ê人，就tio̍h知我所寫hō͘ lín ê是主ê命令。"}},{"book":"林前","chapter":14,"verse":38,"versions":{"unv":"若有不知道的，就由他不知道吧！","bklcl":"Nā ū lâng m̄ chai, chiū kù-chāi i m̄ chai.","tghg":"若有人呣知，就據在伊呣知！","bklhl":"若有人m̄知，就kù-chāi伊m̄知。"}},{"book":"林前","chapter":14,"verse":39,"versions":{"unv":"所以我弟兄們，你們要切慕作先知講道，也不要禁止說方言。","bklcl":"Só͘-í góa ê hiaⁿ-tī ah, tio̍h chhiat-chhiat him-bō͘ chòe sian-ti lâi thoân-tō, iā bo̍h-tit kìm-chí kóng im-gú.","tghg":"所以，我的兄弟啊，著切切欣慕做先知來傳道，也莫得禁止講音語。","bklhl":"所以我ê兄弟ah，tio̍h切切欣慕做先知來傳道，也莫得禁止講音語。"}},{"book":"林前","chapter":14,"verse":40,"versions":{"unv":"凡事都要規規矩矩地按著次序行。","bklcl":"Hoān sū tio̍h bûn-ngá iā chiàu kui-kú lâi kiâⁿ.","tghg":"凡事著文雅也照規矩來行。","bklhl":"凡事tio̍h文雅也照規矩來行。"}}]