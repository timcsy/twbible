[{"book":"林前","chapter":10,"verse":1,"versions":{"unv":"弟兄們，我不願意你們不曉得，我們的祖宗從前都在雲下，都從海中經過，","bklcl":"Hiaⁿ-tī ah, góa m̄ ài lín m̄ chai lán ê lia̍t-chó͘ lóng tī hûn ē, iā lóng tùi hái-tiong keng-kè,","tghg":"兄弟啊，我呣愛恁呣知咱的列祖攏佇雲下，也攏對海中經過，","bklhl":"兄弟ah，我m̄ ài lín m̄知咱ê列祖lóng tī雲下，也lóng tùi海中經過，"}},{"book":"林前","chapter":10,"verse":2,"versions":{"unv":"都在雲裡、海裡受洗歸了摩西；","bklcl":"iā lóng tī hûn-tiong hái-tiong siū sóe-lé kui tī Mô͘-se,","tghg":"也攏佇雲中、海中受洗禮歸佇摩西；","bklhl":"也lóng tī雲中海中受洗禮歸tī摩西，"}},{"book":"林前","chapter":10,"verse":3,"versions":{"unv":"並且都吃了一樣的靈食，","bklcl":"iā lóng chia̍h tâng chi̍t iūⁿ lêng ê chia̍h, iā lóng lim tâng chi̍t iūⁿ lêng ê lim;","tghg":"也攏食同(tâng)一樣靈的食，也攏飲同一樣靈的飲。","bklhl":"也lóng食同一樣靈ê食，也lóng lim同一樣靈ê奶；"}},{"book":"林前","chapter":10,"verse":4,"versions":{"unv":"也都喝了一樣的靈水。所喝的，是出於隨著他們的靈磐石；那磐石就是基督。","bklcl":"in-ūi in só͘ lim ê sī tùi tè in lêng ê chio̍h-pôaⁿ chhut, hit ê chio̍h-pôaⁿ chiū-sī Ki-tok.","tghg":"因為𪜶所飲的，是對隨𪜶靈的石磐出；彼個石磐就是基督。","bklhl":"因為in所lim ê是tùi tè in靈ê石磐出，hit ê石磐就是基督。"}},{"book":"林前","chapter":10,"verse":5,"versions":{"unv":"但他們中間多半是　神不喜歡的人，所以在曠野倒斃。","bklcl":"Nā-sī in tiong-kan khah chōe lâng hō͘ Siōng-tè bô hoaⁿ-hí; in-ūi in ê sin-si hoâiⁿ-ke̍h tī khòng-iá.","tghg":"若是𪜶中間卡多人互上帝無歡喜，因為𪜶的身屍橫逆(hoâiⁿ-ke̍h)佇曠野。","bklhl":"但是in中間khah chōe人hō͘上帝無歡喜；因為in ê身屍橫逆tī曠野。"}},{"book":"林前","chapter":10,"verse":6,"versions":{"unv":"這些事都是我們的鑑戒，叫我們不要貪戀惡事，像他們那樣貪戀的；","bklcl":"Taⁿ chiah-ê sū sī chòe lán ê kàm-kài, hō͘ lán bo̍h-tit ài pháiⁿ, chhin-chhiūⁿ in ài pháiⁿ chi̍t iūⁿ.","tghg":"今諸個事是做咱的鑑戒，互咱莫得愛歹，親像𪜶愛歹一樣；","bklhl":"Taⁿ chiah ê事是做咱ê鑑戒，hō͘咱莫得愛pháiⁿ，親像in愛pháiⁿ一樣。"}},{"book":"林前","chapter":10,"verse":7,"versions":{"unv":"也不要拜偶像，像他們有人拜的。如經上所記：「百姓坐下吃喝，起來玩耍。」","bklcl":"Lín iā bo̍h-tit pài ngó͘-siōng, chhin-chhiūⁿ in tiong-kan ū lâng pài i; chiàu só͘ kì-chài kóng, Peh-sìⁿ chē-teh lim-chia̍h, khí-lâi thiàu-bú.","tghg":"恁也莫得拜偶像，親像𪜶中間有人拜伊。照所記載講：「百姓坐啲飲食，起來跳舞。」","bklhl":"Lín也莫得拜偶像，親像in中間有人拜伊；照所記載講，百姓坐teh lim食，起來跳舞。"}},{"book":"林前","chapter":10,"verse":8,"versions":{"unv":"我們也不要行姦淫，像他們有人行的，一天就倒斃了二萬三千人；","bklcl":"Lán iā bo̍h-tit kiâⁿ îm, chhin-chhiūⁿ in tiong-kan ū lâng kiâⁿ îm, chi̍t ji̍t sí nn̄g-bān saⁿ-chheng lâng.","tghg":"咱也莫得行淫，親像𪜶中間有人行淫，一日死二萬三千人；","bklhl":"咱也莫得行淫，親像in中間有人行淫，一日死兩萬三千人。"}},{"book":"林前","chapter":10,"verse":9,"versions":{"unv":"也不要試探主（有古卷：基督），像他們有人試探的，就被蛇所滅。","bklcl":"Lán iā bo̍h-tit chhì Chú, chhin-chhiūⁿ in tiong-kan ū lâng chhì I, chiū hō͘ chôa kā-sí.","tghg":"咱也莫得試主，親像𪜶中間有人試伊，就互蛇咬死。","bklhl":"咱也莫得試主，親像in中間有人試伊，就hō͘蛇咬死。"}},{"book":"林前","chapter":10,"verse":10,"versions":{"unv":"你們也不要發怨言，像他們有發怨言的，就被滅命的所滅。","bklcl":"Lín iā bo̍h-tit nga̍uh-nga̍uh liām, chhin-chhiūⁿ in tiong-kan ū lâng nga̍uh-nga̍uh liām, chiū hō͘ châu-bia̍t-ê bia̍t in.","tghg":"恁也莫得耦耦(nga̍uh-nga̍uh)唸，親像𪜶中間有人耦耦唸，就互剿滅(châu-bia̍t)的滅𪜶。","bklhl":"Lín也莫得nga̍uh-nga̍uh念，親像in中間有人nga̍uh-nga̍uh念，就hō͘剿滅ê滅in。"}},{"book":"林前","chapter":10,"verse":11,"versions":{"unv":"他們遭遇這些事都要作為鑑戒，並且寫在經上，正是警戒我們這末世的人。","bklcl":"Taⁿ in tú-tio̍h chiah-ê sū sī chòe kàm-kài, sòa kì-chài lâi kéng-kài lán, chiū-sī chiah-ê sè-tāi bé ê lâng.","tghg":"今𪜶抵著(tú-tio̍h)諸個事是做鑑戒，續記載來警戒咱，就是諸個世代尾的人。","bklhl":"Taⁿ in tú-tio̍h chiah ê事是做鑑戒，續記載來警戒咱，就是chiah ê世代尾ê人。"}},{"book":"林前","chapter":10,"verse":12,"versions":{"unv":"所以，自己以為站得穩的，須要謹慎，免得跌倒。","bklcl":"Só͘-í ka-kī lia̍h chòe khiā-chāi ê, tio̍h kín-sīn kiaⁿ-liáu poa̍h-tó.","tghg":"所以，家己掠做徛在的，著謹慎，驚了跋倒。","bklhl":"所以家己掠做khiā在ê，tio̍h謹慎驚了跋倒。"}},{"book":"林前","chapter":10,"verse":13,"versions":{"unv":"你們所遇見的試探，無非是人所能受的。　神是信實的，必不叫你們受試探過於所能受的；在受試探的時候，總要給你們開一條出路，叫你們能忍受得住。","bklcl":"Lín só͘ tú-tio̍h ê chhì bô m̄ sī lâng ê siông-sū; Siōng-tè sī sìn-si̍t, bô beh hō͘ lín tú-tio̍h chhì kè-thâu tī lín só͘ ōe tng; chiū-sī tī siū chhì ê sî beh sòa khui thoat-chhut ê lō͘, hō͘ lín tng ōe khí.","tghg":"恁所抵著的試，無呣是人的常事。上帝是信實，無欲互恁抵著試過頭佇恁所會當；就是佇受試的時，欲續開脫出的路，互恁當會起。","bklhl":"Lín所tú-tio̍h ê試無m̄是人ê常事；上帝是信實，無beh hō͘ lín tú-tio̍h試過頭tī lín所能當；就是tī受試ê時beh續開脫出ê路，hō͘ lín當會起。"}},{"book":"林前","chapter":10,"verse":14,"versions":{"unv":"我所親愛的弟兄啊，你們要逃避拜偶像的事。","bklcl":"Só͘-í góa só͘ thiàⁿ ê hiaⁿ-tī ah, tio̍h siám-pī pài ngó͘-siōng ê sū.","tghg":"所以我所疼的兄弟啊，著閃避拜偶像的事。","bklhl":"所以我所疼ê兄弟ah，tio̍h閃避拜偶像ê事。"}},{"book":"林前","chapter":10,"verse":15,"versions":{"unv":"我好像對明白人說的，你們要審察我的話。","bklcl":"Góa só͘ kóng sī chhin-chhiūⁿ tùi tì-sek ê lâng kóng; lín tio̍h séng-chhat góa ê ōe.","tghg":"我所講是親像對智識的人講，恁著省察我的話。","bklhl":"我所講是親像對知識ê人講；lín tio̍h省察我ê話。"}},{"book":"林前","chapter":10,"verse":16,"versions":{"unv":"我們所祝福的杯，豈不是同領基督的血嗎？我們所擘開的餅，豈不是同領基督的身體嗎？","bklcl":"Chiok-siā ê poe, lán só͘ chiok-siā ê, kiám m̄ sī saⁿ-kap ū hūn tī Ki-tok ê huih mah? lán só͘ peh ê piáⁿ kiám m̄ sī saⁿ-kap ū hūn tī Ki-tok ê seng-khu mah?","tghg":"祝謝的杯咱所祝謝的，豈呣是相及有份佇基督的血嗎？咱所擘的餅，豈呣是相及有份佇基督的身軀嗎？","bklhl":"祝謝ê杯，咱所祝謝ê，kiám m̄是saⁿ-kap有份tī基督ê血mah？咱所peh ê餅kiám m̄是saⁿ-kap有份tī基督ê身軀mah？"}},{"book":"林前","chapter":10,"verse":17,"versions":{"unv":"我們雖多，仍是一個餅，一個身體，因為我們都是分受這一個餅。","bklcl":"in-ūi piáⁿ kì-jiân chi̍t-ê, lán sui-jiân chōe-chōe lâng iā sī chi̍t thé; in-ūi lóng ū hūn tī chi̍t ê piáⁿ.","tghg":"因為餅既然一個，咱雖然多多人，也是一體，因為攏有份佇一個餅。","bklhl":"因為餅既然一个，咱雖然chōe-chōe人也是一體；因為lóng有份tī一个餅。"}},{"book":"林前","chapter":10,"verse":18,"versions":{"unv":"你們看屬肉體的以色列人，那吃祭物的豈不是在祭壇上有分嗎？","bklcl":"Chhì-khòaⁿ chiàu jio̍k-thé ê Í-sek-lia̍t lâng, hiah-ê chia̍h chè-mi̍h ê kiám m̄ sī saⁿ-kap ū hūn tī chè-tôaⁿ mah?","tghg":"試看照肉體的以色列人，許個食祭物的豈呣是相及有份佇祭壇嗎？","bklhl":"試看照肉體ê以色列人，hiah-ê食祭物ê kiám m̄是saⁿ-kap有份tī祭壇mah？"}},{"book":"林前","chapter":10,"verse":19,"versions":{"unv":"我是怎麼說呢？豈是說祭偶像之物算得甚麼呢？或說偶像算得甚麼呢？","bklcl":"Án-ni góa sī teh kóng sím-mi̍h? kiám sī teh kóng chè ngó͘-siōng ê mi̍h sī sím-mi̍h?","tghg":"按呢我是啲講甚麼？豈是啲講祭偶像的物是甚麼？","bklhl":"Án-ni我是teh講甚麼？kiám是teh講祭偶像ê物是甚麼？"}},{"book":"林前","chapter":10,"verse":20,"versions":{"unv":"我乃是說，外邦人所獻的祭是祭鬼，不是祭　神。我不願意你們與鬼相交。","bklcl":"á-sī kóng ngó͘-siōng sī sím-mi̍h? sī teh kóng gōa-pang lâng só͘ chè ê sī chè kúi, m̄ sī chè Siōng-tè; góa m̄ ài lín ū hūn tī kúi.","tghg":"抑是講偶像是甚麼？是啲講外邦人所祭的是祭鬼，呣是祭上帝。我呣愛恁有份佇鬼。","bklhl":"á是講偶像是甚麼？是teh講外邦人所祭ê是祭鬼，m̄是祭上帝；我m̄ ài lín有份tī鬼。"}},{"book":"林前","chapter":10,"verse":21,"versions":{"unv":"你們不能喝主的杯又喝鬼的杯，不能吃主的筵席又吃鬼的筵席。","bklcl":"Lín bōe-ōe lim Chú ê poe, kiam lim kúi ê poe; bōe-ōe ū hūn tī Chú ê toh, kiam ū hūn tī kúi ê toh.","tghg":"恁𣍐會飲主的杯兼飲鬼的杯，𣍐會有份佇主的桌兼有份佇鬼的桌。","bklhl":"Lín bōe會lim主ê杯，兼lim鬼ê杯；bōe會有份tī主ê桌，兼有份tī鬼ê桌。"}},{"book":"林前","chapter":10,"verse":22,"versions":{"unv":"我們可惹主的憤恨嗎？我們比他還有能力嗎？","bklcl":"Á-sī lán teh kek hō͘ Chú siū-khì mah?  Lán kiám khah ióng-chòng I mah?","tghg":"抑是咱啲激互主受氣嗎？咱豈卡勇壯伊嗎？","bklhl":"á是咱teh激hō͘主受氣mah？咱kiám khah勇壯伊mah？"}},{"book":"林前","chapter":10,"verse":23,"versions":{"unv":"凡事都可行，但不都有益處。凡事都可行，但不都造就人。","bklcl":"Hoān sū lóng thang, chóng-sī bô lóng ū lī-ek.  Hoān sū lóng thang, chóng-sī bô lóng kiàn-li̍p tek-hēng.","tghg":"凡事攏通(thang)，總是無攏有利益。凡事攏通，總是無攏建立德行。","bklhl":"凡事lóng thang，總是無lóng有利益。凡事lóng thang，總是無lóng建立德行。"}},{"book":"林前","chapter":10,"verse":24,"versions":{"unv":"無論何人，不要求自己的益處，乃要求別人的益處。","bklcl":"Bo̍h-tit kiû lī-ek ka-kī, tio̍h kiû lī-ek pa̍t lâng.","tghg":"莫得求利益家己，著求利益別人。","bklhl":"莫得求利益家己，tio̍h求利益別人。"}},{"book":"林前","chapter":10,"verse":25,"versions":{"unv":"凡市上所賣的，你們只管吃，不要為良心的緣故問甚麼話，","bklcl":"Kìⁿ-nā koe-chhī só͘ bōe ê thang chia̍h, bo̍h-tit ūi-tio̍h liông-sim ê iân-kò͘ lâi chhâ-mn̄g;","tghg":"見若街市所賣的，通食，莫得為著良心的緣故來查問，","bklhl":"見若街市所賣ê thang食，莫得為tio̍h良心ê緣故來查問；"}},{"book":"林前","chapter":10,"verse":26,"versions":{"unv":"因為地和其中所充滿的都屬乎主。","bklcl":"in-ūi tōe kap thong tōe-ni̍h ê mi̍h lóng sī Chú ê.","tghg":"因為地及通(thong)地裡的物攏是主的。","bklhl":"因為地kap thong地裡ê物lóng是主ê。"}},{"book":"林前","chapter":10,"verse":27,"versions":{"unv":"倘有一個不信的人請你們赴席，你們若願意去，凡擺在你們面前的，只管吃，不要為良心的緣故問甚麼話。","bklcl":"Nā ū chi̍t ê m̄ sìn ê lâng chhiáⁿ lín, iā lín ài beh khì, kìⁿ-nā pâi teh chhiáⁿ lín ê, thang chia̍h i; bo̍h-tit ūi-tio̍h liông-sim ê iân-kò͘ lâi chhâ-mn̄g.","tghg":"若有一個呣信的人請恁，也恁愛欲去，見若排啲請恁的，通食伊；莫得為著良心的緣故來查問。","bklhl":"若有一个m̄信ê人請lín，也lín ài beh去，見若排teh請lín ê，thang食伊；莫得為tio̍h良心ê緣故來查問。"}},{"book":"林前","chapter":10,"verse":28,"versions":{"unv":"若有人對你們說：「這是獻過祭的物」，就要為那告訴你們的人，並為良心的緣故不吃。","bklcl":"Siat-sú ū lâng kā lín kóng, Chit-ê sī chè-mi̍h, chiū bo̍h-tit chia̍h; che sī ūi-tio̍h hit ê kā lín kóng ê lâng, í-ki̍p liông-sim ê iân-kò͘.","tghg":"設使有人給恁講：「此個是祭物」，就莫得食，這是為著彼個給恁講的人以及良心的緣故。","bklhl":"設使有人kā lín講，chit ê是祭物，就莫得食；這是為tio̍h hit ê kā lín講ê人，以及良心ê緣故。"}},{"book":"林前","chapter":10,"verse":29,"versions":{"unv":"我說的良心不是你的，乃是他的。我這自由為甚麼被別人的良心論斷呢？","bklcl":"Só͘ kóng ê liông-sim m̄ sī ka-kī ê, sī hit lâng ê; in-ūi góa ê chū-iû siáⁿ-sū hō͘ pa̍t ê liông-sim gí-gī ah?","tghg":"所講的良心呣是家己的，是彼人的。因為我的自由啥事互別個良心擬議(gí-gī)啊？","bklhl":"所講ê良心m̄是家己ê，是hit人ê；因為我ê自由啥事hō͘別個良心擬議ah？"}},{"book":"林前","chapter":10,"verse":30,"versions":{"unv":"我若謝恩而吃，為甚麼因我謝恩的物被人毀謗呢？","bklcl":"Góa nā kám-un lâi chia̍h, siáⁿ-sū ūi-tio̍h góa só͘ kám-siā ê hō͘ lâng húi-pòng ah?","tghg":"我若感恩來食，啥事為著我所感謝的互人誹謗啊？","bklhl":"我若感恩來食，啥事為tio̍h我所感謝ê hō͘人譭謗ah？"}},{"book":"林前","chapter":10,"verse":31,"versions":{"unv":"所以，你們或吃或喝，無論做甚麼，都要為榮耀　神而行。","bklcl":"Só͘-í lín he̍k-sī chia̍h, he̍k-sī lim, he̍k-sī chòe sím-mi̍h, lóng tio̍h in-ūi êng-kng Siōng-tè lâi chòe.","tghg":"所以，恁或是食或是飲，或是做甚麼，攏著因為榮光上帝來做。","bklhl":"所以lín或是食，或是lim，或是做甚麼，lóng tio̍h因為榮光上帝來做。"}},{"book":"林前","chapter":10,"verse":32,"versions":{"unv":"不拘是猶太人，是希臘人，是　神的教會，你們都不要使他跌倒；","bklcl":"Bô lūn Iû-thài, á-sī Hi-lī-nî, á-sī Siōng-tè ê kàu-hōe, lín bo̍h-tit chòe in ê that-gāi.","tghg":"無論猶太，抑是希利尼，抑是上帝的教會，恁莫得做𪜶的塞礙(that-gāi)；","bklhl":"無論偤太，á是希利尼，á是上帝ê教會，lín莫得做in ê塞礙。"}},{"book":"林前","chapter":10,"verse":33,"versions":{"unv":"就好像我凡事都叫眾人喜歡，不求自己的益處，只求眾人的益處，叫他們得救。","bklcl":"Chhin-chhiūⁿ góa hoān sū hō͘ chèng lâng hoaⁿ-hí, bô kiû ka-kī ê lī-ek, chiū-sī kiû chèng lâng ê lī-ek, ài beh hō͘ in tit-tio̍h kiù.","tghg":"親像我凡事互眾人歡喜，無求家己的利益，就是求眾人的利益，愛欲互𪜶得著救。","bklhl":"親像我凡事hō͘眾人歡喜，無求家己ê利益，就是求眾人ê利益，ài beh hō͘ in得tio̍h救。"}}]