[{"book":"林前","chapter":12,"verse":1,"versions":{"unv":"弟兄們，論到屬靈的恩賜，我不願意你們不明白。","bklcl":"Hiaⁿ-tī ah, lūn-kàu Sîn ê siúⁿ-sù, góa m̄ ài lín m̄ chai.","tghg":"兄弟啊，論到神的賞賜，我呣愛恁呣知。","bklhl":"兄弟ah，論到神ê賞賜，我m̄ ài lín m̄知。"}},{"book":"林前","chapter":12,"verse":2,"versions":{"unv":"你們作外邦人的時候，隨事被牽引，受迷惑，去服事那啞巴偶像，這是你們知道的。","bklcl":"Lín chai lín chòe gōa-pang lâng ê sî, siū bê-he̍k khì chiū-kūn bōe kóng ōe ê ngó͘-siōng, chhut-chāi i ín-iú.","tghg":"恁知恁做外邦人的時，受迷惑去就近𣍐講話的偶像，出在伊引誘。","bklhl":"lín知lín做外邦人ê時，受迷惑去就近bōe講話ê偶像，chhut-chāi伊引誘。"}},{"book":"林前","chapter":12,"verse":3,"versions":{"unv":"所以我告訴你們，被　神的靈感動的，沒有說「耶穌是可咒詛」的；若不是被聖靈感動的，也沒有能說「耶穌是主」的。","bklcl":"Só͘-í góa hō͘ lín chai, hō͘ Siōng-tè ê Sîn kám-tōng lâi kóng ê, bô lâng kóng, Iâ-so͘ sī thang chiù-chó͘; nā m̄ sī hō͘ Sèng Sîn kám-tōng ê, iā bô lâng ōe kóng, Iâ-so͘ sī Chú.","tghg":"所以我互恁知，互上帝的神感動來講的，無人講「耶穌是通咒詛」；若呣是互聖神感動的，也無人會講「耶穌是主」。","bklhl":"所以我hō͘ lín知，hō͘上帝ê神感動來講ê，無人講，耶穌是thang咒詛；若m̄是hō͘聖神感動ê，也無人會講，耶穌是主。"}},{"book":"林前","chapter":12,"verse":4,"versions":{"unv":"恩賜原有分別，聖靈卻是一位。","bklcl":"Taⁿ un-sù ū hun-piat, nā-sī Sîn sī siāng chi̍t ê.","tghg":"今(taⁿ)恩賜有分別，若是神是像(siāng)一個。","bklhl":"Taⁿ恩賜有分別，但是神是siāng一个。"}},{"book":"林前","chapter":12,"verse":5,"versions":{"unv":"職事也有分別，主卻是一位。","bklcl":"Chit-hūn ū hun-piat, nā-sī Chú sī siāng chi̍t ê.","tghg":"職份有分別，若是主是像一個。","bklhl":"職份有分別，但是主是siāng一个。"}},{"book":"林前","chapter":12,"verse":6,"versions":{"unv":"功用也有分別，　神卻是一位，在眾人裡面運行一切的事。","bklcl":"Kong-iōng ū hun-piat, nā-sī Siōng-tè siāng chi̍t ê, si-hêng bān sū tī chèng lâng tiong ê.","tghg":"功用有分別，若是上帝像一個，施行萬事佇眾人中的。","bklhl":"功用有分別，但是上帝siāng一个，施行萬事tī眾人中ê。"}},{"book":"林前","chapter":12,"verse":7,"versions":{"unv":"聖靈顯在各人身上，是叫人得益處。","bklcl":"Nā-sī Sèng Sîn ê hián-bêng sī siúⁿ-sù ta̍k lâng beh lī-ek chèng lâng.","tghg":"若是聖神的顯明是賞賜逐人，欲利益眾人。","bklhl":"但是聖神ê顯明是賞賜ta̍k人beh利益眾人。"}},{"book":"林前","chapter":12,"verse":8,"versions":{"unv":"這人蒙聖靈賜他智慧的言語，那人也蒙這位聖靈賜他知識的言語，","bklcl":"In-ūi ū-ê tùi Sîn ēng tì-hūi ê ōe hō͘ i; ū-ê chiàu chit ê Sîn ēng chai-bat ê ōe hō͘ i;","tghg":"因為有的對神用智慧的話互伊，有的照此個神用知識(chai-bat)的話互伊，","bklhl":"因為有ê tùi神用智慧ê話hō͘伊；有ê照chit ê神用知識ê話hō͘伊；"}},{"book":"林前","chapter":12,"verse":9,"versions":{"unv":"又有一人蒙這位聖靈賜他信心，還有一人蒙這位聖靈賜他醫病的恩賜，","bklcl":"koh ū lâng tī chit ê Sîn ēng sìn hō͘ i;  ū-ê tī chit ê Sîn ēng i-pīⁿ ê un-sù hō͘ i;","tghg":"閣有人佇此個神用信互伊，有的佇此個神用醫病的恩賜互伊，","bklhl":"koh有人tī chit ê神用信hō͘伊；有ê tī chit ê神用醫病ê恩賜hō͘伊；"}},{"book":"林前","chapter":12,"verse":10,"versions":{"unv":"又叫一人能行異能，又叫一人能作先知，又叫一人能辨別諸靈，又叫一人能說方言，又叫一人能翻方言。","bklcl":"ū-ê hō͘ i ōe kiâⁿ koh-iūⁿ ê koân-lêng; ū-ê hō͘ i chòe sian-ti; ū-ê hō͘ i ōe hun-piat chiah-ê sîn; koh ū-ê hō͘ i ōe kóng ta̍k iūⁿ ê im-gú; ū-ê hō͘ i ōe hoan-e̍k ta̍k iūⁿ ê im-gú.","tghg":"有的互伊會行各樣(koh-iūⁿ)的權能，有的互伊做先知，有的互伊會分別諸個神，閣有的互伊會講逐樣(ta̍k iūⁿ)的音語，有的互伊會翻譯逐樣的音語。","bklhl":"有ê hō͘伊能行各樣ê權能；有ê hō͘伊做先知；有ê hō͘伊能分別chiah ê神；koh有ê hō͘伊能講ta̍k樣ê音語；有ê hō͘伊能翻譯ta̍k樣ê音語。"}},{"book":"林前","chapter":12,"verse":11,"versions":{"unv":"這一切都是這位聖靈所運行、隨己意分給各人的。","bklcl":"Chiah-ê lóng sī siāng chi̍t ê Sîn só͘ si-hêng ê, chiàu I só͘ ài ê, sûi-iūⁿ pun hō͘ ta̍k lâng.","tghg":"諸個攏是像一個神所施行的、照伊所愛的隨樣(sûi-iūⁿ)分互逐人。","bklhl":"Chiah-ê lóng是siāng一个神所施行ê，照伊所ài ê，隨樣分hō͘ ta̍k人。"}},{"book":"林前","chapter":12,"verse":12,"versions":{"unv":"就如身子是一個，卻有許多肢體；而且肢體雖多，仍是一個身子；基督也是這樣。","bklcl":"In-ūi chhin-chhiūⁿ seng-khu sī chi̍t-ê, iā ū chōe-chōe thé, koh seng-khu ê thé sui-jiân chōe, lóng sī chi̍t ê seng-khu; Ki-tok iā sī án-ni.","tghg":"因為親像身軀是一個，也有多多體；閣身軀的體雖然多，攏是一個身軀；基督也是按呢。","bklhl":"因為親像身軀是一个，也有chōe-chōe體，koh身軀ê體雖然chōe，lóng是一个身軀；基督也是án-ni。"}},{"book":"林前","chapter":12,"verse":13,"versions":{"unv":"我們不拘是猶太人，是希臘人，是為奴的，是自主的，都從一位聖靈受洗，成了一個身體，飲於一位聖靈。","bklcl":"In-ūi lán chèng lâng, bô lūn sī Iû-thài á-sī Hi-lī-nî, chòe lô͘-châi ê á-sī chū-iû ê, lóng bat siū sóe-lé tī chi̍t ê Sîn, lâi sio̍k tī chi̍t ê seng-khu, iā lóng-chóng bat lim chi̍t ê Sîn.","tghg":"因為咱眾人無論是猶太，抑是希利尼，做奴才的，抑是自由的，攏曾受洗禮佇一個神，來屬佇一個身軀，也攏總曾飲一個神。","bklhl":"因為咱眾人，無論是偤太，á是希利尼，做奴才ê á是自由ê，lóng bat受洗禮tī一个神，來屬tī一个身軀，也lóng總bat lim一个神。"}},{"book":"林前","chapter":12,"verse":14,"versions":{"unv":"身子原不是一個肢體，乃是許多肢體。","bklcl":"In-ūi seng-khu m̄ sī chi̍t thé, sī chōe-chōe thé.","tghg":"因為身軀呣是一體，是多多體。","bklhl":"因為身軀m̄是一體，是chōe-chōe體。"}},{"book":"林前","chapter":12,"verse":15,"versions":{"unv":"設若腳說：「我不是手，所以不屬乎身子，」它不能因此就不屬乎身子。","bklcl":"Siat-sú kha nā kóng, Góa in-ūi m̄ sī chhiú, góa bô sio̍k seng-khu; i m̄ sī ūi-tio̍h án-ni chiū bô sio̍k tī seng-khu.","tghg":"設使腳若講：「我因為呣是手，我無屬身軀；」伊呣是為著按呢就無屬佇身軀。","bklhl":"設使腳若講，我因為m̄是手，我無屬身軀；伊m̄是為tio̍h án-ni就無屬tī身軀。"}},{"book":"林前","chapter":12,"verse":16,"versions":{"unv":"設若耳說：「我不是眼，所以不屬乎身子，」它不能因此就不屬乎身子。","bklcl":"Siat-sú hī-á nā kóng, Góa in-ūi m̄ sī ba̍k-chiu, góa bô sio̍k tī seng-khu; i m̄ sī ūi-tio̍h án-ni chiū bô sio̍k tī seng-khu.","tghg":"設使耳仔若講：「我因為呣是目睭，我無屬佇身軀；」伊呣是為著按呢就無屬佇身軀。","bklhl":"設使耳á若講，我因為m̄是目睭，我無屬tī身軀；伊m̄是為tio̍h án-ni就無屬tī身軀。"}},{"book":"林前","chapter":12,"verse":17,"versions":{"unv":"若全身是眼，從哪裡聽聲呢？若全身是耳，從哪裡聞味呢？","bklcl":"Siat-sú thong seng-khu sī ba̍k-chiu, tùi tá-lo̍h ōe thiaⁿ?  Nā lóng sī hī-á, tùi tá-lo̍h ōe phīⁿ?","tghg":"設使通身軀是目睭，對叨落會聽？若攏是耳仔，對叨落會鼻？","bklhl":"設使thong身軀是目睭，tùi tá-lo̍h能聽？若lóng是耳á，tùi tá-lo̍h能phīⁿ？"}},{"book":"林前","chapter":12,"verse":18,"versions":{"unv":"但如今，　神隨自己的意思把肢體俱各安排在身上了。","bklcl":"Nā-sī Siōng-tè chiàu I ê só͘ ài, chiong chiah-ê thé sûi-ê an-pâi tī seng-khu.","tghg":"若是上帝照伊的所愛，將諸個體隨個(sûi-ê)安排佇身軀。","bklhl":"但是上帝照伊ê所ài，將chiah ê體sûi-ê安排tī身軀。"}},{"book":"林前","chapter":12,"verse":19,"versions":{"unv":"若都是一個肢體，身子在哪裡呢？","bklcl":"Nā pah thé lóng siāng chi̍t khoán, chiū seng-khu tī tá-lo̍h?","tghg":"若百體攏像一款，就身軀佇叨落？","bklhl":"若百體lóng siāng一款，就身軀tī tá-lo̍h？"}},{"book":"林前","chapter":12,"verse":20,"versions":{"unv":"但如今肢體是多的，身子卻是一個。","bklcl":"Chóng-sī taⁿ thé sī chōe-chōe, iā seng-khu sī chi̍t ê.","tghg":"總是今體是多多，也身軀是一個。","bklhl":"總是taⁿ體是chōe-chōe，也身軀是一个。"}},{"book":"林前","chapter":12,"verse":21,"versions":{"unv":"眼不能對手說：「我用不著你。」頭也不能對腳說：「我用不著你。」","bklcl":"Ba̍k-chiu bōe-ōe tùi chhiú kóng, Góa bô khiàm-ēng lí; thâu-khak iā bōe-ōe tùi kha kóng, Góa bô khiàm-ēng lín.","tghg":"目睭𣍐會對手講：「我無欠用你；」頭殼也𣍐會對腳講：「我無欠用恁。」","bklhl":"目睭bōe會對手講，我無欠用你；頭殼也bōe會對腳講，我無欠用lín。"}},{"book":"林前","chapter":12,"verse":22,"versions":{"unv":"不但如此，身上肢體人以為軟弱的，更是不可少的。","bklcl":"M̄ nā án-ni, seng-khu chiah-ê thé, khòaⁿ chòe khah nńg-chiáⁿ ê koh khah bōe bô--tit.","tghg":"呣若按呢，身軀諸個體看做卡軟茈(nńg-chiáⁿ)的，閣卡𣍐無得。","bklhl":"M̄-nā án-ni，身軀chiah ê體，看做khah軟chiáⁿ ê koh-khah bōe無得。"}},{"book":"林前","chapter":12,"verse":23,"versions":{"unv":"身上肢體，我們看為不體面的，越發給它加上體面；不俊美的，越發得著俊美。","bklcl":"Koh lán khòaⁿ chòe seng-khu khah bô kùi-khì ê thé, lán chiū chng-thāⁿ hō͘ in khah chun-kùi;  iā khah bô bûn-ngá ê, lán hō͘ in koh khah bûn-ngá.","tghg":"閣咱看做身軀卡無貴氣的體，咱就妝飾(chng-thāⁿ)互𪜶卡尊貴；也卡無文雅的，咱互𪜶閣卡文雅。","bklhl":"Koh咱看做身軀khah無貴氣ê體，咱就裝飾hō͘ in khah尊貴；也khah無文雅ê，咱hō͘ in koh-khah文雅。"}},{"book":"林前","chapter":12,"verse":24,"versions":{"unv":"我們俊美的肢體，自然用不著裝飾；但　神配搭這身子，把加倍的體面給那有缺欠的肢體，","bklcl":"In-ūi lán bûn-ngá ê thé bô só͘ khiàm-kheh.  To̍k-to̍k Siōng-tè tiâu-hô seng-khu; tī ū khiàm-kheh ê, it-hoat hō͘ i chun-kùi;","tghg":"因為咱文雅的體，無所欠缺；獨獨上帝調和身軀，佇有欠缺的益發(it-hoat)互伊尊貴，","bklhl":"因為咱文雅ê體無所欠缺。獨獨上帝調和身軀；tī有欠缺ê，益發hō͘伊尊貴；"}},{"book":"林前","chapter":12,"verse":25,"versions":{"unv":"免得身上分門別類，總要肢體彼此相顧。","bklcl":"bián-tit seng-khu bô saⁿ-ha̍p sī beh hō͘ pah thé pîⁿ-pîⁿ saⁿ koàn-kò͘.","tghg":"免得身軀無相合，是欲互百體平平相眷顧。","bklhl":"免得身軀無相合是beh hō͘百體平平相眷顧。"}},{"book":"林前","chapter":12,"verse":26,"versions":{"unv":"若一個肢體受苦，所有的肢體就一同受苦；若一個肢體得榮耀，所有的肢體就一同快樂。","bklcl":"Nā chi̍t thé siū khó͘, pah thé tâng siū khó͘; chi̍t thé siū êng-kng, pah thé tâng khoài-lo̍k.","tghg":"若一體受苦，百體同受苦；一體受榮光，百體同快樂。","bklhl":"若一體受苦，百體同受苦；一體受榮光，百體同快樂。"}},{"book":"林前","chapter":12,"verse":27,"versions":{"unv":"你們就是基督的身子，並且各自作肢體。","bklcl":"Lín chiah-ê sī Ki-tok ê seng-khu, sûi-ê sī chòe thé.","tghg":"恁諸個是基督的身軀，隨個是做體。","bklhl":"Lín chiah ê是基督ê身軀，sûi-ê是做體。"}},{"book":"林前","chapter":12,"verse":28,"versions":{"unv":"　神在教會所設立的：第一是使徒，第二是先知，第三是教師，其次是行異能的，再次是得恩賜醫病的，幫助人的，治理事的，說方言的。","bklcl":"Siōng-tè só͘ siat tī kàu-hōe ê, it sī sù-tô͘, jī sī sian-ti, saⁿ sī kàu-su, koh ū kiâⁿ koân-lêng ê, koh ū i-pīⁿ ê un-sù, pang-chān ê, tī-lí ê, kóng ta̍k iūⁿ ê im-gú ê.","tghg":"上帝所設佇教會的：一是使徒，二是先知，三是教師，閣有行權能的，閣有醫病的恩賜，幫助的，治理的，講逐樣的音語的。","bklhl":"上帝所設tī教會ê，一是使徒，二是先知，三是教師，koh有行權能ê，koh有醫病ê恩賜，幫贊ê，治理ê，講ta̍k樣ê音語ê。"}},{"book":"林前","chapter":12,"verse":29,"versions":{"unv":"豈都是使徒嗎？豈都是先知嗎？豈都是教師嗎？豈都是行異能的嗎？","bklcl":"Chèng lâng kiám lóng sī sù-tô͘ mah? lóng sī sian-ti mah? lóng sī kàu-su mah? lóng kiâⁿ koân-lêng mah?","tghg":"眾人豈攏是使徒嗎？攏是先知嗎？攏是教師嗎？攏行權能嗎？","bklhl":"眾人kiám lóng是使徒mah？lóng是先知mah？lóng是教師mah？lóng行權能mah？"}},{"book":"林前","chapter":12,"verse":30,"versions":{"unv":"豈都是得恩賜醫病的嗎？豈都是說方言的嗎？豈都是翻方言的嗎？","bklcl":"lóng ū i-pīⁿ ê un-sù mah? lóng ōe kóng ta̍k iūⁿ ê im-gú mah? lóng ōe hoan-e̍k mah?","tghg":"攏有醫病的恩賜嗎？攏會講逐樣的音語嗎？攏會翻譯嗎？","bklhl":"lóng有醫病ê恩賜mah？lóng會講ta̍k樣ê音語mah？lóng會翻譯mah？"}},{"book":"林前","chapter":12,"verse":31,"versions":{"unv":"你們要切切地求那更大的恩賜。我現今把最妙的道指示你們。","bklcl":"Lín tio̍h chhiat-chhiat him-bō͘ hiah-ê khah tōa ê un-sù.  Góa ēng tē it hó ê lō͘ sòa chí-sī lín.","tghg":"恁著切切欣慕許個卡大的恩賜。我用第一好的路續指示恁。","bklhl":"Lín tio̍h切切欣慕hiah-ê khah大ê恩賜。我用第一好 ê路續指示lín。"}}]