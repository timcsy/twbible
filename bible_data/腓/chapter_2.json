[{"book":"腓","chapter":2,"verse":1,"versions":{"unv":"所以，在基督裡若有甚麼勸勉，愛心有甚麼安慰，聖靈有甚麼交通，心中有甚麼慈悲憐憫，","bklcl":"Só͘-í nā tī Ki-tok ū sím-mi̍h khoàn-bián, á-sī sím-mi̍h jîn-ài ê an-ùi, á-sī ū Sèng Sîn ê sím-mi̍h kau-thong, á-sī ū sím-mi̍h chû-pi lîn-bín,","tghg":"所以，若佇基督有甚麼勸勉，抑是甚麼仁愛的安慰，抑是有聖神的甚麼交通，抑是有甚麼慈悲憐憫，","bklhl":"所以若tī基督有甚麼勸勉，á是甚麼仁愛ê安慰，á是有聖神ê甚麼交通，á是有甚麼慈悲憐憫，"}},{"book":"腓","chapter":2,"verse":2,"versions":{"unv":"你們就要意念相同，愛心相同，有一樣的心思，有一樣的意念，使我的喜樂可以滿足。","bklcl":"lín tio̍h hō͘ góa ê hoaⁿ-hí chhiong-móa, chiū-sī tâng sim-chì, tâng jîn-ài, sim-sîn hô-ha̍p, sim-chì choan-it;","tghg":"恁著互我的歡喜充滿，就是同心志，同仁愛，心神和合，心志專一。","bklhl":"lín tio̍h hō͘我ê歡喜充滿，就是同心志，同仁愛，心神和合，心志專一；"}},{"book":"腓","chapter":2,"verse":3,"versions":{"unv":"凡事不可結黨，不可貪圖虛浮的榮耀；只要存心謙卑，各人看別人比自己強。","bklcl":"hoān sū bo̍h-tit ūi-tio̍h kiat-tóng, á-sī ūi-tio̍h khang-khang ê êng-kng, lâi chòe; to̍k-to̍k tāi-ke ēng khiam-sùn ê sim khòaⁿ pa̍t lâng khah-iâⁿ tī pún-sin.","tghg":"凡事莫得為著結黨，抑是為著空空的榮光來做；獨獨大家用謙遜的心，看別人卡贏佇本身。","bklhl":"凡事莫得為tio̍h結黨，á是為tio̍h空空ê榮光，來做； 獨獨大家用謙遜ê心看別人khah贏tī本身。"}},{"book":"腓","chapter":2,"verse":4,"versions":{"unv":"各人不要單顧自己的事，也要顧別人的事。","bklcl":"Lín ta̍k lâng bo̍h-tit kò͘ ka-kī ê sū, iā tio̍h kò͘ pa̍t lâng ê sū.","tghg":"恁逐人莫得顧家己的事，也著顧別人的事。","bklhl":"Lín ta̍k人莫得顧家己ê事，也tio̍h顧別人ê事。"}},{"book":"腓","chapter":2,"verse":5,"versions":{"unv":"你們當以基督耶穌的心為心：","bklcl":"Lín tio̍h ū Ki-tok Iâ-so͘ ê sim chòe sim;","tghg":"恁著有基督耶穌的心做心：","bklhl":"Lín tio̍h有基督耶穌ê心做心；"}},{"book":"腓","chapter":2,"verse":6,"versions":{"unv":"他本有　神的形像，不以自己與　神同等為強奪的；","bklcl":"I pún ū Siōng-tè ê hêng-chōng, bô lia̍h kap Siōng-tè pîⁿ téng chòe só͘ tio̍h chip-siú ê,","tghg":"伊本有上帝的形狀，無掠及上帝平等做所著執守的；","bklhl":"伊本有上帝ê形狀，無掠kap上帝平等做所tio̍h執守ê，"}},{"book":"腓","chapter":2,"verse":7,"versions":{"unv":"反倒虛己，取了奴僕的形像，成為人的樣式；","bklcl":"hoán-tńg piàⁿ-khang ka-kī, chhú lô͘-po̍k ê hêng-chōng, chiâⁿ-chòe lâng ê iūⁿ-siùⁿ;","tghg":"反轉傾(piàⁿ)空家己，取奴僕的形狀，成做人的樣相(iūⁿ-siùⁿ)；","bklhl":"反tńg piàⁿ空家己，取奴僕ê形狀，成做人ê樣相；"}},{"book":"腓","chapter":2,"verse":8,"versions":{"unv":"既有人的樣子，就自己卑微，存心順服，以至於死，且死在十字架上。","bklcl":"í-keng ū chhin-chhiūⁿ lâng ê khoán-sit, chiū khut ka-kī, sūn-ho̍k kàu tī sí, sīm-chì sí tī si̍p-jī-kè.","tghg":"已經有親像人的款式，就屈(khut)家己，順服到佇死，甚至死佇十字架。","bklhl":"已經有親像人ê款式，就屈家己，順服到tī死，甚至死tī十字架。"}},{"book":"腓","chapter":2,"verse":9,"versions":{"unv":"所以，　神將他升為至高，又賜給他那超乎萬名之上的名，","bklcl":"Só͘-í Siōng-tè ko-seng I ke̍k koâiⁿ, siúⁿ-sù I hit ê miâ, pôaⁿ-kè tī bān miâ ê téng-bīn ê;","tghg":"所以，上帝高升伊極高，賞賜伊彼個名𨃟(pôaⁿ)過佇萬名的頂面的，","bklhl":"所以上帝高升伊極高，賞賜伊hit ê名，pôaⁿ過tī萬名ê頂面ê；"}},{"book":"腓","chapter":2,"verse":10,"versions":{"unv":"叫一切在天上的、地上的，和地底下的，因耶穌的名無不屈膝，","bklcl":"hō͘ kìⁿ-nā tī thiⁿ, tī tōe, kap tī tōe-ē ê, tī Iâ-so͘ ê miâ, bô chi̍t ê kha-thâu-u m̄ kūi-pài,","tghg":"互見若佇天、佇地，及佇地下的，佇耶穌的名無一個腳頭窩(kha-thâu-u)呣跪拜，","bklhl":"hō͘見若tī天，tī地，kap tī地下ê，tī耶穌ê名，無一个腳頭u m̄跪拜，"}},{"book":"腓","chapter":2,"verse":11,"versions":{"unv":"無不口稱「耶穌基督為主」，使榮耀歸與父　神。","bklcl":"bô chi̍t ê chhùi m̄ chheng-ho͘ Iâ-so͘ Ki-tok chòe Chú, lâi kui êng-kng Pē Siōng-tè.","tghg":"無一個嘴呣稱呼「耶穌基督做主」，來歸榮光父上帝。","bklhl":"無一个嘴m̄稱呼耶穌基督做主，來歸榮光父上帝。"}},{"book":"腓","chapter":2,"verse":12,"versions":{"unv":"這樣看來，我親愛的弟兄，你們既是常順服的，不但我在你們那裡，就是我如今不在你們那裡，更是順服的，就當恐懼戰兢做成你們得救的工夫。","bklcl":"Só͘-í, góa só͘ thiàⁿ ê hiaⁿ-tī ah, chhin-chhiūⁿ lín bat siông-siông sūn-thàn, m̄ nā tī góa kap lín tī-teh ê sî, chiū hiān-kim góa bô kap lín tī-teh, it-hoat tio̍h ēng kiaⁿ-hiâⁿ ngia̍uh-ngia̍uh-chhoah, lâi chòe-chiâⁿ lín ka-kī ê tit kiù;","tghg":"所以，我所疼的兄弟啊，親像恁曾常常順趁，呣若佇我及恁佇啲的時，就現今我無及恁佇啲，益發著用驚惶愕愕惙(ngia̍uh-ngia̍uh-chhoah)來做成恁家己的得救。","bklhl":"所以，我所疼ê兄弟ah，親像lín bat常常順thàn，m̄-nā tī我kap lín tī-teh ê時，就現今我無kap lín tī-teh，益發tio̍h用驚惶ngia̍uh-ngia̍uh-chhoah，來做成lín家己ê得救；"}},{"book":"腓","chapter":2,"verse":13,"versions":{"unv":"因為你們立志行事都是　神在你們心裡運行，為要成就他的美意。","bklcl":"in-ūi lín ū hit ê ì-goān, ū hit ê só͘ kiâⁿ, lóng sī tùi Siōng-tè ūi-tio̍h I ê hó-ì lâi kiâⁿ tī lín sim-lāi.","tghg":"因為恁有彼個意願，有彼個所行，攏是對上帝為著伊的好意來行佇恁心內。","bklhl":"因為lín有hit ê意願，有hit ê所行，lóng是tùi上帝為tio̍h伊ê好意來行tī lín心內。"}},{"book":"腓","chapter":2,"verse":14,"versions":{"unv":"凡所行的，都不要發怨言，起爭論，","bklcl":"Lín hoān sū bo̍h-tit nga̍uh-nga̍uh-liām, bo̍h-tit cheng-piān;","tghg":"恁凡事莫得耦耦(nga̍uh-nga̍uh)唸，莫得爭辯，","bklhl":"Lín凡事莫得nga̍uh-nga̍u念，莫得爭辯；"}},{"book":"腓","chapter":2,"verse":15,"versions":{"unv":"使你們無可指摘，誠實無偽，在這彎曲悖謬的世代作　神無瑕疵的兒女。你們顯在這世代中，好像明光照耀，","bklcl":"chiah hō͘ lín bô thang hiâm, chin-si̍t bô ké, chòe Siōng-tè ê kiáⁿ-jî, bô hâ-chhû tī siâ-phiah hêng-ge̍k ê sè-kài; lín tī in tiong-kan chhut-hiān, chhin-chhiūⁿ chiò-kng tī sè-kan ê,","tghg":"才互恁無通嫌，真實無假，做上帝的子兒無瑕疵佇邪僻橫逆(hêng-ge̍k)的世界。恁佇𪜶中間出現，親像照光佇世間的，","bklhl":"chiah hō͘ lín無thang嫌，真實無假，做上帝ê kiáⁿ兒，無瑕疵tī邪癖橫逆ê世界； lín tī in中間出現，親像照光tī世間ê，"}},{"book":"腓","chapter":2,"verse":16,"versions":{"unv":"將生命的道表明出來，叫我在基督的日子好誇我沒有空跑，也沒有徒勞。","bklcl":"hián-bêng oa̍h-miā ê tō-lí; hō͘ góa kàu tī Ki-tok ê ji̍t ū thang khoa-kháu, in-ūi góa m̄ sī khang-khang pháu-cháu, iā m̄ sī khang-khang tio̍h-bôa.","tghg":"顯明活命的道理，互我到佇基督的日有通誇口，因為我呣是空空跑走，也呣是空空著磨。","bklhl":"顯明活命ê道理；hō͘我到tī基督ê日有thang誇口，因為我m̄是空空跑走，也m̄是空空tio̍h磨。"}},{"book":"腓","chapter":2,"verse":17,"versions":{"unv":"我以你們的信心為供獻的祭物，我若被澆奠在其上，也是喜樂，並且與你們眾人一同喜樂。","bklcl":"Chiū nā ēng lín ê sìn chòe chè-mi̍h lâi ho̍k-sāi, góa chòe koàn-tiān tī hit téng-bīn, góa sī hoaⁿ-hí, iā kap lín chèng lâng saⁿ-kap hoaⁿ-hí;","tghg":"就若用恁的信做祭物來服事，我做灌奠(kòan-tiān)佇彼頂面，我是歡喜，也及恁眾人相及歡喜。","bklhl":"就若用lín ê信做祭物來服事，我做灌奠tī hit頂面，我是歡喜，也kap lín眾人saⁿ-kap歡喜；"}},{"book":"腓","chapter":2,"verse":18,"versions":{"unv":"你們也要照樣喜樂，並且與我一同喜樂。","bklcl":"lín iā tio̍h án-ni hoaⁿ-hí, sòa kap góa saⁿ-kap hoaⁿ-hí.","tghg":"恁也著按呢歡喜，續及我相及歡喜。","bklhl":"lín也tio̍h án-ni歡喜，續kap我saⁿ-kap歡喜。"}},{"book":"腓","chapter":2,"verse":19,"versions":{"unv":"我靠主耶穌指望快打發提摩太去見你們，叫我知道你們的事，心裡就得著安慰。","bklcl":"Nā-sī góa tiàm-tī Chú Iâ-so͘ ǹg-bāng kín-kín chhe Thê-mô͘-thài khì chiū-kūn lín, hō͘ góa chai lín ê sū, lâi an góa ê sim.","tghg":"若是我踮佇主耶穌向望緊緊差提摩太去就近恁，互我知恁的事，來安我的心。","bklhl":"但是我tiàm-tī主耶穌ǹg望緊緊差提摩太去就近lín，hō͘我知lín ê事，來安我ê心。"}},{"book":"腓","chapter":2,"verse":20,"versions":{"unv":"因為我沒有別人與我同心，實在掛念你們的事。","bklcl":"In-ūi góa bô pa̍t ê tâng-sim ê lâng, chin-chiàⁿ khòa-lū lín ê tāi-chì ê.","tghg":"因為我無別個同心的人，真正掛慮恁的代誌的。","bklhl":"因為我無別個同心ê人，真正掛慮lín ê tāi-chì ê。"}},{"book":"腓","chapter":2,"verse":21,"versions":{"unv":"別人都求自己的事，並不求耶穌基督的事。","bklcl":"In-ūi chèng lâng lóng sī tô͘-bô͘ ka-kī ê sū, m̄ sī tô͘-bô͘ Iâ-so͘ Ki-tok ê sū.","tghg":"因為眾人攏是圖謀家己的事，呣是圖謀耶穌基督的事。","bklhl":"因為眾人lóng是圖謀家己ê事，m̄是圖謀耶穌基督ê事。"}},{"book":"腓","chapter":2,"verse":22,"versions":{"unv":"但你們知道提摩太的明證；他興旺福音，與我同勞，待我像兒子待父親一樣。","bklcl":"Nā-sī Thê-mô͘-thài ê keng-giām lín chai, chiū-sī kap góa saⁿ-kap tio̍h-bôa lâi heng-khí hok-im, chhin-chhiūⁿ kiáⁿ tùi lāu-pē án-ni.","tghg":"若是提摩太的經驗恁知；就是及我相及著磨，來興起福音，親像子對老父按呢。","bklhl":"但是提摩太ê經驗lín知，就是kap我saⁿ-kap tio̍h磨來興起福音，親像kiáⁿ tùi老父án-ni。"}},{"book":"腓","chapter":2,"verse":23,"versions":{"unv":"所以，我一看出我的事要怎樣了結，就盼望立刻打發他去；","bklcl":"Só͘-í góa khòaⁿ góa ê tāi-chì cháiⁿ-iūⁿ, ǹg-bāng liâm-piⁿ chhe i khì.","tghg":"所以，我看我的代誌怎樣，向望連鞭差伊去；","bklhl":"所以我看我ê tāi-chì怎樣，ǹg望liâm-piⁿ差伊去。"}},{"book":"腓","chapter":2,"verse":24,"versions":{"unv":"但我靠著主自信我也必快去。","bklcl":"Chóng-sī góa tiàm-tī Chú chhim sìn pún-sin iā beh kín-kín kàu.","tghg":"總是我踮佇主深信本身也欲緊緊到。","bklhl":"總是我tiàm-tī主深信本身也beh緊緊到。"}},{"book":"腓","chapter":2,"verse":25,"versions":{"unv":"然而，我想必須打發以巴弗提到你們那裡去。他是我的兄弟，與我一同做工，一同當兵，是你們所差遣的，也是供給我需用的。","bklcl":"Nā-sī góa siūⁿ iàu-kín tio̍h chhe Í-pa-hut-thê chiū-kūn lín, i chiū-sī góa ê hiaⁿ-tī, tâng chòe kang ê, tâng tng-peng ê, iā sī lín ê sù-chiá, kiong-kip góa só͘ khiàm-ēng ê;","tghg":"若是我想要緊著差以巴弗提就近恁。伊就是我的兄弟，同做工的，同當兵的，也是恁的使者，供給我所欠用的。","bklhl":"但是我想要緊tio̍h差Í-pa-hut-thê就近lín，伊就是我ê兄弟，同做工ê，同當兵ê，也是lín ê使者，供給我所欠用ê；"}},{"book":"腓","chapter":2,"verse":26,"versions":{"unv":"他很想念你們眾人，並且極其難過，因為你們聽見他病了。","bklcl":"in-ūi i loân-bō͘ lín chèng lâng, lâi chhám-chhoeh, sī lín bat thiaⁿ-kìⁿ i phòa-pīⁿ;","tghg":"因為伊戀慕恁眾人，來慘慼(chhám-chhoeh)，是恁曾聽見伊破病。","bklhl":"因為伊戀慕lín眾人，來慘慼，是lín bat聽見伊破病；"}},{"book":"腓","chapter":2,"verse":27,"versions":{"unv":"他實在是病了，幾乎要死；然而　神憐恤他，不但憐恤他，也憐恤我，免得我憂上加憂。","bklcl":"i kó-jiân ū phòa-pīⁿ kàu hiám-hiám sí; nā-sī Siōng-tè lîn-bín i, m̄ nā lîn-bín i, iā lîn-bín góa, bián-tit góa tī iu-būn tiong ke-thiⁿ iu-būn.","tghg":"伊果然有破病，到險險死；若是上帝憐憫伊，呣若憐憫伊，也憐憫我，免得我佇憂悶中加添憂悶。","bklhl":"伊果然有破病到險險死； 但是上帝憐憫伊，m̄-nā憐憫伊，也憐憫我，免得我tī憂悶中加添憂悶。"}},{"book":"腓","chapter":2,"verse":28,"versions":{"unv":"所以我越發急速打發他去，叫你們再見他，就可以喜樂，我也可以少些憂愁。","bklcl":"Só͘-í góa koh khah tì-ì chhe i, hō͘ lín koh khòaⁿ-kìⁿ i, lâi hoaⁿ-hí, góa chiū khah bô iu-būn.","tghg":"所以我閣卡致意差伊，互恁閣看見伊，來歡喜，我就卡無憂悶。","bklhl":"所以我koh-khah致意差伊，hō͘ lín koh看見伊，來歡喜，我就khah無憂悶。"}},{"book":"腓","chapter":2,"verse":29,"versions":{"unv":"故此，你們要在主裡歡歡樂樂地接待他，而且要尊重這樣的人；","bklcl":"Só͘-í lín tiàm-tī Chú tio̍h hoaⁿ-hoaⁿ hí-hí chiap-la̍p i, iā tio̍h chun-tiōng chhin-chhiūⁿ chit hō ê lâng.","tghg":"所以，恁踮佇主著歡歡喜喜接納伊，也著尊重親像此號的人；","bklhl":"所以lín tiàm-tī主tio̍h歡歡喜喜接納伊，也tio̍h尊重親像chit號ê人。"}},{"book":"腓","chapter":2,"verse":30,"versions":{"unv":"因他為做基督的工夫，幾乎至死，不顧性命，要補足你們供給我的不及之處。","bklcl":"In-ūi i ūi-tio̍h chòe Ki-tok ê kang hiám-hiám sí, ka-kī piàⁿ-miā, beh pó͘ lín ho̍k-sāi góa só͘ bô kàu ê.","tghg":"因為伊為著做基督的工，險險死，家己拼命，欲補恁服事我所無夠的。","bklhl":"因為伊為tio̍h做基督ê工險險死，家己拚命，beh補lín服事我所無夠ê。"}}]