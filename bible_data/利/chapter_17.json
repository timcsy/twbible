[{"book":"利","chapter":17,"verse":1,"versions":{"unv":"耶和華對摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"利","chapter":17,"verse":2,"versions":{"unv":"「你曉諭亞倫和他兒子並以色列眾人說，耶和華所吩咐的乃是這樣：","bklcl":"Lí tio̍h hoan-hù A-lûn kap i hiah-ê kiáⁿ kap Í-sek-lia̍t ê chèng-lâng kóng, Iâ-hô-hoa só͘ bēng-lēng-ê chiū-sī án-ni kóng.","tghg":"「你著吩咐亞倫及伊許個子及以色列的眾人講，耶和華所命令的就是按呢講：","bklhl":"你tio̍h吩咐亞倫kap伊hiah-ê kiáⁿ kap以色列ê眾人講：耶和華所命令ê就是án-ni講。"}},{"book":"利","chapter":17,"verse":3,"versions":{"unv":"凡以色列家中的人宰公牛，或是綿羊羔，或是山羊，不拘宰於營內營外，","bklcl":"Kìⁿ-nā sio̍k Í-sek-lia̍t-ke ê lâng, thâi gû-káng, á-sī mî-iûⁿ-á, á-sī soaⁿ-iûⁿ, bô-lūn thâi tī iâⁿ-lāi á-sī thâi tī iâⁿ-gōa,","tghg":"見若屬以色列家的人刣(thâi)牛牨(káng)，抑是綿羊仔，抑是山羊，無論刣佇營內抑是刣佇營外，","bklhl":"見若屬以色列家ê人，刣牛káng，á是綿羊á，á是山羊，無論刣 tī 營內á是刣 tī營外，"}},{"book":"利","chapter":17,"verse":4,"versions":{"unv":"若未曾牽到會幕門口、耶和華的帳幕前獻給耶和華為供物，流血的罪必歸到那人身上。他流了血，要從民中剪除。","bklcl":"nā bô tāi-seng khan kàu hōe-bō͘ mn̂g-kháu, lâi Iâ-hô-hoa ê hōe-bō͘ chêng,  hiàn hō͘ Iâ-hô-hoa chòe lé-mi̍h, chhiah-huih ê chōe beh kui tī hit-lâng, i ū chhiah-huih;  hit-lâng beh tùi i ê peh-sìⁿ-tiong chián-tû;","tghg":"若無代先牽到會幕門口、來耶和華的會幕前獻互耶和華做禮物，刺血的罪欲歸佇彼人。伊有刺血，彼人欲對伊的百姓中剪除。","bklhl":"若無事先牽到會幕門口，來耶和華ê會幕前，獻hō͘耶和華做禮物，刺血ê罪beh歸tī hit人，伊有刺血；hit人beh tùi伊ê百姓中剪除；"}},{"book":"利","chapter":17,"verse":5,"versions":{"unv":"這是為要使以色列人把他們在田野裡所獻的祭帶到會幕門口、耶和華面前，交給祭司，獻與耶和華為平安祭。","bklcl":"che sī ūi-tio̍h Í-sek-lia̍t lâng chiong in tī chhân-iá só͘ hiàn ê chè, tòa kàu hōe-bō͘ mn̂g-kháu, Iâ-hô-hoa ê bīn-chêng, kau hō͘ chè-si, hiàn hō͘ Iâ-hô-hoa chòe siā-un ê chè.","tghg":"這是為著以色列人將𪜶佇田野所獻的祭帶到會幕門口、耶和華的面前，交互祭司，獻互耶和華做謝恩的祭。","bklhl":"這是為tio̍h以色列人將in tī田野所獻ê祭，帶到會幕門口，耶和華ê面前，交hō͘祭司，獻hō͘耶和華做謝恩ê祭。"}},{"book":"利","chapter":17,"verse":6,"versions":{"unv":"祭司要把血灑在會幕門口、耶和華的壇上，把脂油焚燒，獻給耶和華為馨香的祭。","bklcl":"Chè-si tio̍h chiong huih hiù tī hōe-bō͘ mn̂g-kháu Iâ-hô-hoa ê tôaⁿ-téng, chiong iû sio chòe phang-phang ê bī, hiàn hō͘ Iâ-hô-hoa.","tghg":"祭司著將血灑佇會幕門口、耶和華的壇頂，將油燒做芳芳的味，獻互耶和華。","bklhl":"祭司tio̍h將血hiù tī會幕門口耶和華ê壇頂，將油燒做芳芳ê味，獻hō͘耶和華。"}},{"book":"利","chapter":17,"verse":7,"versions":{"unv":"他們不可再獻祭給他們行邪淫所隨從的鬼魔（原文是公山羊）；這要作他們世世代代永遠的定例。","bklcl":"In m̄-thang koh hiàn-chè tī in kiâⁿ siâ-îm só͘ thàn ê kúi-koài;  che beh chòe in ta̍k sè-tāi éng-oán ê lē.","tghg":"𪜶呣通閣獻祭佇𪜶行邪淫所趁的鬼怪；這欲做𪜶逐世代永遠的例。","bklhl":"in m̄-thang koh獻祭tī in行邪淫所thàn ê鬼怪；這beh做in ta̍k世代永遠ê例。"}},{"book":"利","chapter":17,"verse":8,"versions":{"unv":"「你要曉諭他們說：凡以色列家中的人，或是寄居在他們中間的外人，獻燔祭或是平安祭，","bklcl":"Lí tio̍h tùi in kóng, Kìⁿ-nā sio̍k Í-sek-lia̍t-ke ê lâng, á-sī kià-kha tī in tiong-kan ê gōa-lâng, hiàn sio-chè á-sī chè-mi̍h;","tghg":"「你著對𪜶講：見若屬以色列家的人，抑是寄腳佇𪜶中間的外人，獻燒祭抑是祭物，","bklhl":"你tio̍h對in講：見若屬以色列家ê人，á是寄腳tī in中間ê外人，獻燒祭á是祭物；"}},{"book":"利","chapter":17,"verse":9,"versions":{"unv":"若不帶到會幕門口獻給耶和華，那人必從民中剪除。","bklcl":"nā bô tòa kàu hōe-bō͘ mn̂g-kháu, hiàn-hō͘ Iâ-hô-hoa, hit-lâng tio̍h tùi i ê peh-sìⁿ-tiong siū chián-tû.","tghg":"若無帶到會幕門口獻互耶和華，彼人著對伊的百姓中受剪除。","bklhl":"若無帶到會幕門口，獻hō͘耶和華，hit人tio̍h tùi伊ê百姓中受剪除。"}},{"book":"利","chapter":17,"verse":10,"versions":{"unv":"「凡以色列家中的人，或是寄居在他們中間的外人，若吃甚麼血，我必向那吃血的人變臉，把他從民中剪除。","bklcl":"Kìⁿ-nā sio̍k Í-sek-lia̍t-ke ê lâng, á-sī kià-kha tī in tiong-kan ê gōa-lâng, nā chia̍h sím-mi̍h huih, Góa beh tùi hit ê chia̍h-huih ê lâng pìⁿ-bīn, tùi i ê peh-sìⁿ-tiong chián-tû i.","tghg":"「見若屬以色列家的人，抑是寄腳佇𪜶中間的外人，若食甚麼血，我欲對彼個食血的人變面，對伊的百姓中剪除伊。","bklhl":"見若屬以色列家ê人，á是寄腳tī in中間ê外人，若食甚麼血，我beh 對hit ê食血ê人變面，tùi伊ê百姓中剪除伊。"}},{"book":"利","chapter":17,"verse":11,"versions":{"unv":"因為活物的生命是在血中。我把這血賜給你們，可以在壇上為你們的生命贖罪；因血裡有生命，所以能贖罪。","bklcl":"In-ūi bah ê oa̍h-miā chāi tī huih, Góa ēng i siúⁿ-sù lín, thang tī tôaⁿ-téng ūi lín ê oa̍h-miā sio̍k-chōe;  in-ūi huih-lāi ū oa̍h-miā, só͘-í ōe sio̍k-chōe.","tghg":"因為肉的活命在佇血。我用伊賞賜恁，通佇壇頂為恁的活命贖罪；因為血內有活命，所以會贖罪。","bklhl":"因為肉ê活命在tī血，我用伊賞賜lín，thang tī壇頂為lín ê活命贖罪；因為血內有活命，所以能贖罪。"}},{"book":"利","chapter":17,"verse":12,"versions":{"unv":"因此，我對以色列人說：你們都不可吃血；寄居在你們中間的外人也不可吃血。","bklcl":"Só͘-í Góa tùi Í-sek-lia̍t lâng kóng, Lín lóng m̄-thang chia̍h huih;  kià-kha tī lín tiong-kan ê gōa-lâng iā m̄-thang chia̍h huih.","tghg":"所以，我對以色列人講：恁攏呣通食血；寄腳佇恁中間的外人也呣通食血。","bklhl":"所以我對以色列人講：Lín lóng m̄-thang食血；寄腳tī lín中間ê外人也m̄-thang食血。"}},{"book":"利","chapter":17,"verse":13,"versions":{"unv":"凡以色列人，或是寄居在他們中間的外人，若打獵得了可吃的禽獸，必放出牠的血來，用土掩蓋。","bklcl":"Kìⁿ-nā Í-sek-lia̍t lâng, á-sī kià-kha tī in tiong-kan ê gōa-lâng, nā phah-la̍h tit-tio̍h ōe-chia̍h-tit ê khîm-siù, tio̍h chhiah i ê huih chhut-lâi, ēng thô͘ khàm i.","tghg":"見若以色列人，抑是寄腳佇𪜶中間的外人，若拍獵得著會食得的禽獸，著刺伊的血出來，用土蓋伊。","bklhl":"見若以色列人，á是寄腳tī in中間ê外人，若phah獵得tio̍h 能食得ê禽獸，tio̍h刺伊ê血出來，用土蓋伊。"}},{"book":"利","chapter":17,"verse":14,"versions":{"unv":"「論到一切活物的生命，就在血中。所以我對以色列人說：無論甚麼活物的血，你們都不可吃，因為一切活物的血就是他的生命。凡吃了血的，必被剪除。","bklcl":"Lūn-kàu it-chhè ū jio̍k-sin ê oa̍h-miā, i ê huih chiū-sī i ê oa̍h-miā;  só͘-í Góa tùi Í-sek-lia̍t lâng kóng, Bô-lūn sím-mi̍h jio̍k-sin ê huih lín lóng m̄-thang chia̍h;  in-ūi it-chhè jio̍k-sin ê oa̍h-miā chiū-sī i ê huih;  kìⁿ-nā chia̍h i ê lâng tek-khak siū chián-tû.","tghg":"「論到一切有肉身的活命，伊的血就是伊的活命。所以我對以色列人講：無論甚麼肉身的血，恁攏呣通食，因為一切肉身的活命就是伊的血。見若食伊的人，的確受剪除。","bklhl":"論到一切有肉身ê活命，伊ê血就是伊ê活命；所以我對以色列人講：無論甚麼肉身ê血lín lóng m̄-thang食；因為一切肉身ê活命就是伊ê血；見若食伊ê人的確受剪除。"}},{"book":"利","chapter":17,"verse":15,"versions":{"unv":"凡吃自死的，或是被野獸撕裂的，無論是本地人，是寄居的，必不潔淨到晚上，都要洗衣服，用水洗身，到了晚上才為潔淨。","bklcl":"Kìⁿ-nā chia̍h ka-kī sí ê mi̍h, á-sī hō͘ iá-siù thiah-li̍h ê, bô-lūn sī pún-tōe lâng, á-sī gōa-lâng, tek-khak bô chheng-khì kàu ê-hng, lóng tio̍h sóe i ê saⁿ, ēng chúi sóe seng-khu, kàu ê-hng chiah chheng-khì.","tghg":"見若食家己死的物，抑是互野獸拆裂的，無論是本地人，抑是外人，的確無清氣到下昏，攏著洗伊的衫，用水洗身軀，到下昏才清氣。","bklhl":"見若食家己死ê物，á是hō͘野獸拆裂ê，無論是本地人，á是外人，的確無清氣到ê-hng，lóng tio̍h洗伊ê衫，用水洗身軀，到ê-hng chiah清氣。"}},{"book":"利","chapter":17,"verse":16,"versions":{"unv":"但他若不洗衣服，也不洗身，就必擔當他的罪孽。」","bklcl":"Chóng-sī i nā bô sóe-saⁿ, sóe seng-khu, chiū tio̍h tam-tng i ê chōe-kòa.","tghg":"總是伊若無洗衫，洗身軀，就著擔當伊的罪過。」","bklhl":"總是伊若無洗衫，洗身軀，就tio̍h擔當伊ê罪過。"}}]