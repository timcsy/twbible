[{"book":"利","chapter":7,"verse":1,"versions":{"unv":"「贖愆祭的條例乃是如此：這祭是至聖的。","bklcl":"Pó͘-kè-sit ê chè ê kui-lē chiū sī án-ni;  chit-ê sī chì-sèng-ê.","tghg":"「補過失的祭的規例就是按呢：此個是至聖的。","bklhl":"補過失ê祭ê規例就是án-ni；chit ê是至聖ê。"}},{"book":"利","chapter":7,"verse":2,"versions":{"unv":"人在那裡宰燔祭牲，也要在那裡宰贖愆祭牲；其血，祭司要灑在壇的周圍。","bklcl":"Tī thâi sio-chè ê só͘-chāi, iā tio̍h tī-hia thâi pó͘-kè-sit ê chè;  i ê huih tio̍h hiù tī tôaⁿ-ni̍h ê sì-ûi.","tghg":"佇刣燒祭的所在，也著佇遐刣補過失的祭；伊的血，著灑佇壇裡的四圍。","bklhl":"tī 刣燒祭ê所在，也tio̍h tī-hia 刣補過失ê祭；伊ê血tio̍h hiù tī壇裡ê四圍。"}},{"book":"利","chapter":7,"verse":3,"versions":{"unv":"又要將肥尾巴和蓋臟的脂油，","bklcl":"I ê iû tio̍h lóng hiàn; hit ê pûi ê bé, kap khàm chōng-hú ê iû,","tghg":"伊的油著攏獻彼個肥的尾及蓋臟腑的油，","bklhl":"伊ê油tio̍h lóng獻；hit ê肥ê尾，kap蓋臟腑ê油，"}},{"book":"利","chapter":7,"verse":4,"versions":{"unv":"兩個腰子和腰子上的脂油，就是靠腰兩旁的脂油，並肝上的網子和腰子，一概取下。","bklcl":"nn̄g lia̍p io-chí, kap in só͘ ū ê iû, chiū-sī óa-kūn io siang-pêng ê iû, kap koaⁿ-ni̍h ê bāng-se, kap io-chí it-khài the̍h-khí-lâi.","tghg":"二粒腰子及𪜶所有的油，就是倚近腰雙旁的油，及肝裡的網紗及腰子，一概提起來。","bklhl":"兩粒腰子，kap in所有ê油，就是óa近腰雙pêng ê油，kap肝裡ê網紗，kap腰子一概the̍h起來。"}},{"book":"利","chapter":7,"verse":5,"versions":{"unv":"祭司要在壇上焚燒，為獻給耶和華的火祭，是贖愆祭。","bklcl":"Chè-si tio̍h tī tôaⁿ-téng sio i, chòe hiàn hō͘ Iâ-hô-hoa ê hé-chè;  sī pó͘-kè-sit ê chè.","tghg":"祭司著佇壇頂燒伊，做獻互耶和華的火祭，是補過失的祭。","bklhl":"祭司tio̍h tī壇頂燒伊，做獻hō͘耶和華ê火祭；是補過失ê祭。"}},{"book":"利","chapter":7,"verse":6,"versions":{"unv":"祭司中的男丁都可以吃這祭物；要在聖處吃，是至聖的。","bklcl":"Chè-si-tiong ê ta-po͘-teng lóng tio̍h chia̍h i, tī sèng ê só͘-chāi chia̍h;  che sī chì-sèng-ê.","tghg":"祭司中的查甫丁攏著食伊；佇聖的所在食，這是至聖的。","bklhl":"祭司中ê ta-po͘丁lóng tio̍h食伊，tī聖ê所在食；這是至聖ê。"}},{"book":"利","chapter":7,"verse":7,"versions":{"unv":"贖罪祭怎樣，贖愆祭也是怎樣，兩個祭是一個條例。獻贖愆祭贖罪的祭司要得這祭物。","bklcl":"Sio̍k-chōe-chè sím-mi̍h khoán, pó͘-kè-sit ê chè iā-sī án-ni;  in ê kui-lē sī chi̍t-iūⁿ;  ēng hit-ê lâi sio̍k-chōe ê chè-si, chiū tit-tio̍h chit ê mi̍h.","tghg":"贖罪祭甚麼款，補過失的祭也是按呢，𪜶的規例是一樣。用彼個來贖罪的祭司就得著此個物。","bklhl":"贖罪祭甚麼款，補過失ê祭也是án-ni；in ê規例是一樣；用hit ê來贖罪ê祭司，就得tio̍h chit ê物。"}},{"book":"利","chapter":7,"verse":8,"versions":{"unv":"獻燔祭的祭司，無論為誰奉獻，要親自得他所獻那燔祭牲的皮。","bklcl":"Chè-si kā lâng hiàn sio-chè, chiū i só͘ hiàn sio-chè ê cheng-siⁿ ê phê, kui tī chè-si pún-sin.","tghg":"祭司給人獻燒祭，就伊所獻燒祭的精牲的皮歸佇祭司本身。","bklhl":"祭司kā人獻燒祭，就伊所獻燒祭ê cheng-siⁿ ê皮，歸tī祭司本身。"}},{"book":"利","chapter":7,"verse":9,"versions":{"unv":"凡在爐中烤的素祭和煎盤中做的，並鐵鏊上做的，都要歸那獻祭的祭司。","bklcl":"Kìⁿ-nā tī hé-lô͘ pek ê sò͘-chè, kap tī tiáⁿ-á tī chian-pôaⁿ pī-pān ê, lóng tio̍h kui tī hiàn hit ê chè ê chè-si.","tghg":"見若佇火爐煏的素祭及佇鼎仔，佇煎盤備辦的，攏著歸佇獻彼個祭的祭司。","bklhl":"見若tī火爐pek ê素祭，kap tī鼎á tī煎盤備辦ê，lóng tio̍h歸tī獻hit ê祭ê祭司。"}},{"book":"利","chapter":7,"verse":10,"versions":{"unv":"凡素祭，無論是油調和的是乾的，都要歸亞倫的子孫，大家均分。」","bklcl":"Kìⁿ-nā sò͘-chè, bô-lūn sī chham-iû-ê, á-sī ta-ê, lóng tio̍h kui A-lûn ê kiáⁿ-sun, tāi-ke pîⁿ-pun.","tghg":"見若素祭，無論是參油的抑是乾的，攏著歸亞倫的子孫，大家平分。」","bklhl":"見若素祭，無論是chham油ê，á是乾ê，lóng tio̍h歸亞倫ê kiáⁿ孫，大家平分。"}},{"book":"利","chapter":7,"verse":11,"versions":{"unv":"「人獻與耶和華平安祭的條例乃是這樣：","bklcl":"Lâng hiàn siā-un-chè hō͘ Iâ-hô-hoa, hit ê kui-lē chiū-sī án-ni.","tghg":"「人獻謝恩祭互耶和華彼個規例就是按呢：","bklhl":"人獻謝恩祭hō͘耶和華，hit ê規例就是án-ni。"}},{"book":"利","chapter":7,"verse":12,"versions":{"unv":"他若為感謝獻上，就要用調油的無酵餅和抹油的無酵薄餅，並用油調勻細麵做的餅，與感謝祭一同獻上。","bklcl":"I nā ūi-tio̍h kám-siā lâi hiàn, chiū tio̍h ēng tiau-hô iû ê bô-kàⁿ-piáⁿ, kap boah-iû bô-kàⁿ ê po̍h-piáⁿ, í-ki̍p chhiau hō͘ i chiâu ê mī-hún, ēng iû tiau-hô chòe ê piáⁿ, kap kám-siā ê chè saⁿ-kap lâi hiàn.","tghg":"伊若為著感謝來獻，就著用調和油的無酵餅及抹油無酵的薄餅，以及摶(chhiau)互伊齊的麵粉用油調和做的餅，及感謝的祭相及來獻。","bklhl":"伊若為tio̍h感謝來獻，就tio̍h用調和油ê無酵餅，kap抹油無酵ê薄餅，以及chhiau hō͘伊chiâu ê麵粉，用油調和做ê餅，kap感謝ê祭相kap來獻。"}},{"book":"利","chapter":7,"verse":13,"versions":{"unv":"要用有酵的餅和為感謝獻的平安祭，與供物一同獻上。","bklcl":"Tio̍h ēng ū kàⁿ ê piáⁿ, kap ūi-tio̍h kám-siā lâi hiàn ê siā-un-chè, kap i ê lé-mi̍h saⁿ-kap lâi hiàn.","tghg":"著用有酵的餅，及為著感謝來獻的謝恩祭，及伊的禮物相及來獻。","bklhl":"tio̍h用有酵ê餅，kap為tio̍h感謝來獻ê謝恩祭，kap伊ê禮物相kap來獻。"}},{"book":"利","chapter":7,"verse":14,"versions":{"unv":"從各樣的供物中，他要把一個餅獻給耶和華為舉祭，是要歸給灑平安祭牲血的祭司。","bklcl":"Tio̍h tùi ta̍k-hāng lé-mi̍h ê tiong-kan, the̍h chi̍t-hāng hiàn hō͘ Iâ-hô-hoa chòe kú-chè;  che tio̍h kui tī hiù siā-un-chè ê huih ê chè-si.","tghg":"著對逐項禮物的中間，提一項獻互耶和華做舉祭，這著歸佇灑謝恩祭的血的祭司。","bklhl":"Tio̍h tùi ta̍k項禮物ê中間，the̍h一項獻hō͘耶和華做舉祭；這tio̍h歸tī hiù謝恩祭ê血ê祭司。"}},{"book":"利","chapter":7,"verse":15,"versions":{"unv":"為感謝獻平安祭牲的肉，要在獻的日子吃，一點不可留到早晨。","bklcl":"Ūi-tio̍h kám-siā lâi hiàn ê siā-un-chè ê bah, tio̍h tī hiàn lé-mi̍h ê ji̍t chia̍h i, chi̍t-tiám-á m̄-thang lâu kàu thiⁿ-kng.","tghg":"為著感謝來獻的謝恩祭的肉，著佇獻禮物的日食伊，一點仔呣通留到天光。","bklhl":"為tio̍h感謝來獻ê謝恩祭ê肉，tio̍h tī獻禮物ê日食伊，一點á m̄-thang 留到天光。"}},{"book":"利","chapter":7,"verse":16,"versions":{"unv":"若所獻的是為還願，或是甘心獻的，必在獻祭的日子吃，所剩下的第二天也可以吃。","bklcl":"Nā i só͘-hiàn ê lé-mi̍h, sī ūi-tio̍h siā-goān, á-sī kam-sim hiàn ê, tio̍h tī i hiàn-chè ê ji̍t chia̍h i;  só͘-chhun-ê bîn-á-ji̍t thang chia̍h i.","tghg":"若伊所獻的禮物是為著謝願，抑是甘心獻的，著佇伊獻祭的日食伊，所剩的明仔日通食伊。","bklhl":"若伊所獻ê禮物，是為tio̍h謝願，á是甘心獻ê，tio̍h tī伊獻祭ê日食伊；所chhun-ê明á日thang食伊。"}},{"book":"利","chapter":7,"verse":17,"versions":{"unv":"但所剩下的祭肉，到第三天要用火焚燒；","bklcl":"To̍k-to̍k só͘ chhun ê chè-bah, kàu tē-saⁿ ji̍t tio̍h ēng hé sio.","tghg":"獨獨所剩的祭肉，到第三日著用火燒；","bklhl":"獨獨所chhun ê祭肉，到第三日tio̍h用火燒。"}},{"book":"利","chapter":7,"verse":18,"versions":{"unv":"第三天若吃了平安祭的肉，這祭必不蒙悅納，人所獻的也不算為祭，反為可憎嫌的，吃這祭肉的，就必擔當他的罪孽。","bklcl":"Kàu tē-saⁿ ji̍t nā chia̍h siā-un-chè ê bah, chit ê chè bô tit-tio̍h chiap-la̍p, iā bô kā hiàn-ê sǹg-gia̍h;  hoán-tńg sī chòe thang iàm-ò͘ⁿ ê;  chia̍h i ê lâng chiū tio̍h tam-tng i ê chōe.","tghg":"到第三日若食謝恩祭的肉，此個祭無得著接納，也無給獻的算額，反轉是做通厭惡的，食伊的人，就著擔當伊的罪。","bklhl":"到第三日若食謝恩祭ê肉，chit ê祭無得tio̍h接納，也無kā獻ê算額；反tńg是做thang厭惡ê；食伊ê人就tio̍h擔當伊ê罪。"}},{"book":"利","chapter":7,"verse":19,"versions":{"unv":"「挨了污穢物的肉就不可吃，要用火焚燒。至於平安祭的肉，凡潔淨的人都要吃；","bklcl":"Chè-bah nā kha̍p-tio̍h bô chheng-khì ê mi̍h, chiū m̄-thang chia̍h, tio̍h ēng hé sio.  Lūn-kàu chè ê bah, kìⁿ-nā chheng-khì ê lâng lóng thang chia̍h i;","tghg":"「祭肉若磕著無清氣的物就呣通食，著用火燒。論到祭的肉，見若清氣的人攏通食伊；","bklhl":"祭肉若磕tio̍h無清氣ê物，就m̄-thang食，tio̍h用火燒。論到祭ê肉，見若清氣ê人lóng thang食伊；"}},{"book":"利","chapter":7,"verse":20,"versions":{"unv":"只是獻與耶和華平安祭的肉，人若不潔淨而吃了，這人必從民中剪除。","bklcl":"to̍k-to̍k sio̍k tī Iâ-hô-hoa siā-un-chè ê bah, lâng nā seng-khu bak-tio̍h bô chheng-khì lâi chia̍h i, chit ê lâng tio̍h tùi i ê peh-sìⁿ-tiong chián-tû-khì.","tghg":"獨獨屬佇耶和華謝恩祭的肉，人若身軀染著無清氣來食伊，此個人著對伊的百姓中剪除去。","bklhl":"獨獨屬tī耶和華謝恩祭ê肉，人若身軀bak-tio̍h無清氣來食伊，chit ê人tio̍h tùi伊ê百姓中剪除去。"}},{"book":"利","chapter":7,"verse":21,"versions":{"unv":"有人摸了甚麼不潔淨的物，或是人的不潔淨，或是不潔淨的牲畜，或是不潔可憎之物，吃了獻與耶和華平安祭的肉，這人必從民中剪除。」","bklcl":"Ū lâng bong-tio̍h sím-mi̍h bô chheng-khì ê mi̍h, he̍k-sī lâng ê bô chheng-khì, he̍k-sī bô chheng-khì ê cheng-siⁿ, he̍k-sī bô chheng-khì khó-ò͘ⁿ ê mi̍h, lâi chia̍h-tio̍h sio̍k tī Iâ-hô-hoa siā-un-chè ê bah, chit ê lâng tio̍h tùi i ê peh-sìⁿ-tiong chián-tû-khì.","tghg":"有人摸著甚麼無清氣的物，或是人的無清氣，或是無清氣的精牲，或是無清氣可惡的物，來食著屬佇耶和華謝恩祭的肉，此個人著對伊的百姓中剪除去。」","bklhl":"有人摸tio̍h甚麼無清氣ê物，或是人ê無清氣，或是無清氣ê cheng-siⁿ，或是無清氣可惡ê物，來食tio̍h屬tī耶和華謝恩祭ê肉，chit ê人tio̍h tùi伊ê百姓中剪除去。"}},{"book":"利","chapter":7,"verse":22,"versions":{"unv":"耶和華對摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"利","chapter":7,"verse":23,"versions":{"unv":"「你曉諭以色列人說：牛的脂油、綿羊的脂油、山羊的脂油，你們都不可吃。","bklcl":"Lí tio̍h hoan-hù Í-sek-lia̍t lâng kóng, Bô-lūn sī gû, á-sī mî-iûⁿ, á-sī soaⁿ-iûⁿ ê iû, lín lóng m̄-thang chia̍h i.","tghg":"「你著吩咐以色列人講：無論是牛，抑是綿羊，抑是山羊的油，恁攏呣通食伊。","bklhl":"你tio̍h吩咐以色列人講：無論是牛，á是綿羊，á是山羊ê油，lín lóng m̄-thang食伊。"}},{"book":"利","chapter":7,"verse":24,"versions":{"unv":"自死的和被野獸撕裂的，那脂油可以做別的使用，只是你們萬不可吃。","bklcl":"Κa-kī sí-ê ê iû, kap hō͘ iá-siù thiah-ê ê iû, thang chòe pa̍t-mi̍h ê lō͘-ēng; to̍k-to̍k lín chhian-bān m̄-thang chia̍h.","tghg":"家己死者的油及互野獸拆者的油，通做別物的路用，獨獨恁千萬呣通食。","bklhl":"家己死ê ê油，kap hō͘野獸拆ê ê油，thang做別物ê路用；獨獨lín千萬m̄-thang食。"}},{"book":"利","chapter":7,"verse":25,"versions":{"unv":"無論何人吃了獻給耶和華當火祭牲畜的脂油，那人必從民中剪除。","bklcl":"Ōe thang hiàn-hō͘ Iâ-hô-hoa chòe hé-chè ê cheng-siⁿ ê iû, kìⁿ-nā chia̍h i ê lâng, hit ê lâng tio̍h tùi i ê peh-sìⁿ-tiong chián-tû-khì.","tghg":"會通獻互耶和華做火祭的精牲的油，見若食伊的人，彼個人著對伊的百姓中剪除去。","bklhl":"能thang獻hō͘耶和華做火祭ê cheng-siⁿ ê油，見若食伊ê人，hit ê人tio̍h tùi伊ê百姓中剪除去。"}},{"book":"利","chapter":7,"verse":26,"versions":{"unv":"在你們一切的住處，無論是雀鳥的血是野獸的血，你們都不可吃。","bklcl":"Tī lín it-chhè só͘ khiā-khí ê só͘-chāi, bô-lūn sī chiáu á-sī iá-siù ê huih, lín lóng m̄-thang chia̍h i.","tghg":"佇恁一切所徛起的所在，無論是鳥抑是野獸的血，恁攏呣通食伊。","bklhl":"tī lín一切所khiā起ê所在，無論是鳥á是野獸ê血，lín lóng m̄-thang食伊。"}},{"book":"利","chapter":7,"verse":27,"versions":{"unv":"無論是誰吃血，那人必從民中剪除。」","bklcl":"Bô-lūn sím-mi̍h lâng chia̍h sím-mi̍h huih, hit-lâng tio̍h tùi i ê peh-sìⁿ-tiong chián-tû-khì.","tghg":"無論甚麼人食甚麼血，彼人著對伊的百姓中剪除去。」","bklhl":"無論甚麼人食甚麼血，hit人tio̍h tùi伊ê百姓中剪除去。"}},{"book":"利","chapter":7,"verse":28,"versions":{"unv":"耶和華對摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"利","chapter":7,"verse":29,"versions":{"unv":"「你曉諭以色列人說：獻平安祭給耶和華的，要從平安祭中取些來奉給耶和華。","bklcl":"Lí tio̍h hoan-hù Í-sek-lia̍t lâng kóng, Kìⁿ-nā hiàn siā-un-chè hō͘ Iâ-hô-hoa ê, tio̍h tùi i ê siā-un-chè tiong, tòa i ê lé-mi̍h lâi hō͘ Iâ-hô-hoa.","tghg":"「你著吩咐以色列人講：見若獻謝恩祭互耶和華的，著對伊的謝恩祭中帶伊的禮物來互耶和華。","bklhl":"你tio̍h吩咐以色列人講：見若獻謝恩祭hō͘耶和華ê，tio̍h tùi伊ê謝恩祭中，帶伊ê禮物來hō͘耶和華。"}},{"book":"利","chapter":7,"verse":30,"versions":{"unv":"他親手獻給耶和華的火祭，就是脂油和胸，要帶來，好把胸在耶和華面前作搖祭，搖一搖。","bklcl":"I tio̍h chhin-chhiú tòa hiàn-hō͘ Iâ-hô-hoa ê hé-chè lâi, chiū-sī tòa iû kap heng lâi, thang ēng heng tī Iâ-hô-hoa ê bīn-chêng chòe iô-chè,  lâi iô i.","tghg":"伊著親手帶獻互耶和華的火祭來，就是帶油及胸來，通用胸佇耶和華的面前做搖祭，來搖伊。","bklhl":"伊tio̍h親手帶獻hō͘耶和華ê火祭來，就是帶油kap胸來，thang用胸tī耶和華ê面前做搖祭，來搖伊。"}},{"book":"利","chapter":7,"verse":31,"versions":{"unv":"祭司要把脂油在壇上焚燒，但胸要歸亞倫和他的子孫。","bklcl":"Chè-si tio̍h chiong iû sio tī tôaⁿ-téng;  to̍k-to̍k heng tio̍h kui tī A-lûn kap i ê kiáⁿ-sun.","tghg":"祭司著將油燒佇壇頂，獨獨胸著歸佇亞倫及伊的子孫。","bklhl":"祭司tio̍h將油燒tī壇頂；獨獨胸 tio̍h歸tī亞倫kap伊ê kiáⁿ孫。"}},{"book":"利","chapter":7,"verse":32,"versions":{"unv":"你們要從平安祭中把右腿作舉祭，奉給祭司。","bklcl":"Lín tio̍h tùi lín siā-un-chè, chiong chiàⁿ-thúi chòe kú-chè, kui hō͘ chè-si.","tghg":"恁著對恁謝恩祭將正腿做舉祭，歸互祭司。","bklhl":"Lín tio̍h tùi lín謝恩祭，將chiàⁿ腿做舉祭，歸hō͘祭司。"}},{"book":"利","chapter":7,"verse":33,"versions":{"unv":"亞倫子孫中，獻平安祭牲血和脂油的，要得這右腿為分；","bklcl":"A-lûn ê kiáⁿ-sun-tiong, hiàn siā-un-chè ê huih kap iû ê, tio̍h tit-tio̍h chit ê chiàⁿ-thúi chòe in ê hūn-gia̍h.","tghg":"亞倫的子孫中，獻謝恩祭的血及油的，著得著此個正腿做𪜶的份額；","bklhl":"亞倫ê kiáⁿ孫中，獻謝恩祭ê血kap油ê，tio̍h得tio̍h chit ê chiàⁿ腿做in ê份額。"}},{"book":"利","chapter":7,"verse":34,"versions":{"unv":"因為我從以色列人的平安祭中，取了這搖的胸和舉的腿給祭司亞倫和他子孫，作他們從以色列人中所永得的分。」","bklcl":"In-ūi Góa tùi Í-sek-lia̍t lâng siā-un-chè ê tiong-kan chhú chit ê iô ê heng, kap kú-khí ê thúi, hō͘ chè-si A-lûn kap i ê kiáⁿ-sun, chòe in tùi Í-sek-lia̍t lâng só͘ éng-oán tit-tio̍h ê hūn-gia̍h.","tghg":"因為我對以色列人謝恩祭的中間，取此個搖的胸及舉起的腿互祭司亞倫及伊的子孫，做𪜶對以色列人所永遠得著的份額。」","bklhl":"因為我tùi以色列人謝恩祭ê中間取chit ê搖ê胸，kap舉起ê腿，hō͘祭司亞倫kap伊ê kiáⁿ孫，做in tùi以色列人所永遠得tio̍h ê份額。"}},{"book":"利","chapter":7,"verse":35,"versions":{"unv":"這是從耶和華火祭中，作亞倫受膏的分和他子孫受膏的分，正在摩西（原文是他）叫他們前來給耶和華供祭司職分的日子，","bklcl":"Che sī tùi Iâ-hô-hoa hé-chè-tiong, the̍h-chhut chòe A-lûn siū-boah-iû ê hūn-gia̍h, kap i ê kiáⁿ-sun siū-boah-iû ê hūn-gia̍h, tī i chhōa in lâi tng chè-si ê chit ho̍k-sāi Iâ-hô-hoa ê ji̍t.","tghg":"這是對耶和華火祭中，提出做亞倫受抹油的份額及伊的子孫受抹油的份額，佇伊導𪜶來當祭司的職服事耶和華的日，","bklhl":"這是tùi耶和華火祭中，the̍h出做亞倫受抹油ê份額，kap伊ê kiáⁿ孫受抹油ê份額，tī伊chhōa in來當祭司ê職服事耶和華ê日。"}},{"book":"利","chapter":7,"verse":36,"versions":{"unv":"就是在摩西（原文是他）膏他們的日子，耶和華吩咐以色列人給他們的。這是他們世世代代永得的分。","bklcl":"Chiū-sī i kā in boah-iû ê ji̍t, Iâ-hô-hoa hoan-hù Í-sek-lia̍t lâng kiong-kip in ê, chòe in ta̍k sè-tāi éng-oán tit-tio̍h ê hūn-gia̍h.","tghg":"就是伊給𪜶抹油的日，耶和華吩咐以色列人供給𪜶的。做𪜶逐世代永遠得著的份額。","bklhl":"就是伊ka in抹油ê日，耶和華吩咐以色列人供給in ê，做in ta̍k世代永遠得tio̍h ê份額。"}},{"book":"利","chapter":7,"verse":37,"versions":{"unv":"這就是燔祭、素祭、贖罪祭、贖愆祭，和平安祭的條例，並承接聖職的禮，","bklcl":"Che sī sio-chè, sò͘-chè, sio̍k-chōe-chè, pó͘-kè-sit ê chè, siat-li̍p sèng-chit ê chè, kap siā-un-chè ê kui-lē.","tghg":"這是燒祭、素祭、贖罪祭、補過失的祭、設立聖職的祭，及謝恩祭的規例，","bklhl":"這是燒祭、素祭、贖罪祭、補過失ê祭、設立聖職ê祭，kap謝恩祭ê規例。"}},{"book":"利","chapter":7,"verse":38,"versions":{"unv":"都是耶和華在西奈山所吩咐摩西的，就是他在西奈曠野吩咐以色列人獻供物給耶和華之日所說的。","bklcl":"Lóng sī Iâ-hô-hoa tī Se-nái soaⁿ só͘ bēng-lēng Mô͘-se-ê, chiū-sī i tī Se-nái khòng-iá bēng-lēng Í-sek-lia̍t lâng hiàn lé-mi̍h hō͘ Iâ-hô-hoa ê ji̍t.","tghg":"攏是耶和華佇西奈山所命令摩西的，就是伊佇西奈曠野命令以色列人獻禮物互耶和華的日。","bklhl":"lóng是耶和華tī西奈山所命令摩西ê，就是伊tī西奈曠野命令以色列人獻禮物hō͘耶和華ê日。"}}]