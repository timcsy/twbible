[{"book":"利","chapter":22,"verse":1,"versions":{"unv":"耶和華對摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"利","chapter":22,"verse":2,"versions":{"unv":"「你吩咐亞倫和他子孫說：要遠離以色列人所分別為聖、歸給我的聖物，免得褻瀆我的聖名。我是耶和華。","bklcl":"Lí tio̍h kā A-lûn kap i hiah-ê kiáⁿ kóng,  Tio̍h lī-khui Í-sek-lia̍t lâng só͘ hun-piat chòe-sèng kui hō͘ Góa ê sèng-mi̍h, bián-tit siat-to̍k Góa ê sèng-miâ;  Góa sī Iâ-hô-hoa.","tghg":"「你著給亞倫及伊許個子講：著離開以色列人所分別做聖、歸互我的聖物，免得褻瀆我的聖名。我是耶和華。","bklhl":"你tio̍h kā亞倫kap伊hiah-ê kiáⁿ講：Tio̍h離開以色列人所分別做聖歸hō͘我ê聖物，免得褻瀆我ê聖名；我是耶和華。"}},{"book":"利","chapter":22,"verse":3,"versions":{"unv":"你要對他們說：你們世世代代的後裔，凡身上有污穢、親近以色列人所分別為聖、歸耶和華聖物的，那人必在我面前剪除。我是耶和華。","bklcl":"Tio̍h kā in kóng, Lín tāi-tāi ê hō͘-è, kìⁿ-nā seng-khu ū ù-òe, lâi chhin-kūn Í-sek-lia̍t lâng só͘ hun-piat chòe-sèng, kui hō͘ Iâ-hô-hoa chòe sèng-mi̍h ê, hit-lâng tio̍h tī Góa ê bīn-chêng chián-tû;  Góa sī Iâ-hô-hoa.","tghg":"著給𪜶講：恁代代的後裔，見若身軀有污穢、來親近以色列人所分別做聖、歸互耶和華做聖物的，彼人著佇我的面前剪除。我是耶和華。","bklhl":"Tio̍h kā in講：Lín代代ê後裔，見若身軀有污穢，來親近以色列人所分別做聖，歸hō͘耶和華做聖物ê，hit人tio̍h tī我ê面前剪除；我是耶和華。"}},{"book":"利","chapter":22,"verse":4,"versions":{"unv":"亞倫的後裔，凡長大痲瘋的，或是有漏症的，不可吃聖物，直等他潔淨了。無論誰摸那因死屍不潔淨的物（或譯：人），或是遺精的人，","bklcl":"A-lûn ê hō͘-è, kìⁿ-nā ū thái-ko-ê, á-sī hā-siau-ê, m̄-thang chia̍h sèng-mi̍h, tio̍h thèng-hāu i chheng-khì;  bô-lūn sím-mi̍h lâng bong-tio̍h hit ê tùi sí-si bak-tio̍h lâ-sâm ê mi̍h, á-sī tūi-cheng ê lâng;","tghg":"亞倫的後裔，見若有癩[哥]的，抑是下痟的，呣通食聖物，著聽候伊清氣。無論甚麼人摸著彼個對死屍染著垃墋的物，抑是㾽精(tūi-cheng)的人，","bklhl":"亞倫ê後裔，見若有thái-ko-ê，á是下痟-ê，m̄-thang食聖物，tio̍h thèng候伊清氣；無論甚麼人摸tio̍h hit ê tùi死屍bak-tio̍h lâ-sâm ê物，á是墜精ê人；"}},{"book":"利","chapter":22,"verse":5,"versions":{"unv":"或是摸甚麼使他不潔淨的爬物，或是摸那使他不潔淨的人（不拘那人有甚麼不潔淨），","bklcl":"á-sī bong-tio̍h sím-mi̍h bô chheng-khì ōe pê ê mi̍h, á-sī bong-tio̍h hiah-ê hō͘ i bô chheng-khì ê lâng, put-koán hit-lâng ū sím-mi̍h bô chheng-khì;","tghg":"抑是摸著甚麼無清氣會爬的物，抑是摸著許個互伊無清氣的人（不管彼人有甚麼無清氣），","bklhl":"á是摸tio̍h甚麼無清氣會爬ê物，á是摸tio̍h hiah-ê hō͘伊無清氣ê人，不管hit人有甚麼無清氣；"}},{"book":"利","chapter":22,"verse":6,"versions":{"unv":"摸了這些人、物的，必不潔淨到晚上；若不用水洗身，就不可吃聖物。","bklcl":"bong-tio̍h hiah-ê ê lâng, tek-khak bô chheng-khì kàu ê-hng;  nā bô ēng chúi sóe seng-khu, chiū m̄-thang chia̍h sèng ê mi̍h.","tghg":"摸著許個的人，的確無清氣到下昏；若無用水洗身軀，就呣通食聖的物，","bklhl":"摸tio̍h hiah-ê ê人，的確無清氣到ê-hng；若無用水洗身軀，就m̄-thang食聖ê物。"}},{"book":"利","chapter":22,"verse":7,"versions":{"unv":"日落的時候，他就潔淨了，然後可以吃聖物，因為這是他的食物。","bklcl":"Ji̍t-lo̍h ê sî, i chiū chheng-khì;  jiân-āu thang chia̍h sèng-mi̍h;  in-ūi che sī i ê chia̍h-mi̍h.","tghg":"日落的時，伊就清氣，然後通食聖物，因為這是伊的食物。","bklhl":"日落ê時，伊就清氣；然後thang食聖物；因為這是伊ê食物。"}},{"book":"利","chapter":22,"verse":8,"versions":{"unv":"自死的或是被野獸撕裂的，他不可吃，因此污穢自己。我是耶和華。","bklcl":"Ka-kī sí-ê, á-sī hō͘ iá-siù thiah-li̍h-ê, i m̄-thang chia̍h, in-ūi chit-ê phah lâ-sâm ka-kī;  Góa sī Iâ-hô-hoa.","tghg":"家己死的抑是互野獸拆裂的，伊呣通食，因為此個拍垃墋家己。我是耶和華。","bklhl":"家己死ê，á是hō͘野獸拆裂ê，伊m̄-thang食，因為chit ê phah lâ-sâm家己；我是耶和華。"}},{"book":"利","chapter":22,"verse":9,"versions":{"unv":"所以他們要守我所吩咐的，免得輕忽了，因此擔罪而死。我是叫他們成聖的耶和華。","bklcl":"Só͘-í in tio̍h siú Góa só͘ kau-tài ê, bián-tit in siat-to̍k i, tùi án-ni tam-tng chōe lâi sí;  Góa sī hō͘ in chiâⁿ-sèng ê Iâ-hô-hoa.","tghg":"所以𪜶著守我所交代的，免得𪜶褻瀆伊，對按呢擔當罪來死。我是互𪜶成聖的耶和華。","bklhl":"所以in tio̍h守我所交帶ê，免得in褻瀆伊，tùi án-ni擔當罪來死；我是hō͘ in成聖ê耶和華。"}},{"book":"利","chapter":22,"verse":10,"versions":{"unv":"「凡外人不可吃聖物；寄居在祭司家的，或是雇工人，都不可吃聖物；","bklcl":"It-chhè ê gōa-lâng m̄-thang chia̍h sèng-mi̍h;  hioh tī chè-si ê ke-ê, á-sī chòe-kang lâng, lóng m̄-thang chia̍h sèng-mi̍h.","tghg":"「一切的外人呣通食聖物；歇佇祭司的家者，抑是做工人，攏呣通食聖物；","bklhl":"一切ê外人m̄-thang食聖物；歇tī祭司ê家ê，á是做工人，lóng m̄-thang食聖物。"}},{"book":"利","chapter":22,"verse":11,"versions":{"unv":"倘若祭司買人，是他的錢買的，那人就可以吃聖物；生在他家的人也可以吃。","bklcl":"Siat-sú chè-si bóe lâng, sī i ēng gûn bóe ê, hit-lâng thang chia̍h i;  chhut-sì tī i ê ke-ê iā thang chia̍h i ê bí-niû.","tghg":"設使祭司買人，是伊用銀買的，彼人通食伊；出世佇伊的家者也通食伊的米糧。","bklhl":"設使祭司買人，是伊用銀買ê，hit人thang食伊；出世tī伊ê家ê也thang食伊ê米糧。"}},{"book":"利","chapter":22,"verse":12,"versions":{"unv":"祭司的女兒若嫁外人，就不可吃舉祭的聖物。","bklcl":"Chè-si ê cha-bó͘-kiáⁿ nā kè-chhut gōa-lâng, chiū m̄-thang chia̍h só͘ kú-khí-lâi ê sèng-mi̍h.","tghg":"祭司的查某子若嫁出外人，就呣通食所舉起來的聖物。","bklhl":"祭司ê cha-bó͘-kiáⁿ若嫁出外人，就m̄-thang食所舉起來ê聖物。"}},{"book":"利","chapter":22,"verse":13,"versions":{"unv":"但祭司的女兒若是寡婦，或是被休的，沒有孩子，又歸回父家，與她青年一樣，就可以吃她父親的食物；只是外人不可吃。","bklcl":"Chóng-sī chè-si ê cha-bó͘-kiáⁿ nā sī kóaⁿ-hū, á-sī siū lî-chhut-ê, bô kiáⁿ-jî, koh tò-lâi lāu-pē ê ke, kap i siàu-liân ê sî chi̍t-iūⁿ, chiū thang chia̍h i ê lāu-pē ê chia̍h-mi̍h;  to̍k-to̍k gōa-lâng m̄-thang chia̍h.","tghg":"總是祭司的查某子若是寡婦，抑是受離出者，無子兒，閣倒來老父的家，及伊少年的時一樣，就通食伊的老父的食物；獨獨外人呣通食。","bklhl":"總是祭司ê cha-bó͘-kiáⁿ若是寡婦，á是受離出ê，無kiáⁿ兒，koh tò來老父ê家，kap伊少年ê時一樣，就thang食伊ê老父ê食物；獨獨外人m̄-thang食。"}},{"book":"利","chapter":22,"verse":14,"versions":{"unv":"若有人誤吃了聖物，要照聖物的原數加上五分之一交給祭司。","bklcl":"Nā ū lâng bô tiuⁿ-tî chia̍h sèng-mi̍h, tio̍h chiàu hiah-ê sèng-mi̍h ke gō͘-hūn-chi̍t, kau-hō͘ chè-si.","tghg":"若有人無張持食聖物，著照許個聖物加五份一交互祭司。","bklhl":"若有人無tiuⁿ-tî食聖物，tio̍h照hiah-ê聖物加五份一，交hō͘祭司。"}},{"book":"利","chapter":22,"verse":15,"versions":{"unv":"祭司不可褻瀆以色列人所獻給耶和華的聖物，","bklcl":"M̄-thang siat-to̍k Í-sek-lia̍t lâng só͘ hiàn hō͘ Iâ-hô-hoa ê sèng-mi̍h;","tghg":"呣通褻瀆以色列人所獻互耶和華的聖物，","bklhl":"M̄-thang褻瀆以色列人所獻hō͘耶和華ê聖物；"}},{"book":"利","chapter":22,"verse":16,"versions":{"unv":"免得他們在吃聖物上自取罪孽，因為我是叫他們成聖的耶和華。」","bklcl":"bián-tit in tī chia̍h sèng-mi̍h ê sî, tam-tng kè-sit ê chōe-kòa;  in-ūi Góa sī hō͘ in chiâⁿ-sèng ê Iâ-hô-hoa.","tghg":"免得𪜶佇食聖物的時擔當過失的罪過，因為我是互𪜶成聖的耶和華。」","bklhl":"免得in tī食聖物ê時，擔當過失ê罪過；因為我是hō͘ in成聖ê耶和華。"}},{"book":"利","chapter":22,"verse":17,"versions":{"unv":"耶和華對摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"利","chapter":22,"verse":18,"versions":{"unv":"「你曉諭亞倫和他子孫，並以色列眾人說：以色列家中的人，或在以色列中寄居的，凡獻供物，無論是所許的願，是甘心獻的，就是獻給耶和華作燔祭的，","bklcl":"Lí tio̍h hoan-hù A-lûn kap i hiah-ê kiáⁿ, kap Í-sek-lia̍t ê chèng-lâng, tùi in kóng, Í-sek-lia̍t-ke ê lâng, á-sī tī Í-sek-lia̍t-tiong kià-kha-ê kìⁿ-nā hiàn lé-mi̍h, bô-lūn sī só͘ hē ê goān, á-sī kam-sim hiàn-ê, chiū-sī hiàn hō͘ Iâ-hô-hoa chòe sio-chè-ê;","tghg":"「你著吩咐亞倫及伊許個子，及以色列的眾人對𪜶講：以色列家的人，抑是佇以色列中寄腳的，見若獻禮物，無論是所下的願，抑是甘心獻的，就是獻互耶和華做燒祭的，","bklhl":"你tio̍h吩咐亞倫kap伊hiah-ê kiáⁿ，kap以色列ê眾人，對in講：以色列家ê人，á是tī以色列中寄腳ê見若獻禮物，無論是所下ê願，á是甘心獻ê，就是獻hō͘耶和華做燒祭ê；"}},{"book":"利","chapter":22,"verse":19,"versions":{"unv":"要將沒有殘疾的公牛，或是綿羊，或是山羊獻上，如此方蒙悅納。","bklcl":"chiū tio̍h hiàn gû, á-sī mî-iûⁿ, á-sī soaⁿ-iûⁿ, lóng tio̍h ēng kang-ê, bô hâ-chhû-ê, chiah ōe tit-tio̍h hoaⁿ-hí chiap-la̍p.","tghg":"就著獻牛，抑是綿羊，抑是山羊，攏著用公的無瑕疵的，才會得著歡喜接納。","bklhl":"就tio̍h獻牛，á是綿羊，á是山羊，lóng tio̍h用公ê，無瑕疵ê，chiah會得tio̍h歡喜接納。"}},{"book":"利","chapter":22,"verse":20,"versions":{"unv":"凡有殘疾的，你們不可獻上，因為這不蒙悅納。","bklcl":"Kìⁿ-nā ū hâ-chhû-ê, lín m̄-thang hiàn;  in-ūi che bô beh kā lín chiap-la̍p.","tghg":"見若有瑕疵的，恁呣通獻，因為這無欲給恁接納。","bklhl":"見若有瑕疵ê，lín m̄-thang獻；因為這無beh kā lín接納。"}},{"book":"利","chapter":22,"verse":21,"versions":{"unv":"凡從牛群或是羊群中，將平安祭獻給耶和華，為要還特許的願，或是作甘心獻的，所獻的必純全無殘疾的才蒙悅納。","bklcl":"Kìⁿ-nā tùi gû-kûn, á-sī iûⁿ-kûn tiong, chiong siā-un-chè hiàn hō͘ Iâ-hô-hoa, ūi-tio̍h beh siā te̍k-pia̍t hē ê goān, á-sī chòe kam-sim hiàn-ê, só͘ hiàn-tio̍h-ê tio̍h sûn-choân, bô hâ-chhû, chiah ōe tit-tio̍h chiap-la̍p.","tghg":"見若對牛群抑是羊群中，將謝恩祭獻互耶和華，為著欲謝特別下的願，抑是做甘心獻的，所獻著的著純全無瑕疵才會得著接納。","bklhl":"見若tùi牛群，á是羊群中，將謝恩祭獻hō͘耶和華，為tio̍h beh謝特別下ê願，á是做甘心獻ê，所獻tio̍h-ê tio̍h純全，無瑕疵，chiah會得tio̍h接納。"}},{"book":"利","chapter":22,"verse":22,"versions":{"unv":"瞎眼的、折傷的、殘廢的、有瘤子的、長癬的、長疥的都不可獻給耶和華，也不可在壇上作為火祭獻給耶和華。","bklcl":"Chhiⁿ-mî ê, tio̍h-siong-ê, phòa-siùⁿ-ê, siⁿ-liû-ê, siⁿ-chhng-ê, siⁿ-sián-ê, chiah-ê lóng m̄-thang hiàn hō͘ Iâ-hô-hoa;  iā m̄-thang tī tôaⁿ-téng hiàn hō͘ Iâ-hô-hoa chòe hé-chè.","tghg":"睛瞑的、著傷的，破相的、生瘤的、生瘡的、生癬的諸個攏呣通獻互耶和華，也呣通佇壇頂獻互耶和華做火祭。","bklhl":"Chhiⁿ-mî-ê，tio̍h傷ê，破相ê，生瘤ê，生瘡ê，生癬ê，chiah ê lóng m̄-thang獻hō͘耶和華；也m̄-thang tī壇頂獻hō͘耶和華做火祭。"}},{"book":"利","chapter":22,"verse":23,"versions":{"unv":"無論是公牛是綿羊羔，若肢體有餘的，或是缺少的，只可作甘心祭獻上；用以還願，卻不蒙悅納。","bklcl":"Bô-lūn sī gû-káng á-sī iûⁿ-á, nā sī chi-thé ū ke á-sī ū kiám ê, hit-hō thang chòe kam-sim chè lâi hiàn;  chóng-sī ēng i lâi siā-goān chiū bōe tit-tio̍h chiap-la̍p.","tghg":"無論是牛牨(káng)抑是羊仔，若是肢體有加，抑是有減的，彼號通做甘心祭來獻；總是用伊來謝願，就𣍐得著接納。","bklhl":"無論是牛káng á是羊á，若是肢體有加á是有減ê，hit號thang做甘心祭來獻；總是用伊來謝願就bōe得tio̍h接納。"}},{"book":"利","chapter":22,"verse":24,"versions":{"unv":"腎子損傷的，或是壓碎的，或是破裂的，或是騸了的，不可獻給耶和華，在你們的地上也不可這樣行。","bklcl":"Gōa-sin sún-siong-ê, á-sī teh-chhùi-ê, á-sī phòa-li̍h-ê, á-sī iam-ê, m̄-thang hiàn-hō͘ Iâ-hô-hoa;  tī lín ê thó͘-tōe iā m̄-thang án-ni kiâⁿ.","tghg":"外腎損傷的，抑是壓碎的，抑是破裂的，抑是閹的，呣通獻互耶和華，佇恁的土地也呣通按呢行。","bklhl":"外身損傷ê，á是teh碎ê，á是破裂ê，á是閹ê，m̄-thang獻hō͘耶和華；tī lín ê土地也m̄-thang án-ni行。"}},{"book":"利","chapter":22,"verse":25,"versions":{"unv":"這類的物，你們從外人的手，一樣也不可接受作你們　神的食物獻上；因為這些都有損壞，有殘疾，不蒙悅納。」","bklcl":"Chit hō ê mi̍h lín iā m̄-thang tùi gōa-kok lâng ê chhiú chiap-siū hiàn-chòe lín Siōng-tè ê chia̍h-mi̍h; in-ūi chit hō mi̍h lóng ū húi-hoāi, ū hâ-chhû ê, bōe thang kā lín chiap-la̍p.","tghg":"此號的物，恁也呣通對外國人的手，接受獻做恁上帝的食物；因為此號物攏有毀壞，有瑕疵的，𣍐通給恁接納。」","bklhl":"Chit號ê物lín也m̄-thang tùi外國人ê手接受獻做lín上帝ê食物；因為chit號物lóng有毀壞，有瑕疵ê，bōe-thang kā lín接納。"}},{"book":"利","chapter":22,"verse":26,"versions":{"unv":"耶和華曉諭摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"利","chapter":22,"verse":27,"versions":{"unv":"「才生的公牛，或是綿羊或是山羊，七天當跟著母；從第八天以後，可以當供物蒙悅納，作為耶和華的火祭。","bklcl":"Gû, á-sī mî-iûⁿ, á-sī soaⁿ-iûⁿ í-keng siⁿ, chhit-ji̍t tè i ê bú, tùi tē-poeh ji̍t í-āu, thang chòe Iâ-hô-hoa hé-chè ê lé-mi̍h, tit-tio̍h chiap-la̍p.","tghg":"「牛抑是綿羊，抑是山羊已經生，七日隨伊的母；對第八日以後，通做耶和華火祭的禮物，得著接納。","bklhl":"牛，á是綿羊，á是山羊已經生，七日tè伊ê母，tùi第八日以後，thang做耶和華火祭ê禮物，得tio̍h接納。"}},{"book":"利","chapter":22,"verse":28,"versions":{"unv":"無論是母牛是母羊，不可同日宰母和子。","bklcl":"Bô-lūn gû-bú á-sī iûⁿ-bú, lí m̄-thang siâng-ji̍t thâi bú kap kiáⁿ.","tghg":"無論牛母抑是羊母，你呣通像日(siâng-jı̍t)刣母及子。","bklhl":"無論牛母á是羊母，你m̄-thang siâng日刣母kap kiáⁿ。"}},{"book":"利","chapter":22,"verse":29,"versions":{"unv":"你們獻感謝祭給耶和華，要獻得可蒙悅納。","bklcl":"Lín hiàn siā-un-chè hō͘ Iâ-hô-hoa, tio̍h hiàn thang tit-tio̍h chiap-la̍p ê.","tghg":"恁獻謝恩祭互耶和華，著獻通得著接納的。","bklhl":"Lín獻謝恩祭hō͘耶和華，tio̍h獻thang得tio̍h接納ê。"}},{"book":"利","chapter":22,"verse":30,"versions":{"unv":"要當天吃，一點不可留到早晨。我是耶和華。","bklcl":"Tio̍h chiū hit-ji̍t chia̍h i, m̄-thang lâu chi̍t-tiám-á kàu keh chá-khí;  Góa sī Iâ-hô-hoa.","tghg":"著就彼日食伊，呣通留一點仔到隔早起。我是耶和華。","bklhl":"Tio̍h就hit日食伊，m̄-thang留一點á到隔早起；我是耶和華。"}},{"book":"利","chapter":22,"verse":31,"versions":{"unv":"「你們要謹守遵行我的誡命。我是耶和華。","bklcl":"Só͘-í lín tio̍h siú Góa chiah-ê kài-bēng lâi kiâⁿ i;  Góa sī Iâ-hô-hoa.","tghg":"「所以恁著守我諸個誡命來行伊。我是耶和華。","bklhl":"所以lín tio̍h守我chiah ê誡命來行伊；我是耶和華。"}},{"book":"利","chapter":22,"verse":32,"versions":{"unv":"你們不可褻瀆我的聖名；我在以色列人中，卻要被尊為聖。我是叫你們成聖的耶和華，","bklcl":"Lín m̄-thang siat-to̍k Góa ê sèng-miâ;  in-ūi Góa tī Í-sek-lia̍t lâng ê tiong-kan, beh siū chun lâi chòe-sèng; Góa sī hō͘ lín chiâⁿ-sèng ê Iâ-hô-hoa,","tghg":"恁呣通褻瀆我的聖名；因為我佇以色列人的中間，欲受尊來做聖。我是互恁成聖的耶和華，","bklhl":"Lín m̄-thang褻瀆我ê聖名；因為我tī以色列人ê中間，beh受尊來做聖；我是hō͘ lín成聖ê耶和華，"}},{"book":"利","chapter":22,"verse":33,"versions":{"unv":"把你們從埃及地領出來，作你們的　神。我是耶和華。」","bklcl":"chhōa lín chhut Ai-ki̍p tōe,  chòe lín ê Siōng-tè ê;  Góa sī Iâ-hô-hoa.","tghg":"導恁出埃及地，做恁的上帝的。我是耶和華。」","bklhl":"chhōa lín出埃及地，做lín ê上帝ê；我是耶和華。"}}]