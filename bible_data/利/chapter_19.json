[{"book":"利","chapter":19,"verse":1,"versions":{"unv":"耶和華對摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"利","chapter":19,"verse":2,"versions":{"unv":"「你曉諭以色列全會眾說：你們要聖潔，因為我耶和華─你們的　神是聖潔的。","bklcl":"Lí tio̍h hoan-hù Í-sek-lia̍t choân-hōe tùi in kóng, Lín tio̍h chòe-sèng, in-ūi Góa Iâ-hô-hoa lín ê Siōng-tè sī sèng.","tghg":"「你著吩咐以色列全會對𪜶講：恁著做聖，因為我耶和華──恁的上帝是聖。","bklhl":"你tio̍h吩咐以色列全會對in講：Lín tio̍h做聖，因為我耶和華lín ê上帝是聖。"}},{"book":"利","chapter":19,"verse":3,"versions":{"unv":"你們各人都當孝敬父母，也要守我的安息日。我是耶和華─你們的　神。","bklcl":"Lín ta̍k-lâng lóng tio̍h hàu-kèng i ê lāu-bú, i ê lāu-pē;  iā tio̍h siú Góa hiah-ê an-hioh;  Góa sī Iâ-hô-hoa lín ê Siōng-tè.","tghg":"恁逐人攏著孝敬伊的老母伊的老父，也著守我許個安息。我是耶和華──恁的上帝。","bklhl":"Lín ta̍k人lóng tio̍h孝敬伊ê老母，伊ê老父；也tio̍h守我hiah-ê安歇；我是耶和華lín ê上帝。"}},{"book":"利","chapter":19,"verse":4,"versions":{"unv":"你們不可偏向虛無的神，也不可為自己鑄造神像。我是耶和華─你們的　神。","bklcl":"Lín m̄-thang phian-ǹg ngó͘-siōng, iā m̄-thang ūi ka-kī chù-chō siōng-tè;  Góa sī Iâ-hô-hoa lín ê Siōng-tè.","tghg":"恁呣通偏向偶像，也呣通為家己鑄造上帝。我是耶和華──恁的上帝。","bklhl":"Lín m̄-thang偏ǹg偶像，也m̄-thang為家己鑄造上帝；我是耶和華lín ê上帝。"}},{"book":"利","chapter":19,"verse":5,"versions":{"unv":"「你們獻平安祭給耶和華的時候，要獻得可蒙悅納。","bklcl":"Lín hiàn siā-un-chè hō͘ Iâ-hô-hoa ê sî tio̍h hiàn thang tit-tio̍h chiap-la̍p ê.","tghg":"恁獻謝恩祭互耶和華的時，著獻通得著接納的。","bklhl":"Lín獻謝恩祭hō͘耶和華ê時tio̍h獻thang得tio̍h接納ê。"}},{"book":"利","chapter":19,"verse":6,"versions":{"unv":"這祭物要在獻的那一天和第二天吃，若有剩到第三天的，就必用火焚燒。","bklcl":"Tī hiàn ê ji̍t á-sī kè-ji̍t chia̍h i;  nā ū chhun kàu tē-saⁿ ji̍t-ê tio̍h ēng hé sio i.","tghg":"佇獻的日抑是過日食伊，若有剩到第三日的，著用火燒伊。","bklhl":"Tī獻ê日á是過日食伊；若有chhun到第三日ê tio̍h用火燒伊。"}},{"book":"利","chapter":19,"verse":7,"versions":{"unv":"第三天若再吃，這就為可憎惡的，必不蒙悅納。","bklcl":"Tē-saⁿ ji̍t nā koh chia̍h-tio̍h, che sī thang iàm-ò͘ⁿ-ê;  bōe tit-tio̍h chiap-la̍p.","tghg":"第三日若閣食著，這是通厭惡的，𣍐得著接納。","bklhl":"第三日若koh食tio̍h，這是thang厭惡ê；bōe得tio̍h接納。"}},{"book":"利","chapter":19,"verse":8,"versions":{"unv":"凡吃的人必擔當他的罪孽；因為他褻瀆了耶和華的聖物，那人必從民中剪除。","bklcl":"Hoān-nā chia̍h i ê lâng, tek-khak tio̍h tam-tng i ê chōe-kòa;  in-ūi i siat-to̍k Iâ-hô-hoa ê sèng-mi̍h;  hit-lâng tek-khak tùi i ê peh-sìⁿ-tiong siū chián-tû.","tghg":"凡若食伊的人的確著擔當伊的罪過；因為伊褻瀆(siat-to̍k)耶和華的聖物，彼人的確對伊的百姓中受剪除。","bklhl":"凡若食伊ê人，的確tio̍h擔當伊ê罪過；因為伊褻瀆耶和華ê聖物；hit人的確tùi伊ê百姓中受剪除。"}},{"book":"利","chapter":19,"verse":9,"versions":{"unv":"「在你們的地收割莊稼，不可割盡田角，也不可拾取所遺落的。","bklcl":"Lín siu-koah chhân ê ngó͘-kok, chhân ê kak-thâu m̄-thang koah kàu chīn, ka-la̍uh-ê iā m̄-thang khioh.","tghg":"「恁收割田的五穀，田的角頭呣通割到盡，磕落的也呣通拾。","bklhl":"Lín收割田ê五穀，田ê角頭m̄-thang割到盡，ka-la̍uh-ê也m̄-thang拾。"}},{"book":"利","chapter":19,"verse":10,"versions":{"unv":"不可摘盡葡萄園的果子，也不可拾取葡萄園所掉的果子；要留給窮人和寄居的。我是耶和華─你們的　神。","bklcl":"Phû-tô-hn̂g ké-chí m̄-thang bán liáu-liáu, iā m̄-thang khioh phû-tô só͘ lak ê ké-chí;  tio̍h lâu hō͘ sòng-hiong lâng kap chhut-gōa ê;  Góa sī Iâ-hô-hoa lín ê Siōng-tè.","tghg":"葡萄園果子呣通挽了了，也呣通拾葡萄所落的果子；著留互喪鄉人及出外的。我是耶和華──恁的上帝。","bklhl":"葡萄園果子m̄-thang挽了了，也m̄-thang拾葡萄所lak ê果子；tio̍h留hō͘ sòng-hiong人kap出外ê；我是耶和華lín ê上帝。"}},{"book":"利","chapter":19,"verse":11,"versions":{"unv":"「你們不可偷盜，不可欺騙，也不可彼此說謊。","bklcl":"Lín m̄-thang thau-the̍h;  m̄-thang khi-phiàn;  tāi-ke m̄-thang kóng pe̍h-chha̍t.","tghg":"「恁呣通偷提，呣通欺騙，大家呣通講白賊。","bklhl":"Lín m̄-thang偷the̍h；m̄-thang欺騙；大家m̄-thang講白賊。"}},{"book":"利","chapter":19,"verse":12,"versions":{"unv":"不可指著我的名起假誓，褻瀆你　神的名。我是耶和華。","bklcl":"Lín m̄-thang kí Góa ê miâ lâm-sám chiù-chōa, lâi siat-to̍k lí ê Siōng-tè ê miâ;  Góa chiū-sī Iâ-hô-hoa.","tghg":"恁呣通指我的名濫糝咒誓，來褻瀆你的上帝的名，我就是耶和華。","bklhl":"Lín m̄-thang kí我ê名lâm-sám chiù -chōa，來褻瀆你ê上帝ê名；我就是耶和華。"}},{"book":"利","chapter":19,"verse":13,"versions":{"unv":"「不可欺壓你的鄰舍，也不可搶奪他的物。雇工人的工價，不可在你那裡過夜，留到早晨。","bklcl":"M̄-thang khi-hū lí ê chhù-piⁿ, iā m̄-thang chhiúⁿ-the̍h i ê mi̍h;  chòe-kang lâng ê kang-chîⁿ m̄-thang lâu tī lí hia kui-mî kàu thiⁿ-kng.","tghg":"「呣通欺負你的厝邊，也呣通搶提伊的物。做工人的工錢，呣通留佇你遐歸暝到天光。","bklhl":"M̄-thang欺負你ê厝邊，也m̄-thang搶the̍h伊ê物；做工人ê工錢m̄-thang留tī你hia kui暝到天光。"}},{"book":"利","chapter":19,"verse":14,"versions":{"unv":"不可咒罵聾子，也不可將絆腳石放在瞎子面前，只要敬畏你的　神。我是耶和華。","bklcl":"M̄-thang mē chhàu-hī-lâng-ê, iā m̄-thang hē that-gāi ê mi̍h tī chhiⁿ-mî lâng ê bīn-chêng;  tio̍h kèng-ùi lí ê Siōng-tè;  Góa chiū-sī Iâ-hô-hoa.","tghg":"呣通罵臭耳聾的，也呣通下塞礙的物佇睛瞑人的面前，著敬畏你的上帝。我就是耶和華。","bklhl":"M̄-thang罵臭耳人ê，也m̄-thang hē塞礙ê物tī chhiⁿ-mî人ê面前；tio̍h敬畏你ê上帝；我就是耶和華。"}},{"book":"利","chapter":19,"verse":15,"versions":{"unv":"「你們施行審判，不可行不義；不可偏護窮人，也不可重看有勢力的人，只要按著公義審判你的鄰舍。","bklcl":"Lín sím-phòaⁿ m̄-thang bô kong-tō;  m̄-thang phian-thán sòng-hiong lâng, iā m̄-thang khòaⁿ-tāng ū sè-le̍k ê lâng;  tio̍h chiàu kong-tō sím-phòaⁿ lí ê chhù-piⁿ.","tghg":"「恁審判，呣通無公道；呣通偏袒喪鄉人，也呣通看重有勢力的人，著照公道審判你的厝邊。","bklhl":"Lín審判m̄-thang無公道；m̄-thang偏袒sòng-hiong人，也m̄-thang看重有勢力ê人；tio̍h照公道審判你ê厝邊。"}},{"book":"利","chapter":19,"verse":16,"versions":{"unv":"不可在民中往來搬弄是非，也不可與鄰舍為敵，置之於死（原文是流他的血）。我是耶和華。","bklcl":"M̄-thang tī lí ê peh-sìⁿ ê tiong-kan sì-kòe kiâⁿ húi-pòng lâng;  iā m̄-thang chòe kan-chèng ài hāi-sí lí ê chhù-piⁿ;  Góa chiū-sī Iâ-hô-hoa.","tghg":"呣通佇你的百姓的中間四界行誹謗人，也呣通做干證愛害死你的厝邊。我就是耶和華。","bklhl":"M̄-thang tī你ê百姓ê中間四界行譭謗人；也m̄-thang做干證ài害死你ê厝邊；我就是耶和華。"}},{"book":"利","chapter":19,"verse":17,"versions":{"unv":"「不可心裡恨你的弟兄；總要指摘你的鄰舍，免得因他擔罪。","bklcl":"Lí m̄-thang sim-lāi oàn-hūn lí ê hiaⁿ-tī; tek-khak tio̍h chek-pī lí ê chhù-piⁿ, bián-tit ūi-tio̍h i tam-tng chōe.","tghg":"「你呣通心內怨恨你的兄弟；的確著責備你的厝邊，免得為著伊擔當罪。","bklhl":"你m̄-thang心內怨恨你ê兄弟；的確tio̍h責備你ê厝邊，免得為tio̍h伊擔當罪。"}},{"book":"利","chapter":19,"verse":18,"versions":{"unv":"不可報仇，也不可埋怨你本國的子民，卻要愛人如己。我是耶和華。","bklcl":"M̄-thang pò-siû, iā m̄-thang bâi-oàn lí pún-kok ê peh-sìⁿ;  tio̍h thiàⁿ chhù-piⁿ chhin-chhiūⁿ ka-kī;  Góa chiū-sī Iâ-hô-hoa.","tghg":"呣通報仇，也呣通埋怨你本國的百姓，著疼厝邊親像家己。我就是耶和華。","bklhl":"M̄-thang報仇，也m̄-thang埋怨你本國ê百姓；tio̍h疼厝邊親像家己；我就是耶和華。"}},{"book":"利","chapter":19,"verse":19,"versions":{"unv":"「你們要守我的律例。不可叫你的牲畜與異類配合；不可用兩樣攙雜的種種你的地，也不可用兩樣攙雜的料做衣服穿在身上。","bklcl":"Lín tio̍h siú Góa ê lu̍t-lē.  M̄-thang hō͘ lín ê cheng-siⁿ kap bô tâng-lūi-ê kau-ha̍p;  m̄-thang ēng nn̄g-iūⁿ ê chéng-chí chham-chhap iā tī lí ê hn̂g-tōe;  m̄-thang ēng nn̄g-iūⁿ ê liāu chham-chhap chòe-saⁿ, chhēng tī lí ê seng-khu.","tghg":"「恁著守我的律例。呣通互恁的精牲及無同類的交合；呣通用二樣的種子參插撒佇你的園地，呣通用二樣的料參插做衫穿佇你的身軀。","bklhl":"Lín tio̍h守我ê律例。M̄-thang hō͘ lín ê cheng-siⁿ kap無同類ê交合；m̄-thang用兩樣ê種子chham-chhap掖tī你ê園地；m̄-thang用兩樣ê料 chham-chhap做衫，穿tī你ê身軀。"}},{"book":"利","chapter":19,"verse":20,"versions":{"unv":"「婢女許配了丈夫，還沒有被贖、得釋放，人若與她行淫，二人要受刑罰，卻不把他們治死，因為婢女還沒有得自由。","bklcl":"Lú-pī chòe-lâng tiāⁿ-tio̍h, iáu-bē siū-sio̍k, bē tit-tio̍h tháu-pàng, lâng nā kap i kiâⁿ-îm, nn̄g-lâng tio̍h siū hêng-hoa̍t;  chóng-sī m̄-thang hō͘ i sí, in-ūi lú-pī iáu-bē tit-tio̍h chū-iû.","tghg":"「女婢做人定著，猶未受贖、未得著解放，人若及伊行淫，二人著受刑罰，總是呣通互伊死，因為女婢猶未得著自由。","bklhl":"女婢做人定tio̍h，iáu未受贖，bē得tio̍h tháu放，人若kap伊行淫，兩人tio̍h受刑罰；總是m̄-thang hō͘伊死，因為女婢iáu未得tio̍h自由。"}},{"book":"利","chapter":19,"verse":21,"versions":{"unv":"那人要把贖愆祭，就是一隻公綿羊牽到會幕門口、耶和華面前。","bklcl":"Hit ê ta-po͘-lâng tio̍h ēng pó͘-kè-sit ê chè, chiū-sī chi̍t chiah mî-iûⁿ-káng, khan kàu hōe-bō͘ mn̂g-kháu, Iâ-hô-hoa ê bīn-chêng, chòe pó͘-kè-sit-chè ê chè.","tghg":"彼個查甫人著用補過失的祭，就是一隻綿羊牨(káng)牽到會幕門口、耶和華的面前，做補過失祭的祭。","bklhl":"Hit-ê ta-po͘人tio̍h用補過失ê祭，就是一隻綿羊káng，牽到會幕門口，耶和華ê面前，做補過失祭ê祭。"}},{"book":"利","chapter":19,"verse":22,"versions":{"unv":"祭司要用贖愆祭的羊在耶和華面前贖他所犯的罪，他的罪就必蒙赦免。","bklcl":"Chè-si tio̍h ēng pó͘-kè-sit-chè ê iûⁿ-káng, tī Iâ-hô-hoa ê bīn-chêng sio̍k i só͘ hoān ê chōe;  i só͘ hoān ê chōe chiū tit-tio̍h sià-bián.","tghg":"祭司著用補過失祭的羊牨佇耶和華的面前贖伊所犯的罪，伊所犯的罪就得著赦免。","bklhl":"祭司tio̍h用補過失祭ê羊káng，tī耶和華ê面前屬伊所犯ê罪；伊所犯ê罪就得tio̍h赦免。"}},{"book":"利","chapter":19,"verse":23,"versions":{"unv":"「你們到了迦南地，栽種各樣結果子的樹木，就要以所結的果子如未受割禮的一樣。三年之久，你們要以這些果子，如未受割禮的，是不可吃的。","bklcl":"Lín kàu Ka-lâm tōe ê sî, chai-chèng ta̍k-iūⁿ ōe-chia̍h-tit ê ké-chí-chhiū, lín tio̍h khòaⁿ hit ê ké-chí chòe chhin-chhiūⁿ bē siū kat-lé-ê chi̍t-iūⁿ;  saⁿ-nî ê kú, lín tio̍h khòaⁿ hiah-ê chhin-chhiūⁿ bē siū kat-lé-ê, m̄-thang chia̍h in.","tghg":"「恁到迦南地的時，栽種逐樣會食得的果子樹，恁著看彼個果子做親像未受割禮的一樣。三年的久，恁著看許個親像未受割禮的，呣通食𪜶。","bklhl":"Lín到迦南地ê時，栽種ta̍k樣能食得ê果子樹，lín tio̍h看hit ê果子做親像bē受割禮ê一樣；三年ê久，lín tio̍h看hiah-ê親像bē受割禮ê，m̄-thang食in。"}},{"book":"利","chapter":19,"verse":24,"versions":{"unv":"但第四年所結的果子全要成為聖，用以讚美耶和華。","bklcl":"Kàu tē-sì nî só͘ kiat ê ké-chí lóng tio̍h chòe sèng, ēng i lâi o-ló Iâ-hô-hoa.","tghg":"到第四年所結的果子攏著做聖，用伊來謳咾耶和華。","bklhl":"到第四年所結ê果子lóng tio̍h做聖，用伊來o-ló耶和華。"}},{"book":"利","chapter":19,"verse":25,"versions":{"unv":"第五年，你們要吃那樹上的果子，好叫樹給你們結果子更多。我是耶和華─你們的　神。","bklcl":"Kàu tē-gō͘ nî lín tio̍h chia̍h i ê ké-chí, thang hō͘ i kā lín kiat khah chōe ké-chí;  Góa sī Iâ-hô-hoa lín ê Siōng-tè.","tghg":"到第五年，恁著食伊的果子，通互伊給恁結卡多果子。我是耶和華──恁的上帝。","bklhl":"到第五年，lín tio̍h食伊ê果子，thang hō͘伊kā lín結khah chōe果子；我是耶和華lín ê上帝。"}},{"book":"利","chapter":19,"verse":26,"versions":{"unv":"「你們不可吃帶血的物；不可用法術，也不可觀兆。","bklcl":"Lín m̄-thang chia̍h kâⁿ huih ê mi̍h; m̄-thang ēng hoat-su̍t, iā m̄-thang chiam-pok.","tghg":"「恁呣通食含血的物；呣通用法術，也呣通占卜。","bklhl":"Lín m̄-thang食kâⁿ血ê物；m̄-thang用法術，也m̄-thang占卜。"}},{"book":"利","chapter":19,"verse":27,"versions":{"unv":"頭的周圍（或譯：兩鬢）不可剃，鬍鬚的周圍也不可損壞。","bklcl":"Thâu-khak ê chiu-ûi m̄-thang thì, chhùi-chhiu ê chiu-ûi iā m̄-thang khun.","tghg":"頭殼的周圍呣通剃，嘴鬚的周圍也呣通髡(khun)。","bklhl":"頭殼ê周圍m̄-thang剃，嘴鬚ê周圍也m̄-thang khun。"}},{"book":"利","chapter":19,"verse":28,"versions":{"unv":"不可為死人用刀劃身，也不可在身上刺花紋。我是耶和華。","bklcl":"Lín m̄-thang ūi sí-lâng koah ka-kī ê bah, iā m̄-thang chhiah kì-hō tī seng-khu;  Góa sī Iâ-hô-hoa.","tghg":"恁呣通為死人割家己的肉，也呣通刺記號佇身軀。我是耶和華。","bklhl":"Lín m̄-thang為死人割家己ê肉，也m̄-thang刺記號tī身軀；我是耶和華。"}},{"book":"利","chapter":19,"verse":29,"versions":{"unv":"「不可辱沒你的女兒，使她為娼妓，恐怕地上的人專向淫亂，地就滿了大惡。","bklcl":"M̄-thang lêng-jio̍k lí ê cha-bó͘-kiáⁿ, hō͘ i chòe chhiong-ki, kiaⁿ-liáu tōe-chiūⁿ choan-choan ǹg îm-loān, tōe-chiūⁿ móa-móa tōa-pháiⁿ.","tghg":"「呣通凌辱你的查某子，互伊做娼妓，驚了地上專專向淫亂，地上滿滿大歹。","bklhl":"M̄-thang凌辱你ê cha-bó͘-kiáⁿ，hō͘伊做娼妓，驚了地上專專ǹg淫亂，地上滿滿大pháiⁿ。"}},{"book":"利","chapter":19,"verse":30,"versions":{"unv":"你們要守我的安息日，敬我的聖所。我是耶和華。","bklcl":"Lín tio̍h siú Góa hiah-ê an-hioh, kèng Góa ê sèng-só͘;  Góa sī Iâ-hô-hoa.","tghg":"恁著守我許個安息，敬我的聖所。我是耶和華。","bklhl":"Lín tio̍h守我hiah-ê安歇，敬我ê聖所；我是耶和華。"}},{"book":"利","chapter":19,"verse":31,"versions":{"unv":"「不可偏向那些交鬼的和行巫術的；不可求問他們，以致被他們玷污了。我是耶和華─你們的　神。","bklcl":"M̄-thang phian-ǹg hiah-ê kúi chiūⁿ-sin ê, kap kiâⁿ siâ-su̍t-ê, iā m̄-thang khì mn̄g in, tì-kàu hō͘ in phah lâ-sâm;  Góa sī Iâ-hô-hoa lín ê Siōng-tè.","tghg":"「呣通偏向許個鬼上身的及行邪術的；也呣通去問𪜶，致到互𪜶拍垃墋。我是耶和華──恁的上帝。","bklhl":"M̄-thang偏ǹg hiah-ê 鬼上身ê，kap行邪術ê，也m̄-thang去問in，致到hō͘ in phah lâ-sâm；我是耶和華lín ê上帝。"}},{"book":"利","chapter":19,"verse":32,"versions":{"unv":"「在白髮的人面前，你要站起來；也要尊敬老人，又要敬畏你的　神。我是耶和華。","bklcl":"Tī pe̍h-thâu-mn̂g ê lâng ê bīn-chêng, lí tio̍h khí-lâi khiā;  iā tio̍h chun-kèng lāu-lâng ê bīn;  koh tio̍h kèng-ùi lí ê Siōng-tè;  Góa sī Iâ-hô-hoa.","tghg":"「佇白頭毛的人的面前，你著起來徛；也著尊敬老人的面，閣著敬畏你的上帝。我是耶和華。","bklhl":"Tī白頭毛ê人ê面前，你tio̍h起來khiā；也tio̍h尊敬老人ê面；koh tio̍h敬畏你ê上帝；我是耶和華。"}},{"book":"利","chapter":19,"verse":33,"versions":{"unv":"「若有外人在你們國中和你同居，就不可欺負他。","bklcl":"Nā ū chhut-gōa lâng kià-kha tī lín ê tōe-hng, kap lín khiā-khí, chiū m̄-thang khi-hū in.","tghg":"「若有出外人寄腳佇恁的地方及恁徛起，就呣通欺負𪜶。","bklhl":"若有出外人寄腳tī lín ê地方，kap lín khiā起，就m̄-thang欺負in。"}},{"book":"利","chapter":19,"verse":34,"versions":{"unv":"和你們同居的外人，你們要看他如本地人一樣，並要愛他如己，因為你們在埃及地也作過寄居的。我是耶和華─你們的　神。","bklcl":"Kap lín khiā-khí ê chhut-gōa lâng, lín tio̍h khòaⁿ in chhin-chhiūⁿ pún-tōe lâng chi̍t-iūⁿ;  iā tio̍h thiàⁿ in chhin-chhiūⁿ pún-sin;  in-ūi lín iā bat tī Ai-ki̍p tōe chòe chhut-gōa lâng;  Góa sī Iâ-hô-hoa lín ê Siōng-tè.","tghg":"及恁徛起的出外人，恁著看𪜶親像本地人一樣，也著疼𪜶親像本身，因為恁也曾佇埃及地做出外人。我是耶和華──恁的上帝。","bklhl":"kap lín khiā起ê出外人，lín tio̍h看in親像本地人一樣；也tio̍h疼in親像本身；因為lín也bat tī埃及地做出外人；我是耶和華lín ê上帝。"}},{"book":"利","chapter":19,"verse":35,"versions":{"unv":"「你們施行審判，不可行不義；在尺、秤、升、斗上也是如此。","bklcl":"Lín sím-phòaⁿ m̄-thang bô kong-tō;  tī chhioh, tī chhìn, tī táu, lóng tio̍h kong-tō.","tghg":"「恁審判，呣通無公道；佇尺、佇秤、佇斗、攏著公道。","bklhl":"Lín審判m̄-thang無公道；tī尺，tī秤，tī斗，lóng tio̍h公道。"}},{"book":"利","chapter":19,"verse":36,"versions":{"unv":"要用公道天平、公道法碼、公道升斗、公道秤。我是耶和華─你們的　神，曾把你們從埃及地領出來的。","bklcl":"Tio̍h ēng kong-tō ê phêng, kong-tō ê tô-chí, kong-tō ê i-hoat, kong-tō ê him;  Góa sī Iâ-hô-hoa lín ê Siōng-tè, bat chhōa lín chhut Ai-ki̍p tōe ê.","tghg":"著用公道的秤、公道的鉈子、公道的伊法、公道的欣。我是耶和華──恁的上帝，曾導恁出埃及地的。","bklhl":"Tio̍h用公道ê秤(phêng)，公道ê tô-chit，公道ê i-hoat，公道ê him；我是耶和華lín ê上帝，bat chhōa lín出埃及地ê。"}},{"book":"利","chapter":19,"verse":37,"versions":{"unv":"你們要謹守遵行我一切的律例典章。我是耶和華。」","bklcl":"Lín tio̍h siú Góa it-chhè ê lu̍t-lē, kap Góa it-chhè ê hoat-tō͘, lâi kiâⁿ i;  Góa sī Iâ-hô-hoa.","tghg":"恁著守我一切的律例及我一切的法度來行伊。我是耶和華。」","bklhl":"Lín tio̍h守我一切ê律例，kap我一切ê法度，來行伊；我是耶和華。"}}]