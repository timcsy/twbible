[{"book":"士","chapter":9,"verse":1,"versions":{"unv":"耶路‧巴力的兒子亞比米勒到了示劍見他的眾母舅，對他們和他外祖全家的人說：","bklcl":"Iâ-lō͘-pa-le̍k ê kiáⁿ A-pí-bí-le̍k kàu Sī-kiàm, kìⁿ i ê chèng bú-kū, tùi in kap i gōa-kong choân-ke ê lâng kóng,","tghg":"耶路巴力的子亞比米勒到示劍見伊的眾母舅，對𪜶及伊外公全家的人講：","bklhl":"Iâ-lō͘-pa-le̍k ê kiáⁿ A-pí-bí-le̍k到示劍，見伊ê眾母舅，對in kap伊外公全家ê人講："}},{"book":"士","chapter":9,"verse":2,"versions":{"unv":"「請你們問示劍的眾人說，是耶路‧巴力的眾子七十人都管理你們好呢？還是一人管理你們好呢？你們又要記念我是你們的骨肉。」","bklcl":"Chhiáⁿ lín kóng hō͘ Sī-kiàm ê chèng-lâng thiaⁿ, khòaⁿ sī Iâ-lō͘-pa-le̍k ê chèng-kiáⁿ, chhit-cha̍p lâng koán lín, á-sī chi̍t-lâng koán lín,  tah-lo̍h chi̍t-hāng khah-hó?  Lín iā tio̍h siàu-liām góa sī lín ê kut-jio̍k.","tghg":"「請恁講互示劍的眾人聽，看是耶路巴力的眾子七十人管恁，抑是一人管恁，叨落一項卡好？恁也著數念我是恁的骨肉。」","bklhl":"請lín講hō͘示劍ê眾人聽，看是Iâ-lō͘-pa-le̍k ê眾kiáⁿ，七十人管lín，á是一人管lín，tah落一項khah好？Lín也tio̍h siàu念我是lín ê骨肉。"}},{"book":"士","chapter":9,"verse":3,"versions":{"unv":"他的眾母舅便將這一切話為他說給示劍人聽，示劍人的心就歸向亞比米勒。他們說：「他原是我們的弟兄」；","bklcl":"I hiah-ê bú-kū chiū chiong chit ê it-chhè ê ōe, thòe i kóng hō͘ Sī-kiàm ê lâng thiaⁿ; in ê sim chiū kui-ǹg A-pí-bí-le̍k; in-ūi kóng, I sī lán ê hiaⁿ-tī.","tghg":"伊許個母舅就將此個一切的話替伊講互示劍的人聽，𪜶的心就歸向(kui-ǹg)亞比米勒。因為講：「伊是咱的兄弟」；","bklhl":"伊hiah-ê母舅就將chit ê一切ê話，替伊講hō͘示劍ê人聽；in ê心就歸向A-pí-bí-le̍k；因為講：伊是咱ê兄弟。"}},{"book":"士","chapter":9,"verse":4,"versions":{"unv":"就從巴力‧比利土的廟中取了七十舍客勒銀子給亞比米勒；亞比米勒用以雇了些匪徒跟隨他。","bklcl":"Chiū tùi Pa-le̍k-pí-lī-thó͘ ê chhù the̍h chhit-cha̍p ê gûn-á hō͘ A-pí-bí-le̍k; i chiū ēng i lâi kò͘ chiah-ê bô hē-lo̍h ê húi-lūi;  hiah-ê lâng lâi tè i.","tghg":"就對巴力比利土的厝提七十個銀仔互亞比米勒；伊就用伊來雇諸個無下落的匪類，許個人來隨伊。","bklhl":"就tùi Pa-le̍k-pí-lī-thó͘ ê厝the̍h七十個銀á hō͘ A-pí-bí-le̍k；伊就用伊來顧chiah ê無下落ê匪類；hiah-ê人來tè伊。"}},{"book":"士","chapter":9,"verse":5,"versions":{"unv":"他往俄弗拉到他父親的家，將他弟兄、耶路‧巴力的眾子七十人都殺在一塊磐石上；只剩下耶路‧巴力的小兒子約坦，因為他躲藏了。","bklcl":"I khì Gô-hut-la̍h kàu i ê lāu-pē ê ke, chiong Iâ-lō͘-pa-le̍k ê kiáⁿ, chiū-sī i ê hiaⁿ-tī chhit-cha̍p lâng, lóng thâi-sí tī chi̍t tè chio̍h-pôaⁿ-téng; chí-ū Iâ-lō͘-pa-le̍k ê soah-bé kiáⁿ Iok-thán lâu--teh; in-ūi i ū cháu khì bih.","tghg":"伊去俄弗拉到伊的老父的家，將耶路巴力的子，就是伊的兄弟七十人攏刣死佇一塊石磐頂；只有耶路巴力的煞尾子(soah-bé kiáⁿ)約坦留啲，因為伊有走去匿。","bklhl":"伊去Gô-hut-la̍h到伊ê老父ê家，將Iâ-lō͘-pa-le̍k ê kiáⁿ，就是伊ê兄弟七十人，lóng 刣死tī一塊石磐頂；只有Iâ-lō͘-pa-le̍k ê soah尾kiáⁿ Iok-thán 留teh；因為伊有走去bih。"}},{"book":"士","chapter":9,"verse":6,"versions":{"unv":"示劍人和米羅人都一同聚集，往示劍橡樹旁的柱子那裡，立亞比米勒為王。","bklcl":"Sī-kiàm lâng kap Bí-lô ê ke, lóng chū-chi̍p, khì siat-li̍p A-pí-bí-le̍k chòe-ông, tī Sī-kiàm chhāi-thiāu ê siōng-chhiū-kha.","tghg":"示劍人及米羅的家攏聚集，去設立亞比米勒做王，佇示劍祀柱(chhāi-thiāu)的橡樹腳。","bklhl":"示劍人kap Bí-lô ê家，lóng聚集，去設立A-pí-bí-le̍k做王，tī示劍chhāi柱ê橡樹腳。"}},{"book":"士","chapter":9,"verse":7,"versions":{"unv":"有人將這事告訴約坦，他就去站在基利心山頂上，向眾人大聲喊叫說：「示劍人哪，你們要聽我的話，　神也就聽你們的話。","bklcl":"Ū lâng kā Iok-thán kóng chit ê sū, i chiū khì khiā tī Ki-lī-sim soaⁿ-téng, tōa-siaⁿ hoah, kā in kóng, Sī-kiàm lâng ah, lín tio̍h thiaⁿ góa ê ōe, hō͘ Siōng-tè iā thiaⁿ lín.","tghg":"有人給約坦講此個事，伊就去徛佇基利心山頂，大聲喝給𪜶講：「示劍人啊，恁著聽我的話，互上帝也聽恁。","bklhl":"有人kā Iok-thán講chit ê事，伊就去khiā tī Ki-lī-sim山頂，大聲hoah，kā in講：示劍人ah，lín tio̍h聽我ê話，hō͘上帝也聽lín。"}},{"book":"士","chapter":9,"verse":8,"versions":{"unv":"有一時，樹木要膏一樹為王，管理他們，就去對橄欖樹說：『請你作我們的王。』","bklcl":"Bat ū chi̍t-pái, chiah-ê chhiū lóng khì, beh siat-li̍p chi̍t châng chhiū chòe in ê ông;  chiū khì tùi kaⁿ-ná-chhiū kóng, Chhiáⁿ lí chòe goán ê ông.","tghg":"曾有一擺諸個樹攏去，欲設立一欉樹做𪜶的王，就去對橄欖樹講：『請你做阮的王。』","bklhl":"Bat有一pái，chiah ê樹lóng去，beh設立一叢樹做in ê王；就去對橄欖樹講：請你做阮ê王。"}},{"book":"士","chapter":9,"verse":9,"versions":{"unv":"橄欖樹回答說：『我豈肯止住供奉神和尊重人的油，飄颻在眾樹之上呢？』","bklcl":"Kaⁿ-ná-chhiū ìn kóng, Góa kiám thang pàng-sak góa ê iû, chiū-sī lâng só͘ ēng lâi chun-tiōng Siōng-tè kap lâng ê, khì iô tī chèng-chhiū ê téng-bīn mah?","tghg":"橄欖樹應講：『我豈通放拺我的油就是人所用來尊重上帝及人的，去搖佇眾樹的頂面嗎？』","bklhl":"橄欖樹應講，我kiám thang放sak我ê 油，就是人所用來尊重上帝kap人ê，去搖tī眾樹ê頂面mah？"}},{"book":"士","chapter":9,"verse":10,"versions":{"unv":"樹木對無花果樹說：『請你來作我們的王。』","bklcl":"Chiah-ê chhiū tùi bû-hoa-kó-chhiū kóng, Lí lâi, lâi chòe goán ê ông.","tghg":"諸個樹對無花果樹講：『你來，來做阮的王。』","bklhl":"chiah ê樹對無花果樹講：你來，來做阮ê王。"}},{"book":"士","chapter":9,"verse":11,"versions":{"unv":"無花果樹回答說：『我豈肯止住所結甜美的果子，飄颻在眾樹之上呢？』","bklcl":"Bû-hoa-kó-chhiū ìn kóng, Góa kiám thang pàng-sak góa ê tiⁿ koh hó ê ké-chí, khì iô tī chèng-chhiū ê téng-bīn mah?","tghg":"無花果樹應講：『我豈通放拺我的甜閣好的果子，去搖佇眾樹的頂面嗎？』","bklhl":"無花果樹應講，我kiám thang放sak我ê甜koh好ê果子，去搖tī眾樹ê頂面mah？"}},{"book":"士","chapter":9,"verse":12,"versions":{"unv":"樹木對葡萄樹說：『請你來作我們的王。』","bklcl":"Chiah-ê chhiū tùi phû-tô-chhiū kóng, Lí lâi, lâi chòe goán ê ông.","tghg":"諸個樹對葡萄樹講：『你來，來做阮的王。』","bklhl":"chiah ê樹對葡萄樹講：你來，來做阮ê王。"}},{"book":"士","chapter":9,"verse":13,"versions":{"unv":"葡萄樹回答說：『我豈肯止住使神和人喜樂的新酒，飄颻在眾樹之上呢。』","bklcl":"Phû-tô-chhiū ìn kóng, Góa kiám thang pàng-sak góa ê sin-chiú, chiū-sī hō͘ Siōng-tè kap lâng hoaⁿ-hí-ê, khì iô tī chèng-chhiū ê téng-bīn mah?","tghg":"葡萄樹應講：『我豈通放拺我的新酒就是互上帝及人歡喜的，去搖佇眾樹的頂面嗎？』","bklhl":"葡萄樹應講，我kiám thang放sak我ê新酒，就是hō͘上帝kap人歡喜ê，去搖tī眾樹ê頂面mah？"}},{"book":"士","chapter":9,"verse":14,"versions":{"unv":"眾樹對荊棘說：『請你來作我們的王。』","bklcl":"Chiah-ê chhiū tùi chhì-á kóng, Lí lâi, lâi chòe goán ê ông.","tghg":"諸個樹對莿仔講：『你來，來做阮的王。』","bklhl":"chiah ê樹對刺á講：你來，來做阮ê王。"}},{"book":"士","chapter":9,"verse":15,"versions":{"unv":"荊棘回答說：『你們若誠誠實實地膏我為王，就要投在我的蔭下；不然，願火從荊棘裡出來，燒滅黎巴嫩的香柏樹。』","bklcl":"Chhì-á ìn hiah-ê chhiū kóng, Lín nā si̍t-chāi siat-li̍p góa chòe lín ê ông, chiū tio̍h siám-bih tī góa ê ìm-ńg-ē; nā m̄, goān hé tùi chhì-á chhut, sio-bia̍t Lī-pa-lùn ê pek-hiuⁿ-chhiū.","tghg":"莿仔應許個樹講：『恁若實在設立我做恁的王，就著閃匿佇我的蔭影下；若呣，願火對莿仔出，燒滅黎巴嫩的柏香樹。』","bklhl":"刺á應hiah-ê樹講：Lín若實在設立我做lín ê王，就tio̍h閃bih tī我ê蔭影下；若m̄，願火tùi刺á出，燒滅黎巴嫩ê柏香樹。"}},{"book":"士","chapter":9,"verse":16,"versions":{"unv":"「現在你們立亞比米勒為王，若按誠實正直善待耶路‧巴力和他的全家，這就是酬他的勞。","bklcl":"Taⁿ lín siat-li̍p A-pí-bí-le̍k chòe-ông, nā chiàu sêng-si̍t kong-gī lâi kiâⁿ, koh hó khoán-thāi Iâ-lō͘-pa-le̍k kap i ê ke, chiàu i ê chhiú só͘ tio̍h-bôa-ê pò-tap i;","tghg":"「今恁設立亞比米勒做王，若照誠實公義來行閣好款待耶路巴力及伊的家，照伊的手所著磨的報答伊。","bklhl":"Taⁿ lín設立A-pí-bí-le̍k做王，若照誠實公義來行，koh好款待Iâ-lō͘-pa-le̍k kap伊ê家，照伊ê手所tio̍h磨ê報答伊；"}},{"book":"士","chapter":9,"verse":17,"versions":{"unv":"從前我父冒死為你們爭戰，救了你們脫離米甸人的手。","bklcl":"in-ūi góa ê lāu-pē bat phe-sí, ūi lín kau-chiàn, kiù lín thoat-lī Bí-tiân lâng ê chhiú;","tghg":"因為我的老父曾拋死(phe-sí)為恁交戰，救恁脫離米甸人的手。","bklhl":"因為我ê老父bat phe死，為lín交戰，救lín脫離米甸人ê手；"}},{"book":"士","chapter":9,"verse":18,"versions":{"unv":"你們如今起來攻擊我的父家，將他眾子七十人殺在一塊磐石上，又立他婢女所生的兒子亞比米勒為示劍人的王；他原是你們的弟兄。","bklcl":"lín kin-á-ji̍t khí-lâi kong-kek góa lāu-pē ê ke, thâi-sí i ê kiáⁿ, chhit-cha̍p lâng, tī chi̍t tè chio̍h-pôaⁿ-téng, koh siat-li̍p i ê lú-pī ê kiáⁿ A-pí-bí-le̍k chòe Sī-kiàm lâng ê ông, in-ūi i sī lín ê hiaⁿ-tī;","tghg":"恁今仔日起來攻擊我老父的家，刣死伊的子七十人佇一塊石磐頂，閣設立伊的女婢的子亞比米勒做示劍人的王；因為伊是恁的兄弟。","bklhl":"lín今á日起來攻擊我老父ê家，刣死伊ê kiáⁿ，七十人，tī一塊石磐頂，koh設立伊ê女婢ê kiáⁿ A-pí-bí-le̍k做示劍人ê王，因為伊是lín ê兄弟；"}},{"book":"士","chapter":9,"verse":19,"versions":{"unv":"你們如今若按誠實正直待耶路‧巴力和他的家，就可因亞比米勒得歡樂，他也可因你們得歡樂；","bklcl":"lín kin-á-ji̍t nā chiàu sêng-si̍t kong-gī khoán-thāi Iâ-lō͘-pa-le̍k kap i ê ke, chiū lín thang tùi A-pí-bí-le̍k lâi hoaⁿ-hí, i iā thang tùi lín lâi hoaⁿ-hí;","tghg":"恁今仔日若照誠實公義款待耶路巴力及伊的家，就恁通對亞比米勒來歡喜，伊也通對恁來歡喜；","bklhl":"lín今á日若照誠實公義款待Iâ-lō͘-pa-le̍k kap伊ê家，就lín thang tùi A-pí-bí-le̍k來歡喜，伊也thang tùi lín來歡喜；"}},{"book":"士","chapter":9,"verse":20,"versions":{"unv":"不然，願火從亞比米勒發出，燒滅示劍人和米羅眾人，又願火從示劍人和米羅人中出來，燒滅亞比米勒。」","bklcl":"nā bô, goān hé tùi A-pí-bí-le̍k chhut, sio Sī-kiàm lâng kap Bí-lô ê ke;  koh goān hé tùi Sī-kiàm lâng kap Bí-lô ê ke chhut, sio A-pí-bí-le̍k.","tghg":"若無，願火對亞比米勒出，燒示劍人及米羅的家，閣願火對示劍人及米羅的家出，燒亞比米勒。」","bklhl":"若無，願火tùi A-pí-bí-le̍k出，燒示劍人kap Bí-lô ê家；koh願火tùi示劍人kap Bí-lô ê家出，燒 A-pí-bí-le̍k。"}},{"book":"士","chapter":9,"verse":21,"versions":{"unv":"約坦因怕他弟兄亞比米勒，就逃跑，來到比珥，住在那裡。","bklcl":"Iok-thán, in-ūi kiaⁿ i ê hiaⁿ-tī, chiū tô-cháu; cháu-khì bih tī Pí-jíⁿ, tiàm tī-hia.","tghg":"約坦因為驚伊的兄弟，就逃走，走去匿佇比珥，踮佇遐。","bklhl":"Iok-thán，因為驚伊ê兄弟，就逃走；走去bih tī Pí-jíⁿ，tiàm tī-hia。"}},{"book":"士","chapter":9,"verse":22,"versions":{"unv":"亞比米勒管理以色列人三年。","bklcl":"A-pí-bí-le̍k koán Í-sek-lia̍t saⁿ-nî.","tghg":"亞比米勒管以色列三年。","bklhl":"A-pí-bí-le̍k管以色列三年。"}},{"book":"士","chapter":9,"verse":23,"versions":{"unv":"　神使惡魔降在亞比米勒和示劍人中間，示劍人就以詭詐待亞比米勒。","bklcl":"Siōng-tè chhe pháiⁿ-sîn tī A-pí-bí-le̍k kap Sī-kiàm lâng ê tiong-kan.  Sī-kiàm lâng chiū ēng khúi-chà khoán-thāi A-pí-bí-le̍k;","tghg":"上帝差歹神佇亞比米勒及示劍人的中間，示劍人就用詭詐款待亞比米勒。","bklhl":"上帝差pháiⁿ神tī A-pí-bí-le̍k kap示劍人ê中間。示劍人就用詭詐款待A-pí-bí-le̍k；"}},{"book":"士","chapter":9,"verse":24,"versions":{"unv":"這是要叫耶路‧巴力七十個兒子所受的殘害歸與他們的哥哥亞比米勒，又叫那流他們血的罪歸與幫助他殺弟兄的示劍人。","bklcl":"lâi pò-èng Iâ-lō͘-pa-le̍k chhit-cha̍p ê kiáⁿ só͘ siū ê chân-hāi; iā hō͘ in ê huih kui tī thâi-sí in ê, chiū-sī in ê hiaⁿ-tī A-pí-bí-le̍k, iā kui tī Sī-kiàm lâng, chiū-sī chān i ê chhiú thâi-sí i ê hiaⁿ-tī ê.","tghg":"來報應耶路巴力七十個子所受的殘害也互𪜶的血歸佇刣死𪜶的，就是𪜶的兄弟亞比米勒，也歸佇示劍人就是助伊的手刣死伊的兄弟者。","bklhl":"來報應Iâ-lō͘-pa-le̍k七十個kiáⁿ所受ê殘害；也hō͘ in ê血歸tī 刣死in ê，就是in ê兄弟A-pí-bí-le̍k，也歸tī示劍人，就是贊伊ê手刣死伊ê兄弟ê。"}},{"book":"士","chapter":9,"verse":25,"versions":{"unv":"示劍人在山頂上設埋伏，等候亞比米勒。凡從他們那裡經過的人，他們就搶奪。有人將這事告訴亞比米勒。","bklcl":"Sī-kiàm lâng tī soaⁿ-téng siat bâi-ho̍k, lâi tng-tán i; kìⁿ-nā tùi hit tiâu lō͘ kè ê lâng, in chiū chhiúⁿ i; ū lâng chiū chiong che sū khì pò A-pí-bí-le̍k.","tghg":"示劍人佇山頂設埋伏(bâi-ho̍k)，來當等(tng-tán)伊。見若對彼條路過的人，𪜶就搶伊。有人就將這事去報亞比米勒。","bklhl":"示劍人tī山頂設埋伏，來當等伊；見若tùi hit條路過ê人，in就搶伊；有人就將這事去報A-pí-bí-le̍k。"}},{"book":"士","chapter":9,"verse":26,"versions":{"unv":"以別的兒子迦勒和他的弟兄來到示劍，示劍人都信靠他。","bklcl":"Í-piat ê kiáⁿ Ka-le̍k, kap i ê hiaⁿ-tī, lâi kàu Sī-kiàm; Sī-kiàm lâng lóng sìn-khò i.","tghg":"以別的子迦勒及伊的兄弟來到示劍，示劍人攏信靠伊。","bklhl":"Í-piat ê kiáⁿ迦勒，kap伊ê兄弟，來到示劍；示劍人lóng信靠伊。"}},{"book":"士","chapter":9,"verse":27,"versions":{"unv":"示劍人出城到田間去，摘下葡萄，踹酒，設擺筵宴，進他們神的廟中吃喝，咒詛亞比米勒。","bklcl":"In chhut-khì hn̂g--nih, siu phû-tô-hn̂g, lâi ta̍h chiú, siat iân-sia̍h, ji̍p in ê siōng-tè ê biō lim-chia̍h, chiù-chó͘ A-pí-bí-le̍k.","tghg":"𪜶出去園裡，收葡萄園，來踏酒，設筵席，入𪜶的上帝的廟飲食，咒詛亞比米勒。","bklhl":"In出去園裡，收葡萄園，來踏酒，設筵席，入in ê上帝ê廟lim食，咒詛A-pí-bí-le̍k。"}},{"book":"士","chapter":9,"verse":28,"versions":{"unv":"以別的兒子迦勒說：「亞比米勒是誰？示劍是誰？使我們服事他呢？他不是耶路‧巴力的兒子嗎？他的幫手不是西布勒嗎？你們可以服事示劍的父親哈抹的後裔。我們為何服事亞比米勒呢？","bklcl":"Í-piat ê kiáⁿ Ka-le̍k kóng, A-pí-bí-le̍k sī chī-chūi, Sī-kiàm sī chī-chūi, hō͘ lán ho̍k-sāi i ah?  i kiám m̄-sī Iâ-lō͘-pa-le̍k ê kiáⁿ mah?  i ê kun-tiúⁿ kiám m̄-sī Se-pò͘-le̍k mah?  lín tio̍h ho̍k-sāi Sī-kiàm ê lāu-pē Hap-boa̍t ê lâng; lán siáⁿ-sū ho̍k-sāi i ah?","tghg":"以別的子迦勒講：「亞比米勒是是誰？示劍是是誰？互咱服事伊啊？伊豈呣是耶路巴力的子嗎？伊的軍長豈呣是西布勒嗎？恁著服事示劍的老父哈抹的人。咱啥事服事伊啊？","bklhl":"Í-piat ê kiáⁿ迦勒講：A-pí-bí-le̍k是是誰，示劍是是誰，hō͘咱服事伊ah？伊kiám m̄是Iâ-lō͘-pa-le̍k ê kiáⁿ mah？伊ê軍長kiám m̄是Se-pò͘-le̍k mah？lín tio̍h服事示劍ê老父Hap-boa̍t ê人；咱啥事服事伊ah？"}},{"book":"士","chapter":9,"verse":29,"versions":{"unv":"惟願這民歸我的手下，我就除掉亞比米勒。」迦勒又對亞比米勒說：「增添你的軍兵出來吧。」","bklcl":"Goān chiah-ê peh-sìⁿ kui góa ê chhiú-ē, góa chiū tû A-pí-bí-le̍k; i chiū kā A-pí-bí-le̍k kóng, Ke-thiⁿ lí ê kun-peng chhut-lâi.","tghg":"願諸個百姓歸我的手下，我就除亞比米勒。」伊就給亞比米勒講：「加添你的軍兵出來。」","bklhl":"願chiah ê百姓歸我ê手下，我就除A-pí-bí-le̍k；伊就kā A-pí-bí-le̍k講：加添你ê軍兵出來。"}},{"book":"士","chapter":9,"verse":30,"versions":{"unv":"邑宰西布勒聽見以別的兒子迦勒的話，就發怒，","bklcl":"Siâⁿ-siú Se-pò͘-le̍k thiaⁿ-kìⁿ Í-piat ê kiáⁿ Ka-le̍k ê ōe, chiū siū-khì;","tghg":"城守(siâⁿ-siú)西布勒聽見以別的子迦勒的話，就受氣，","bklhl":"城守Se-pò͘-le̍k聽見Í-piat ê kiáⁿ迦勒ê話，就受氣；"}},{"book":"士","chapter":9,"verse":31,"versions":{"unv":"悄悄地打發人去見亞比米勒，說：「以別的兒子迦勒和他的弟兄到了示劍，煽惑城中的民攻擊你。","bklcl":"àm-chīⁿ chhe lâng khì kìⁿ A-pí-bí-le̍k, kóng, Í-piat ê kiáⁿ Ka-le̍k kap i ê hiaⁿ-tī kàu Sī-kiàm, iú-he̍k siâⁿ-lāi ê peh-sìⁿ kong-kek lí;","tghg":"暗靜差人去見亞比米勒，講：「以別的子迦勒及伊的兄弟到示劍，誘惑(iú-he̍k)城內的百姓攻擊你。","bklhl":"暗靜差人去見A-pí-bí-le̍k，講：Í-piat ê kiáⁿ迦勒kap伊ê兄弟到示劍，誘惑城內ê百姓攻擊你；"}},{"book":"士","chapter":9,"verse":32,"versions":{"unv":"現在你和跟隨你的人今夜起來，在田間埋伏。","bklcl":"só͘-í lí kap tè lí ê lâng, tio̍h thàu-mî khí-lâi, bâi-ho̍k tī chhân--nih;","tghg":"所以你及隨你的人，著透暝起來，埋伏佇田裡。","bklhl":"所以你kap tè你ê人，tio̍h透暝起來，埋伏tī田裡；"}},{"book":"士","chapter":9,"verse":33,"versions":{"unv":"到早晨太陽一出，你就起來闖城。迦勒和跟隨他的人出來攻擊你的時候，你便向他們見機而做。」","bklcl":"chá-khí-sî, ji̍t tú-á chhut; lí tio̍h chá-chá khí-lâi, chhiong-óa kong siâⁿ; Ka-le̍k kap tè i ê lâng chhut-lâi kong-kek lí ê sî, lí chiū thang siòng ki-hōe lâi khoán-thāi in.","tghg":"早起時日抵仔出，你著早早起來衝倚攻城。迦勒及隨伊的人出來攻擊你的時，你就通相(thang siòng)機會來款待𪜶。」","bklhl":"早起時，日tú-á出；你tio̍h早早起來，衝óa攻城；迦勒kap tè伊ê人出來攻擊你ê時，你就thang siòng機會來款待in。"}},{"book":"士","chapter":9,"verse":34,"versions":{"unv":"於是，亞比米勒和跟隨他的眾人夜間起來，分作四隊，埋伏等候示劍人。","bklcl":"A-pí-bí-le̍k kap tè i ê chèng-lâng thàu-mî khí-lâi, pun chòe sì-tūi, ǹg Sī-kiàm bâi-ho̍k.","tghg":"亞比米勒及隨伊的眾人透暝起來，分做四隊，向示劍埋伏。","bklhl":"A-pí-bí-le̍k kap tè伊ê眾人透暝起來，分做四隊，ǹg示劍埋伏。"}},{"book":"士","chapter":9,"verse":35,"versions":{"unv":"以別的兒子迦勒出去，站在城門口。亞比米勒和跟隨他的人從埋伏之處起來。","bklcl":"Í-piat ê kiáⁿ Ka-le̍k chhut-khì, khiā tī siâⁿ-mn̂g-kháu; A-pí-bí-le̍k kap tè ê lâng tùi bâi-ho̍k ê só͘-chāi khí-lâi.","tghg":"以別的子迦勒出去，徛佇城門口。亞比米勒及隨的人對埋伏的所在起來。","bklhl":"Í-piat ê kiáⁿ迦勒出去，khiā tī城門口；A-pí-bí-le̍k kap tè ê人tùi埋伏ê所在起來。"}},{"book":"士","chapter":9,"verse":36,"versions":{"unv":"迦勒看見那些人，就對西布勒說：「看哪，有人從山頂上下來了。」西布勒說：「你看見山的影子，以為是人。」","bklcl":"Ka-le̍k khòaⁿ-kìⁿ hiah-ê lâng, chiū tùi Se-pò͘-le̍k kóng, Khòaⁿ ah, ū lâng tùi soaⁿ-téng lo̍h--lâi.  Se-pò͘-le̍k kóng, Lí khòaⁿ-kìⁿ soaⁿ ê iáⁿ, lia̍h-chòe sī lâng.","tghg":"迦勒看見許個人，就對西布勒講：「看啊，有人對山頂落來。」西布勒講：「你看見山的影，掠做是人。」","bklhl":"迦勒看見hiah-ê人，就對Se-pò͘-le̍k講：看ah，有人tùi山頂落來。Se-pò͘-le̍k講：你看見山ê影，掠做是人。"}},{"book":"士","chapter":9,"verse":37,"versions":{"unv":"迦勒又說：「看哪，有人從高處下來，又有一隊從米惡尼尼橡樹的路上而來。」","bklcl":"Ka-le̍k koh kóng, Khòaⁿ ah, ū lâng tùi koâiⁿ-tōe lo̍h-lâi, koh ū chi̍t-tūi tùi Bí-ok-nî-nî siōng-chhiū ê lō͘ chiūⁿ-lâi.","tghg":"迦勒閣講：「看啊，有人對高地落來，閣有一隊對米惡尼尼橡樹的路上來。」","bklhl":"迦勒koh講：看ah，有人tùi高地落來，koh有一隊tùi Bí-ok-nî-nî橡樹ê路上來。"}},{"book":"士","chapter":9,"verse":38,"versions":{"unv":"西布勒對他說：「你曾說，亞比米勒是誰，叫我們服事他？你所誇的口在哪裡呢？這不是你所藐視的民嗎？你現在出去，與他們交戰吧！」","bklcl":"Se-pò͘-le̍k tùi i kóng, Lí bat kóng, A-pí-bí-le̍k sī chī-chūi, hō͘ lán ho̍k-sāi i, lí kóng chiah-ê ōe ê chhùi tī tah-lo̍h?  che kiám m̄-sī lí só͘ biáu-sī ê peh-sìⁿ mah?  lí taⁿ tio̍h chhut-khì, kap in kau-chiàn.","tghg":"西布勒對伊講：「你曾講，亞比米勒是是誰，互咱服事伊？你講諸個話的嘴佇叨落？這豈呣是你所藐視的百姓嗎？你今著出去，及𪜶交戰！」","bklhl":"Se-pò͘-le̍k對伊講，你bat講：A-pí-bí-le̍k是是誰，hō͘咱服事伊，你講chiah ê話ê嘴tī tah落？這kiám m̄是你所藐視ê百姓mah？你taⁿ tio̍h出去，kap in交戰。"}},{"book":"士","chapter":9,"verse":39,"versions":{"unv":"於是迦勒率領示劍人出去，與亞比米勒交戰。","bklcl":"Ka-le̍k chiū tùi Sī-kiàm lâng ê thâu-chêng chhut-khì, kap A-pí-bí-le̍k kau-chiàn.","tghg":"迦勒就對示劍人的頭前出去，及亞比米勒交戰。","bklhl":"迦勒就tùi示劍人ê頭前出去，kap A-pí-bí-le̍k交戰。"}},{"book":"士","chapter":9,"verse":40,"versions":{"unv":"亞比米勒追趕迦勒；迦勒在他面前逃跑，有許多受傷仆倒的，直到城門。","bklcl":"A-pí-bí-le̍k tui-kóaⁿ i; i tī i ê bīn-chêng tô-cháu, ū chōe-chōe lâng tio̍h-siong tó--teh, ti̍t-kàu siâⁿ-mn̂g-kháu.","tghg":"亞比米勒追趕伊；伊佇伊的面前逃走，有多多人著傷倒啲，直到城門口。","bklhl":"A-pí-bí-le̍k追趕伊；伊tī伊ê面前逃走，有chōe-chōe人tio̍h傷倒teh，直到城門口。"}},{"book":"士","chapter":9,"verse":41,"versions":{"unv":"亞比米勒住在亞魯瑪。西布勒趕出迦勒和他弟兄，不准他們住在示劍。","bklcl":"A-pí-bí-le̍k tiàm tī A-ló͘-má; Se-pò͘-le̍k kóaⁿ Ka-le̍k kap i ê hiaⁿ-tī, m̄-chún i tiàm tī Sī-kiàm.","tghg":"亞比米勒踮佇亞魯瑪。西布勒趕迦勒及伊的兄弟，呣准伊踮佇示劍。","bklhl":"A-pí-bí-le̍k tiàm tī A-ló͘-má；Se-pò͘-le̍k趕迦勒kap伊ê兄弟，m̄准伊tiàm tī示劍。"}},{"book":"士","chapter":9,"verse":42,"versions":{"unv":"次日，民出到田間，有人告訴亞比米勒；","bklcl":"Keh-ji̍t peh-sìⁿ chhut-khì kàu chhân--nih; ū lâng kā A-pí-bí-le̍k kóng.","tghg":"隔日，百姓出去到田裡，有人給亞比米勒講；","bklhl":"隔日百姓出去到田裡；有人kā A-pí-bí-le̍k講。"}},{"book":"士","chapter":9,"verse":43,"versions":{"unv":"他就把他的人分作三隊，埋伏在田間，看見示劍人從城裡出來，就起來擊殺他們。","bklcl":"I chiū chiong i ê lâng pun chòe saⁿ-tūi, bâi-ho̍k tī chhân--nih; khòaⁿ-kìⁿ Sī-kiàm lâng tùi siâⁿ--nih chhut-lâi, chiū khí-lâi kong-kek in, thâi in.","tghg":"伊就將伊的人分做三隊，埋伏佇田裡，看見示劍人對城裡出來，就起來攻擊𪜶刣𪜶。","bklhl":"伊就將伊ê人分做三隊，埋伏tī田裡；看見示劍人tùi城裡出來，就起來攻擊in，刣 in。"}},{"book":"士","chapter":9,"verse":44,"versions":{"unv":"亞比米勒和跟隨他的一隊向前闖去，站在城門口；那兩隊直闖到田間，擊殺了眾人。","bklcl":"A-pí-bí-le̍k kap tè i hit chi̍t-tūi chhiong chìn-chêng, khiā tī siâⁿ-mn̂g-kháu; hit nn̄g-tūi ti̍t-ti̍t chhiong kàu chhân--nih hiah-ê lâng, lâi thâi in.","tghg":"亞比米勒及隨伊彼一隊衝進前，徛佇城門口；彼二隊直直衝到田裡許個人，來刣𪜶。","bklhl":"A-pí-bí-le̍k kap tè伊hit一隊衝進前，khiā tī城門口；hit兩隊直直衝到田裡hiah-ê人，來刣 in。"}},{"book":"士","chapter":9,"verse":45,"versions":{"unv":"亞比米勒整天攻打城，將城奪取，殺了其中的居民，將城拆毀，撒上了鹽。","bklcl":"A-pí-bí-le̍k thong-ji̍t kong-kek siâⁿ; chhú hit ê siâⁿ, thâi-sí hí lāi-bīn ê peh-sìⁿ; thiah-húi hit ê siâⁿ, ēng iâm iā i.","tghg":"亞比米勒通日攻擊城，取彼個城，刣死彼內面的百姓，拆毀彼個城，用鹽撒(iā)伊。","bklhl":"A-pí-bí-le̍k thong日攻擊城；取hit ê城，刣死hit內面ê百姓；拆毀hit ê城，用鹽掖伊。"}},{"book":"士","chapter":9,"verse":46,"versions":{"unv":"示劍樓的人聽見了，就躲入巴力‧比利土廟的衛所。","bklcl":"Tiàm tī Sī-kiàm tâi ê lâng thiaⁿ-kìⁿ, chiū siám-ji̍p Pa-le̍k-pí-lī-thó͘ ê chhù ê ōe-só͘.","tghg":"踮佇示劍台的人聽見，就閃入巴力比利土的厝的衛所。","bklhl":"Tiàm tī示劍台ê人聽見，就閃入Pa-le̍k-pí-lī-thó͘ ê厝ê衛所。"}},{"book":"士","chapter":9,"verse":47,"versions":{"unv":"有人告訴亞比米勒說：「示劍樓的人都聚在一處。」","bklcl":"Ū lâng kā A-pí-bí-le̍k kóng, Sī-kiàm tâi ê lâng lóng chū-chi̍p tī chi̍t só͘-chāi.","tghg":"有人給亞比米勒講：「示劍台的人攏聚集佇一所在。」","bklhl":"有人kā A-pí-bí-le̍k講：示劍台ê人lóng聚集tī一所在。"}},{"book":"士","chapter":9,"verse":48,"versions":{"unv":"亞比米勒和跟隨他的人就都上撒們山。亞比米勒手拿斧子，砍下一根樹枝，扛在肩上，對跟隨他的人說：「你們看我所行的，也當趕緊照樣行。」","bklcl":"A-pí-bí-le̍k kap tè i ê lâng chiū lóng chiūⁿ Sat-bûn soaⁿ;  A-pí-bí-le̍k chhiú the̍h pó͘-thâu, chhò chi̍t châng chhiū-ki, giâ tī keng-thâu-téng; tùi tè i ê lâng kóng, Lín khòaⁿ góa só͘-kiâⁿ-ê, iā tio̍h kín-kín o̍h góa lâi kiâⁿ.","tghg":"亞比米勒及隨伊的人就攏上撒們山。亞比米勒手提斧頭，剉一欉樹枝，夯佇肩頭頂，對隨伊的人講：「恁看我所行的，也著緊緊學我來行。」","bklhl":"A-pí-bí-le̍k kap tè伊ê人就lóng 上 Sat-bûn山；A-pí-bí-le̍k手the̍h斧頭，剉一叢樹枝，giâ tī肩頭頂；對tè伊ê人講：Lín看我所行ê，也tio̍h緊緊學我來行。"}},{"book":"士","chapter":9,"verse":49,"versions":{"unv":"眾人就各砍一枝，跟隨亞比米勒，把樹枝堆在衛所的四圍，放火燒了衛所，以致示劍樓的人都死了，男女約有一千。","bklcl":"Chèng-lâng chiū ta̍k-ê chhò chi̍t-ki, lâi tè A-pí-bí-le̍k, chiong chhiū-ki thia̍p tī ōe-só͘, pàng-hé sio ōe-só͘ tī hiah-ê lâng ê téng-bīn, tì-kàu Sī-kiàm tâi ê lâng lóng sí; lâm-lú iok-lio̍k chi̍t-chheng lâng.","tghg":"眾人就逐個剉一枝，來隨亞比米勒，將樹枝疊佇衛所，放火燒衛所佇許個人的頂面，致到示劍台的人攏死，男女約略一千人。","bklhl":"眾人就ta̍k-ê剉一支，來tè A-pí-bí-le̍k，將樹枝疊tī衛所，放火燒衛所tī hiah-ê人ê頂面，致到示劍台ê人lóng死；男女約略一千人。"}},{"book":"士","chapter":9,"verse":50,"versions":{"unv":"亞比米勒到提備斯，向提備斯安營，就攻取了那城。","bklcl":"A-pí-bí-le̍k khì kàu Thê-pī-su, chat-iâⁿ tī Thê-pī-su, lâi chhú i.","tghg":"亞比米勒去到提備斯，紮營佇提備斯，來取伊。","bklhl":"A-pí-bí-le̍k去到Thê-pī-su，紮營tī Thê-pī-su，來取伊。"}},{"book":"士","chapter":9,"verse":51,"versions":{"unv":"城中有一座堅固的樓；城裡的眾人，無論男女，都逃進樓去，關上門，上了樓頂。","bklcl":"Siâⁿ-lāi ū kian-kò͘ ê tâi; siâⁿ-lāi ê chèng-lâng, bô-lūn lâm-lú, lóng cháu-khì hia, koaiⁿ-mn̂g, chiūⁿ tâi-téng.","tghg":"城內有堅固的台；城內的眾人，無論男女，攏走去遐，關門，上台頂。","bklhl":"城內有堅固ê台；城內ê眾人，無論男女，lóng走去hia，關門，上台頂。"}},{"book":"士","chapter":9,"verse":52,"versions":{"unv":"亞比米勒到了樓前攻打，挨近樓門，要用火焚燒。","bklcl":"A-pí-bí-le̍k kàu hit ê tâi kong-kek i, óa-kūn tâi-mn̂g, beh ēng hé sio i.","tghg":"亞比米勒到彼個台攻擊伊，倚近台門，欲用火燒伊。","bklhl":"A-pí-bí-le̍k到hit ê台攻擊伊，óa近台門，beh用火燒伊。"}},{"book":"士","chapter":9,"verse":53,"versions":{"unv":"有一個婦人把一塊上磨石拋在亞比米勒的頭上，打破了他的腦骨。","bklcl":"Ū chi̍t ê hū-jîn-lâng chiong chi̍t-tè téng-tún ê bō-chio̍h, tìm-tio̍h A-pí-bí-le̍k ê thâu-khak, phah-phòa i ê thâu-khak-óaⁿ;","tghg":"有一個婦仁人將一塊頂礅(téng-tún)的磨石(bō-chio̍h)，擲著亞比米勒的頭殼，拍破伊的頭殼碗。","bklhl":"有一个婦人人將一塊téng-tún ê磨石，tìm-tio̍h A-pí-bí-le̍k ê頭殼，phah破伊ê頭殼碗；"}},{"book":"士","chapter":9,"verse":54,"versions":{"unv":"他就急忙喊叫拿他兵器的少年人，對他說：「拔出你的刀來，殺了我吧！免得人議論我說，他為一個婦人所殺。」於是少年人把他刺透，他就死了。","bklcl":"i chiū kín-kín kiò kia̍h i ê kun-khì ê siàu-liân lâng, kā i kóng, Pu̍ih lí ê to thâi góa, bián-tit lâng kóng góa, I sī hū-jîn-lâng só͘ thâi-ê; siàu-liân lâng chiū kā i chha̍k-thàu, i chiū sí.","tghg":"伊就緊緊叫攑伊的軍器的少年人，給伊講：「拔你的刀，刣我！免得人講我，伊是婦仁人所刣的。」少年人就給伊鑿透(chha̍k-thàu)，伊就死。","bklhl":"伊就緊緊叫kia̍h伊ê軍器ê少年人，kā伊講，拔你ê刀刣我，免得人講我，伊是婦人人所刣-ê；少年人就kā伊鑿透，伊就死。"}},{"book":"士","chapter":9,"verse":55,"versions":{"unv":"以色列人見亞比米勒死了，便各回自己的地方去了。","bklcl":"Í-sek-lia̍t lâng khòaⁿ-kìⁿ A-pí-bí-le̍k í-keng sí, ta̍k-ê chiū tò-khì i ê só͘-chāi.","tghg":"以色列人看見亞比米勒已經死，逐個就倒去伊的所在。","bklhl":"以色列人看見A-pí-bí-le̍k已經死，ta̍k-ê就tò去伊ê所在。"}},{"book":"士","chapter":9,"verse":56,"versions":{"unv":"這樣，　神報應亞比米勒向他父親所行的惡，就是殺了弟兄七十個人的惡。","bklcl":"Án-ni, Siōng-tè pò-èng A-pí-bí-le̍k ǹg i ê lāu-pē só͘ kiâⁿ ê pháiⁿ, chiū-sī thâi-sí i ê hiaⁿ-tī chhit-cha̍p lâng.","tghg":"按呢，上帝報應亞比米勒向伊的老父所行的歹，就是刣死伊的兄弟七十人。","bklhl":"Án-ni，上帝報應A-pí-bí-le̍k ǹg伊ê老父所行ê pháiⁿ，就是刣死伊ê兄弟七十人。"}},{"book":"士","chapter":9,"verse":57,"versions":{"unv":"示劍人的一切惡，　神也都報應在他們頭上；耶路‧巴力的兒子約坦的咒詛歸到他們身上了。","bklcl":"Sī-kiàm lâng it-chhè ê pháiⁿ, Siōng-tè iā lóng pò-èng tī in ê thâu-khak-téng;  Iâ-lō͘-pa-le̍k ê kiáⁿ Iok-thán ê chiù-chó͘ kui tī in ê téng-bīn.","tghg":"示劍人一切的歹，上帝也攏報應佇𪜶的頭殼頂；耶路巴力的子約坦的咒詛歸佇𪜶的頂面。","bklhl":"示劍人一切ê pháiⁿ，上帝也lóng報應tī in ê頭殼頂；Iâ-lō͘-pa-le̍k ê kiáⁿ Iok-thán ê咒詛歸tī in ê頂面。"}}]