[{"book":"士","chapter":18,"verse":1,"versions":{"unv":"那時，以色列中沒有王。但支派的人仍是尋地居住；因為到那日子，他們還沒有在以色列支派中得地為業。","bklcl":"Hit-sî Í-sek-lia̍t tiong bô ông; hit-sî Tàn ê lâng ê chi-phài chhē tōe chòe-gia̍p thang khiā-khí;  in-ūi kàu hit-ji̍t, tī Í-sek-lia̍t chi-phài-tiong, in iáu-bē tit-tio̍h gia̍p.","tghg":"彼時，以色列中無王。彼時但的人的支派尋地做業通徛起；因為到彼日，佇以色列支派中𪜶猶未得著業。","bklhl":"Hit時以色列中無王；hit時Tàn ê人ê支派chhē地做業thang khiā起；因為到hit日，tī以色列支派中，in iáu未得tio̍h業。"}},{"book":"士","chapter":18,"verse":2,"versions":{"unv":"但人從瑣拉和以實陶打發本族中的五個勇士，去仔細窺探那地，吩咐他們說：「你們去窺探那地。」他們來到以法蓮山地，進了米迦的住宅，就在那裡住宿。","bklcl":"Tàn ê lâng tùi Só-la̍h kap Í-si̍t-tô, chhe pún-cho̍k, chèng peh-sìⁿ tiong, gō͘ ê ióng-sū, khì thau-khòaⁿ hit ê tōe lâi chhâ-khó, hoan-hù in kóng, Lín khì chhâ-khó hit ê tōe; in lâi kàu Í-hoat-liân soaⁿ, ji̍p Bí-ka ê chhù, chiū hioh tī-hia.","tghg":"但的人對瑣拉及以實陶差本族眾百姓中五個勇士，去偷看彼個地來查考，吩咐𪜶講：「恁去查考彼個地。」𪜶來到以法蓮山，入米迦的厝，就歇佇遐。","bklhl":"Tàn ê人tùi Só-la̍h kap Í-si̍t-tô，差本族，眾百姓中，五個勇士，去偷看hit ê地來查考，吩咐in講：lín去查考hit ê地；in來到Í-hoat-liân山，入Bí-ka ê厝，就歇tī-hia。"}},{"book":"士","chapter":18,"verse":3,"versions":{"unv":"他們臨近米迦的住宅，聽出那少年利未人的口音來，就進去問他說：「誰領你到這裡來？你在這裡做甚麼？你在這裡得甚麼？」","bklcl":"In kūn Bí-ka ê chhù, jīn-tio̍h hit ê siàu-liân Lī-bī lâng ê siaⁿ-im, chiū ji̍p-khì mn̄g i, Chī-chūi chhōa lí lâi chia?  lí tī-chia chòe sím-mi̍h?  lí tī-chia tit-tio̍h sím-mi̍h?","tghg":"𪜶近米迦的厝，認著彼個少年利未人的聲音，就入去問伊：「是誰導你來遮？你佇遮做甚麼？你佇遮得著甚麼？」","bklhl":"In近Bí-ka ê厝，認tio̍h hit ê少年利未人ê聲音，就入去問伊，Chī-chūi chhōa你來chia？你tī-chia做甚麼？你tī-chia得tio̍h甚麼？"}},{"book":"士","chapter":18,"verse":4,"versions":{"unv":"他回答說：「米迦待我如此如此，請我作祭司。」","bklcl":"I kóng, Bí-ka khoán-thāi góa án-ni, án-ni; i ū chhiàⁿ góa, góa chòe i ê chè-si.","tghg":"伊講：「米迦款待我按呢按呢，伊有倩(chhiàⁿ)我，我做伊的祭司。」","bklhl":"伊講：Bí-ka款待我án-ni，án-ni；伊有倩我，我做伊ê祭司。"}},{"book":"士","chapter":18,"verse":5,"versions":{"unv":"他們對他說：「請你求問　神，使我們知道所行的道路通達不通達。」","bklcl":"In kā i kóng, Chhiáⁿ lí mn̄g Siōng-tè, hō͘ goán chai goán só͘ teh kiâⁿ ê lō͘, heng-thong á-bô?","tghg":"𪜶給伊講：「請你問上帝，互阮知阮所啲行的路，亨通抑無？」","bklhl":"In kā伊講，請你問上帝，hō͘阮知阮所teh行ê路，興通á無？"}},{"book":"士","chapter":18,"verse":6,"versions":{"unv":"祭司對他們說：「你們可以平平安安地去，你們所行的道路是在耶和華面前的。」","bklcl":"Chè-si kā in kóng, Lín thang pêng-an khì; lín só͘ kiâⁿ ê lō͘ sī tī Iâ-hô-hoa ê bīn-chêng.","tghg":"祭司給𪜶講：「恁通平安去，恁所行的路是佇耶和華的面前。」","bklhl":"祭司kā in講：Lín thang平安去；lín所行ê路是tī耶和華ê面前。"}},{"book":"士","chapter":18,"verse":7,"versions":{"unv":"五人就走了，來到拉億，見那裡的民安居無慮，如同西頓人安居一樣。在那地沒有人掌權擾亂他們；他們離西頓人也遠，與別人沒有來往。","bklcl":"Gō͘-lâng chiū khí-sin, lâi kàu La̍h-ek, khòaⁿ-kìⁿ hia ê peh-sìⁿ, an-jiân khiā-khí, pêng-an, bô khòa-lū, chhin-chhiūⁿ Se-tùn lâng chi̍t-iūⁿ; tī-hia bô ū chiáng-koân ēng sím-mi̍h sū lâi kiáu-jiáu in, in lī-khui Se-tùn lâng hn̄g-hn̄g, bô kap pa̍t-lâng óng-lâi.","tghg":"五人就起身，來到拉億，看見遐的百姓安然徛起平安無掛慮，親像西頓人一樣。佇遐無有掌權用甚麼事來攪擾𪜶；𪜶離開西頓人遠遠，無及別人往來。","bklhl":"Gō͘人就起身，來到La̍h-ek，看見hia ê百姓，安然khiā起，平安，無掛慮，親像Se-tùn人一樣；tī-hia無有掌權用甚麼事來攪擾in，in離開Se-tùn人遠遠，無kap別人往來。"}},{"book":"士","chapter":18,"verse":8,"versions":{"unv":"五人回到瑣拉和以實陶，見他們的弟兄；弟兄問他們說：「你們有甚麼話？」","bklcl":"Gō͘-lâng tò-lâi kàu Só-la̍h Í-si̍t-tô in hiaⁿ-tī hia;  hiaⁿ-tī mn̄g in kóng, Lín ū sím-mi̍h ōe?","tghg":"五人倒來到瑣拉、以實陶，𪜶兄弟遐；兄弟問𪜶講：「恁有甚麼話？」","bklhl":"Gō͘人tò來到Só-la̍h Í-si̍t-tô in兄弟hia；兄弟問in講：Lín有甚麼話？"}},{"book":"士","chapter":18,"verse":9,"versions":{"unv":"他們回答說：「起來，我們上去攻擊他們吧！我們已經窺探那地，見那地甚好。你們為何靜坐不動呢？要急速前往得那地為業，不可遲延。","bklcl":"In ìn kóng, Khí-lâi, lán chiūⁿ-lâi khì kong-kek in, in-ūi goán í-keng khòaⁿ hit ê tōe; khòaⁿ ah, hit ê tōe chin-hó; lín siáⁿ-sū tiām-tiām?  tio̍h lâi khì ji̍p, tit-tio̍h hit ê tōe chòe-gia̍p, m̄-thang iân-chhiân.","tghg":"𪜶應講：「起來，咱上來去攻擊𪜶！因為阮已經看彼個地，看啊，彼個地真好。恁啥事恬恬(tiām-tiām)？著來去入，得著彼個地做業，呣通延迁(iân-chhiân)。","bklhl":"In應講，起來，咱上來去攻擊in，因為阮已經看hit ê地；看ah，hit ê地真好；lín啥事恬恬？tio̍h來去入，得tio̍h hit ê地做業，m̄-thang 延chhiân。"}},{"book":"士","chapter":18,"verse":10,"versions":{"unv":"你們到了那裡，必看見安居無慮的民，地也寬闊。　神已將那地交在你們手中；那地百物俱全，一無所缺。」","bklcl":"Lín kàu hia, beh khòaⁿ an-jiân khiā-khí ê peh-sìⁿ, só͘-chāi iā khui-khoah;  Siōng-tè í-keng chiong hit só͘-chāi kau tī lín ê chhiú; tōe-chiūⁿ só͘ ū ê mi̍h, hit só͘-chāi bô khiàm chi̍t-hāng.","tghg":"恁到遐，欲看安然徛起的百姓，所在也開闊。上帝已經將彼所在交佇恁的手；地上所有的物，彼所在無欠一項。」","bklhl":"Lín到hia，beh看安然khiā起ê百姓，所在也開闊；上帝已經將hit所在交tī lín ê手；地上所有ê物，hit所在無欠一項。"}},{"book":"士","chapter":18,"verse":11,"versions":{"unv":"於是但族中的六百人，各帶兵器，從瑣拉和以實陶前往，","bklcl":"Tùi án-ni Tàn cho̍k ê la̍k-pah lâng, ta̍k-ê tòa kun-khì, tùi Só-la̍h kap Í-si̍t-tô chìn-chêng khì.","tghg":"對按呢但族的六百人，逐個帶軍器，對瑣拉及以實陶進前去，","bklhl":"Tùi án-ni， Tàn族ê六百人，ta̍k-ê帶軍器，tùi Só-la̍h kap Í-si̍t-tô進前去。"}},{"book":"士","chapter":18,"verse":12,"versions":{"unv":"上到猶大的基列‧耶琳，在基列‧耶琳後邊安營。因此那地方名叫瑪哈尼‧但，直到今日。","bklcl":"In chiūⁿ-khì chat-iâⁿ tī Iû-tāi ê Ki-lia̍t-iâ-lîm;  só͘-í kiò chit só͘-chāi miâ Má-hap-lī-tàn, kàu kin-á-ji̍t;  khòaⁿ ah, che sī tī Ki-lia̍t-iâ-lîm ê āu-bīn.","tghg":"𪜶上去紮營佇猶大的基列耶琳。所以叫此所在名瑪哈呢但，到今仔日。看啊，這是佇基列耶琳的後面。","bklhl":"In上去紮營tī偤大ê Ki-lia̍t-iâ-lîm；所以叫chit所在名Má-hap-lī-tàn，到今á日；看ah，這是tī Ki-lia̍t-iâ-lîm ê後面。"}},{"book":"士","chapter":18,"verse":13,"versions":{"unv":"他們從那裡往以法蓮山地去，來到米迦的住宅。","bklcl":"In tùi-hia khì Í-hoat-liân soaⁿ-tōe, kàu Bí-ka ê chhù.","tghg":"𪜶對遐去以法蓮山地，到米迦的厝。","bklhl":"In tùi-hia去Í-hoat-liân山地，到Bí-ka ê厝。"}},{"book":"士","chapter":18,"verse":14,"versions":{"unv":"從前窺探拉億地的五個人對他們的弟兄說：「這宅子裡有以弗得和家中的神像，並雕刻的像與鑄成的像，你們知道嗎？現在你們要想一想當怎樣行。」","bklcl":"Chiông-chêng thau-khòaⁿ La̍h-ek tōe ê gō͘-lâng, kā in ê hiaⁿ-tī kóng, Chiah-ê chhù-lāi ū í-hut-tek, kap ke-lāi ngó͘-siōng, kap tiau-khek ê siōng, chù ê siōng, lín chai mah?  Taⁿ lín tio̍h siūⁿ, khòaⁿ beh cháiⁿ-iūⁿ chòe.","tghg":"從前偷看拉億地的五人給𪜶的兄弟講：「諸個厝內有以弗得及家內偶像，及雕刻的像鑄的像，恁知嗎？今(taⁿ)恁著想看欲怎樣做。」","bklhl":"從前偷看La̍h-ek地ê五人，kā in ê兄弟講：chiah ê厝內有í-hut-tek，kap家內偶像，kap雕刻ê像，鑄ê像，lín知mah？Taⁿ lín tio̍h想，看beh怎樣做。"}},{"book":"士","chapter":18,"verse":15,"versions":{"unv":"五人就進入米迦的住宅，到了那少年利未人的房內問他好。","bklcl":"In chiū oat-khì hia, kàu hit ê siàu-liân ê Lī-bī lâng ê chhù, chiū-sī Bí-ka ê chhù, mn̄g i pêng-an.","tghg":"𪜶就越去遐，到彼個少年的利未人的厝，就是米迦的厝問伊平安。","bklhl":"In就oat去hia，到hit ê少年ê利未人ê厝，就是Bí-ka ê厝，問伊平安。"}},{"book":"士","chapter":18,"verse":16,"versions":{"unv":"那六百但人各帶兵器，站在門口。","bklcl":"Tàn cho̍k hiah-ê la̍k-pah lâng tòa kun-khì, lóng khiā tī mn̂g-kháu.","tghg":"但族許個六百人帶軍器，攏徛佇門口。","bklhl":"Tàn族hiah-ê六百人帶軍器，lóng khiā tī門口。"}},{"book":"士","chapter":18,"verse":17,"versions":{"unv":"窺探地的五個人走進去，將雕刻的像、以弗得、家中的神像，並鑄成的像，都拿了去。祭司和帶兵器的六百人，一同站在門口。","bklcl":"Thau-khòaⁿ tōe ê gō͘-lâng chiū ji̍p-khì, chiong tiau-khek ê siōng, í-hut-tek, ke-lāi ê siōng, kap chù ê siōng lóng the̍h-khì; chè-si kap tòa kun-khì ê la̍k-pah lâng saⁿ-kap khiā tī mn̂g-kháu.","tghg":"偷看地的五人就入去，將雕刻的像、以弗得、家內的像、及鑄的像，攏提去。祭司及帶軍器的六百人，相及徛佇門口。","bklhl":"偷看地ê 五人就入去，將雕刻ê像，í-hut-tek，家內ê像，kap鑄ê像lóng the̍h去；祭司kap帶軍器ê六百人相kap khiā tī門口。"}},{"book":"士","chapter":18,"verse":18,"versions":{"unv":"那五個人進入米迦的住宅，拿出雕刻的像、以弗得、家中的神像，並鑄成的像，祭司就問他們說：「你們做甚麼呢？」","bklcl":"Hí gō͘-lâng ji̍p Bí-ka ê chhù, the̍h tiau-khek ê ngó͘-siōng, í-hut-tek, ke-lāi ê ngó͘-siōng, kap chù ê siōng, chè-si chiū mn̄g in kóng, Lín chòe sím-mi̍h ah?","tghg":"彼五人入米迦的厝，提雕刻的偶像、以弗得、家內的偶像，及鑄的像，祭司就問𪜶講：「恁做甚麼啊？」","bklhl":"Hit五人入Bí-ka ê厝，the̍h雕刻ê偶像，í-hut-tek，家內ê偶像，kap鑄ê像，祭司就問in講：Lín做甚麼ah？"}},{"book":"士","chapter":18,"verse":19,"versions":{"unv":"他們回答說：「不要作聲，用手摀口，跟我們去吧！我們必以你為父、為祭司。你作一家的祭司好呢？還是作以色列一族一支派的祭司好呢？」","bklcl":"In ìn kóng, Bo̍h-tit chòe-siaⁿ, ēng chhiú ng-chhùi, tè goán lâi khì, chòe goán ê pē, chòe goán ê chè-si;  lí chòe chi̍t-lâng ê ke ê chè-si khah-hó, á-sī chòe Í-sek-lia̍t chi̍t chi-phài chi̍t-cho̍k ê chè-si khah-hó ah?","tghg":"𪜶應講：「莫得做聲，用手掩(ng)嘴，隨阮來去！做阮的父、做阮的祭司。你做一人的家的祭司卡好？抑是做以色列一支派一族的祭司卡好啊？」","bklhl":"In應講，莫得做聲，用手掩嘴，tè阮來去，做阮ê父，做阮ê祭司；你做一人ê家ê祭司khah好，á是做以色列一支派一族ê祭司khah好ah？"}},{"book":"士","chapter":18,"verse":20,"versions":{"unv":"祭司心裡喜悅，便拿著以弗得和家中的神像，並雕刻的像，進入他們中間。","bklcl":"Chè-si sim hoaⁿ-hí, chiū the̍h í-hut-tek, kap ke-lāi ê ngó͘-siōng, kap tiau-khek ê siōng, kiâⁿ tī peh-sìⁿ ê tiong-kan.","tghg":"祭司心歡喜，就提以弗得及家內的偶像，及雕刻的像，行佇百姓的中間。","bklhl":"祭司心歡喜，就the̍h í-hut-tek，kap家內ê偶像，kap雕刻ê像，行tī百姓ê中間。"}},{"book":"士","chapter":18,"verse":21,"versions":{"unv":"他們就轉身離開那裡，妻子、兒女、牲畜、財物都在前頭。","bklcl":"In chiū oa̍t-tńg-sin lī-khui hia, hō͘ gín-ná, cheng-siⁿ, hè-châi, chòe thâu-chêng.","tghg":"𪜶就越轉身離開遐，互囝仔、精牲、貨財做頭前。","bklhl":"In就oa̍t-tńg身離開hia，hō͘ gín-ná、cheng-siⁿ、貨財，做頭前。"}},{"book":"士","chapter":18,"verse":22,"versions":{"unv":"離米迦的住宅已遠，米迦的近鄰都聚集來，追趕但人，","bklcl":"Lī-khui Bí-ka ê chhù chám-jiân hn̄g, Bí-ka hiah-ê chhù-piⁿ lóng chū-chi̍p, tui-kóaⁿ Tàn ê lâng;  âu-kiò Tàn ê lâng.","tghg":"離開米迦的厝嶄然(chám-jiân)遠，米迦許個厝邊攏聚集，追趕但的人，喉叫但的人。","bklhl":"離開Bí-ka ê厝嶄然遠，Bí-ka hiah-ê厝邊lóng聚集，追趕Tàn ê人；喉叫Tàn ê人。"}},{"book":"士","chapter":18,"verse":23,"versions":{"unv":"呼叫但人。但人回頭問米迦說：「你聚集這許多人來做甚麼呢？」","bklcl":"Tàn ê lâng oa̍t-thâu khòaⁿ, mn̄g Bí-ka kóng, Lí chū-chi̍p hiah-ê lâng lâi, sī sím-mi̍h tāi-chì ah?","tghg":"但的人越頭看問米迦講：「你聚集許個人來是甚麼代誌啊？」","bklhl":"Tàn ê人oa̍t頭看，問Bí-ka講：你聚集hiah-ê人來，是甚麼tāi-chì ah？"}},{"book":"士","chapter":18,"verse":24,"versions":{"unv":"米迦說：「你們將我所做的神像和祭司都帶了去，我還有所剩的嗎？怎麼還問我說『做甚麼』呢？」","bklcl":"I kóng, Góa só͘ chng ê siōng-tè kap chè-si, lín lóng tòa-khì, góa iáu ū chhun sím-mi̍h?  cháiⁿ-iūⁿ iáu mn̄g góa kóng, Lí sím-mi̍h tāi-chì ah?","tghg":"伊講：「我所妝的上帝及祭司恁攏帶去，我猶有剩甚麼？怎樣猶問我講『你甚麼代誌』啊？」","bklhl":"伊講：我所妝ê上帝kap祭司，lín lóng帶去，我iáu有chhun甚麼？怎樣iáu問我講：你甚麼tāi-chì ah？"}},{"book":"士","chapter":18,"verse":25,"versions":{"unv":"但人對米迦說：「你不要使我們聽見你的聲音，恐怕有性暴的人攻擊你，以致你和你的全家盡都喪命。」","bklcl":"Tàn ê lâng kā i kóng, Lí m̄-thang hō͘ goán thiaⁿ-kìⁿ lí ê siaⁿ, kiaⁿ-liáu sò-sèng ê lâng lâi kāng lín, tì-kàu lí kap choân-ke lóng sit-lo̍h sìⁿ-miā.","tghg":"但的人給伊講：「你呣通互阮聽見你的聲，驚了躁性(sò-sèng)的人來共(kāng)恁，致到你及全家攏失落生命。」","bklhl":"Tàn ê人kā伊講，你m̄-thang hō͘阮聽見你ê聲，驚了躁性ê人來kāng lín，致到你kap全家lóng失落性命。"}},{"book":"士","chapter":18,"verse":26,"versions":{"unv":"但人還是走他們的路。米迦見他們的勢力比自己強盛，就轉身回家去了。","bklcl":"Tàn ê lâng chòe in kiâⁿ; Bí-ka khòaⁿ-kìⁿ in pí i khah-kiông, chiū oa̍t-tńg-sin tò-khì i ê chhù.","tghg":"但的人做𪜶行。米迦看見𪜶比伊卡強，就越轉身倒去伊的厝。","bklhl":"Tàn ê人做in行；Bí-ka看見in 比伊khah強，就oa̍t-tńg身tò去伊ê厝。"}},{"book":"士","chapter":18,"verse":27,"versions":{"unv":"但人將米迦所做的神像和他的祭司都帶到拉億，見安居無慮的民，就用刀殺了那民，又放火燒了那城，","bklcl":"In tòa Bí-ka só͘-chòe-ê, kap i só͘ ū ê chè-si, kàu La̍h-ek, khòaⁿ-kìⁿ an-jiân bô khòa-lū ê peh-sìⁿ, chiū ēng to thâi-sí in, koh pàng hé sio hit ê siâⁿ;","tghg":"𪜶帶米迦所做的及伊所有的祭司到拉億，看見安然無掛慮的百姓，就用刀刣死𪜶，閣放火燒彼個城，","bklhl":"In tòa Bí-ka所做ê，kap伊所有ê祭司，到La̍h-ek，看見安然無掛慮ê百姓，就用刀刣死in，koh放火燒hit ê城；"}},{"book":"士","chapter":18,"verse":28,"versions":{"unv":"並無人搭救；因為離西頓遠，他們又與別人沒有來往。城在平原，那平原靠近伯‧利合。但人又在那裡修城居住，","bklcl":"iā bô lâng chín-kiù, in-ūi lī-khui Se-tùn chin hn̄g, in koh bô kap pa̍t-lâng óng-lâi;  hit ê siâⁿ tī hit ê óa-kūn Pek-lī-ha̍p ê soaⁿ-kok.","tghg":"也無人拯救；因為離開西頓真遠，𪜶閣無及別人往來。彼個城佇彼個倚近伯利合的山谷。","bklhl":"也無人拯救，因為離開Se-tùn真遠，in koh無kap別人往來；hit ê城tī hit ê óa近Pek-lī-ha̍p ê山谷。"}},{"book":"士","chapter":18,"verse":29,"versions":{"unv":"照著他們始祖以色列之子但的名字，給那城起名叫但；原先那城名叫拉億。","bklcl":"Tàn ê lâng koh tī-hia khí siâⁿ lâi khiā-khí; chiàu in chó͘-kong Í-sek-lia̍t ê kiáⁿ Tàn ê miâ, kiò hit ê siâⁿ miâ Tàn;  hit ê siâⁿ khí-thâu miâ-kiò La̍h-ek.","tghg":"但的人閣佇遐起城來徛起，照𪜶祖公以色列的子但的名，叫彼個城名但；彼個城起頭名叫拉億。","bklhl":"Tàn ê人koh tī-hia 起城來khiā起；照in祖公以色列ê kiáⁿ Tàn ê名，叫hit ê城名Tàn；hit ê城起頭名叫La̍h-ek。"}},{"book":"士","chapter":18,"verse":30,"versions":{"unv":"但人就為自己設立那雕刻的像。摩西的孫子、革舜的兒子約拿單，和他的子孫作但支派的祭司，直到那地遭擄掠的日子。","bklcl":"Tàn ê lâng chiū ūi ka-kī chhāi hit ê tiau-khek ê siōng;  Mô͘-se ê sun, Kek-sūn ê kiáⁿ, Iok-ná-tan, kap i ê kiáⁿ-sun, chòe Tàn ê chi-phài ê chè-si, ti̍t-kàu hit tōe-hng ê lâng tú-tio̍h lia̍h ê ji̍t.","tghg":"但的人就為家己祀彼個雕刻的像。摩西的孫、革舜的子約拿單，及伊的子孫做但的支派的祭司，直到彼地方的人抵著(tú-tio̍h)掠的日。","bklhl":"Tàn ê人就為家己chhāi hit ê雕刻ê像；摩西ê孫，Kek-sūn ê kiáⁿ，約拿單，kap伊ê kiáⁿ孫，做Tàn ê支派ê祭司，直到hit地方ê人tú-tio̍h掠ê日。"}},{"book":"士","chapter":18,"verse":31,"versions":{"unv":"　神的殿在示羅多少日子，但人為自己設立米迦所雕刻的像也在但多少日子。","bklcl":"Siōng-tè ê chhù tī Sī-lô hiah-ê ji̍t, Tàn ê lâng ūi ka-kī chhāi Bí-ka só͘ chòe tiau-khek ê siōng.","tghg":"上帝的厝佇示羅許個日，但的人為家己祀米迦所做雕刻的像。","bklhl":"上帝ê厝tī Sī-lô hiah-ê日，Tàn ê人為家己chhāi Bí-ka所做雕刻ê像。"}}]