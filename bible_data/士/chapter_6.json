[{"book":"士","chapter":6,"verse":1,"versions":{"unv":"以色列人又行耶和華眼中看為惡的事，耶和華就把他們交在米甸人手裡七年。","bklcl":"Í-sek-lia̍t lâng koh kiâⁿ Iâ-hô-hoa só͘ khòaⁿ-chòe pháiⁿ ê sū, Iâ-hô-hoa chiū kau in tī Bí-tiân ê chhiú, le̍k-kè chhit-nî.","tghg":"以色列人閣行耶和華所看做歹的事，耶和華就交𪜶佇米甸的手歷過七年。","bklhl":"以色列人koh行耶和華所看做pháiⁿ ê事，耶和華就交in tī米甸ê手，歷過七年。"}},{"book":"士","chapter":6,"verse":2,"versions":{"unv":"米甸人壓制以色列人；以色列人因為米甸人，就在山中挖穴、挖洞、建造營寨。","bklcl":"Bí-tiân ê chhiú ap-chè Í-sek-lia̍t lâng;  Í-sek-lia̍t lâng ūi-tio̍h Bí-tiân lâng ê iân-kò͘, chiū ūi ka-kī tī soaⁿ--nih khui hia̍t kap tōng, kap hiám-iàu ê só͘-chāi.","tghg":"米甸的手壓制以色列人；以色列人為著米甸人的緣故，就為家己佇山裡開穴及洞，及險要的所在。","bklhl":"米甸ê手壓制以色列人；以色列人為tio̍h米甸人ê緣故，就為家己tī山裡開穴kap洞，kap險要ê所在。"}},{"book":"士","chapter":6,"verse":3,"versions":{"unv":"以色列人每逢撒種之後，米甸人、亞瑪力人，和東方人都上來攻打他們，","bklcl":"Í-sek-lia̍t lâng iā-chéng liáu-āu, Bí-tiân lâng, A-má-le̍k lâng, kap tang-hng ê lâng, lóng chiūⁿ-lâi kong-kek in;","tghg":"以色列人撒種了後，米甸人、亞瑪力人，及東方的人攏上來攻擊𪜶，","bklhl":"以色列人掖種了後，米甸人，A-má-le̍k人，kap東方ê人，lóng上來攻擊in；"}},{"book":"士","chapter":6,"verse":4,"versions":{"unv":"對著他們安營，毀壞土產，直到迦薩，沒有給以色列人留下食物，牛、羊、驢也沒有留下；","bklcl":"chat-iâⁿ tī in ê tùi-bīn, phah-pháiⁿ hit só͘-chāi ê thó͘-sán, kàu Ka-sat, bô lâu chia̍h-mi̍h hō͘ Í-sek-lia̍t lâng, iûⁿ kap gû kap lû iā bô.","tghg":"紮營佇𪜶的對面，拍歹彼所在的土產，到迦薩，無留食物互以色列人，羊、及牛、及驢也無；","bklhl":"紮營tī in ê對面，phah-pháiⁿ hit所在ê土產，到Ka-sat，無留食物hō͘以色列人，羊kap牛kap驢也無。"}},{"book":"士","chapter":6,"verse":5,"versions":{"unv":"因為那些人帶著牲畜帳棚來，像蝗蟲那樣多，人和駱駝無數，都進入國內，毀壞全地。","bklcl":"In-ūi in tòa cheng-siⁿ kap pò͘-pîⁿ chiūⁿ-lâi, chhin-chhiūⁿ chháu-meh hiah-chōe lâi, lâng kap lo̍k-tô sǹg-bōe-liáu; in ji̍p chit ê tōe-hng beh phah-pháiⁿ i.","tghg":"因為𪜶帶精牲及布棚上來，親像草蜢許多來，人及駱駝算𣍐了，𪜶入此個地方欲拍歹伊。","bklhl":"因為in帶cheng-siⁿ kap布棚上來，親像草蜢hiah-chōe來，人kap駱駝算bōe了；in入chit ê地方beh phah-pháiⁿ伊。"}},{"book":"士","chapter":6,"verse":6,"versions":{"unv":"以色列人因米甸人的緣故，極其窮乏，就呼求耶和華。","bklcl":"Í-sek-lia̍t lâng in-ūi Bí-tiân lâng ê iân-kò͘, khùn-khó͘ kàu-ke̍k;  Í-sek-lia̍t lâng chiū kiû-kiò Iâ-hô-hoa.","tghg":"以色列人因為米甸人的緣故，困苦到極，以色列人就求叫耶和華。","bklhl":"以色列人因為米甸人ê緣故，困苦到極；以色列人就求叫耶和華。"}},{"book":"士","chapter":6,"verse":7,"versions":{"unv":"以色列人因米甸人的緣故，呼求耶和華，","bklcl":"Í-sek-lia̍t lâng in-ūi Bí-tiân lâng ê iân-kò͘ kiû-kiò Iâ-hô-hoa ê sî,","tghg":"以色列人因為米甸人的緣故，求叫耶和華的時，","bklhl":"以色列人因為米甸人ê緣故求叫耶和華ê時，"}},{"book":"士","chapter":6,"verse":8,"versions":{"unv":"耶和華就差遣先知到以色列人那裡，對他們說：「耶和華─以色列的　神如此說：『我曾領你們從埃及上來，出了為奴之家，","bklcl":"Iâ-hô-hoa chiū chhe sian-ti kàu Í-sek-lia̍t lâng hia,  tùi in kóng, Iâ-hô-hoa Í-sek-lia̍t ê Siōng-tè án-ni kóng,  Góa bat chhōa lín tùi Ai-ki̍p chiūⁿ-lâi, tùi chòe lô͘-châi ê ke chhut-lâi;","tghg":"耶和華就差先知到以色列人遐，對𪜶講：「耶和華──以色列的上帝按呢講：『我曾導恁對埃及上來，對做奴才的家出來，","bklhl":"耶和華就差先知到以色列人hia，對in講，耶和華以色列ê上帝án-ni講：我bat chhōa lín tùi埃及上來，tùi做奴才ê家出來；"}},{"book":"士","chapter":6,"verse":9,"versions":{"unv":"救你們脫離埃及人的手，並脫離一切欺壓你們之人的手，把他們從你們面前趕出，將他們的地賜給你們』；","bklcl":"Góa iā kiù lín thoat-lī Ai-ki̍p lâng ê chhiú, iā thoat-lī it-chhè ap-chè lín ê lâng ê chhiú, tùi lín ê bīn-chêng kóaⁿ in chhut, ēng in ê tōe hō͘ lín;","tghg":"我也救恁脫離埃及人的手，也脫離一切壓制恁的人的手，對恁的面前趕𪜶出，用𪜶的地互恁』；","bklhl":"我也救lín脫離埃及人ê手，也脫離一切壓制lín ê人ê手，tùi lín ê面前趕in出，用in ê地hō͘ lín；"}},{"book":"士","chapter":6,"verse":10,"versions":{"unv":"又對你們說：『我是耶和華─你們的　神。你們住在亞摩利人的地，不可敬畏他們的　神。你們竟不聽從我的話。』」","bklcl":"Góa iā tùi lín kóng,  Góa sī Iâ-hô-hoa lín ê Siōng-tè, lín khiā-khí A-mō͘-lī lâng ê tōe, m̄-thang kiaⁿ in ê siōng-tè; chóng-sī lín m̄-thiaⁿ Góa ê ōe.","tghg":"我也對恁講：『我是耶和華──恁的上帝。恁徛起亞摩利人的地，呣通驚𪜶的上帝。總是恁呣聽我的話。』」","bklhl":"我也對lín講，我是耶和華lín ê上帝，lín khiā起A-mō͘-lī人ê地，m̄-thang驚in ê上帝；總是lín m̄聽我ê話。"}},{"book":"士","chapter":6,"verse":11,"versions":{"unv":"耶和華的使者到了俄弗拉，坐在亞比以謝族人約阿施的橡樹下。約阿施的兒子基甸正在酒醡那裡打麥子，為要防備米甸人。","bklcl":"Iâ-hô-hoa ê sù-chiá kàu Gô-hut-la̍h, chē tī A-pí-í-siā cho̍k ê lâng Iok-a-si ê siōng-chhiū-kha;  Iok-a-si ê kiáⁿ Ki-tiân tī chiú-khut hia teh  phah-be̍h, m̄-ài hō͘ Bí-tiân lâng khòaⁿ-kìⁿ.","tghg":"耶和華的使者到俄弗拉，坐佇亞比以謝族的人約阿施的橡樹腳。約阿施的子基甸佇酒窟遐啲拍麥，呣愛互米甸人看見。","bklhl":"耶和華ê使者到Gô-hut-la̍h，坐tī A-pí-í-siā族ê人Iok-a-si ê橡樹腳；Iok-a-si ê kiáⁿ基甸tī酒窟hia teh phah麥，m̄-ài hō͘米甸人看見。"}},{"book":"士","chapter":6,"verse":12,"versions":{"unv":"耶和華的使者向基甸顯現，對他說：「大能的勇士啊，耶和華與你同在！」","bklcl":"Iâ-hô-hoa ê sù-chiá tùi Ki-tiân hián-hiān, tùi i kóng, Tōa khùi-la̍t ê ióng-sū ah, Iâ-hô-hoa kap lí tī-teh.","tghg":"耶和華的使者對基甸顯現，對伊講：「大氣力的勇士啊，耶和華及你佇啲！」","bklhl":"耶和華ê使者對基甸顯現，對伊講，大氣力ê勇士ah，耶和華kap你tī-teh。"}},{"book":"士","chapter":6,"verse":13,"versions":{"unv":"基甸說：「主啊，耶和華若與我們同在，我們何致遭遇這一切事呢？我們的列祖不是向我們說『耶和華領我們從埃及上來』嗎？他那樣奇妙的作為在哪裡呢？現在他卻丟棄我們，將我們交在米甸人手裡。」","bklcl":"Ki-tiân tùi i kóng,  Góa ê chú ah, nā Iâ-hô-hoa kap goán tī-teh, goán cháiⁿ-iūⁿ tú-tio̍h che it-chhè ê sū ah?  goán ê lia̍t-chó͘ só͘ kā goán kóng Iâ-hô-hoa hiah-ê kî-sū tī tah-lo̍h ah?  in kóng, I kiám bô chhōa goán tùi Ai-ki̍p chiūⁿ-lâi mah?  Taⁿ Iâ-hô-hoa pàng-sak goán, chiong goán kau tī Bí-tiân lâng ê chhiú.","tghg":"基甸對伊講：「我的主啊，若耶和華及阮佇啲，阮怎樣抵著(tú-tio̍h)這一切的事啊？阮的列祖所給阮講耶和華許個奇事佇叨落啊？𪜶講『伊豈無導阮對埃及上來』嗎？今耶和華放拺阮，將阮交佇米甸人的手。」","bklhl":"基甸對伊講，我ê主ah，若耶和華kap阮tī-teh，阮怎樣tú-tio̍h這一切ê事ah？阮ê列祖所kā阮講耶和華hiah-ê奇事tī tah落ah？in講：伊kiám無chhōa阮tùi埃及上來mah？Taⁿ耶和華放sak阮，將阮交tī米甸人ê手。"}},{"book":"士","chapter":6,"verse":14,"versions":{"unv":"耶和華觀看基甸，說：「你靠著你這能力去從米甸人手裡拯救以色列人，不是我差遣你去的嗎？」","bklcl":"Iâ-hô-hoa khòaⁿ Ki-tiân, kā i kóng, Tio̍h ēng lí chit ê la̍t khì, lâi kiù Í-sek-lia̍t chhut Bí-tiân lâng ê chhiú;  Góa kiám bô chhe lí mah?","tghg":"耶和華看基甸，給伊講：「著用你此個力去，來救以色列出米甸人的手，我豈無差你嗎？」","bklhl":"耶和華看基甸，kā伊講，tio̍h用你chit ê力去，來救以色列出米甸人ê手；我kiám無差你mah？"}},{"book":"士","chapter":6,"verse":15,"versions":{"unv":"基甸說：「主啊，我有何能拯救以色列人呢？我家在瑪拿西支派中是至貧窮的。我在我父家是至微小的。」","bklcl":"Ki-tiân kā I kóng, Chú ah, góa beh ēng sím-mi̍h kiù Í-sek-lia̍t?  khòaⁿ ah, góa ê ke sī Má-ná-se tiong tē-it sòng-hiong ê, tī góa lāu-pē ê ke góa sī tē-it sòe ê.","tghg":"基甸給伊講：「主啊，我欲用甚麼救以色列？看啊，我的家是瑪拿西中第一喪鄉的。佇我老父的家我是第一細的。」","bklhl":"基甸kā伊講，主ah，我beh用甚麼救以色列？看ah，我ê家是Má-ná-se中第一sòng-hiong ê，tī我老父ê家我是第一細ê。"}},{"book":"士","chapter":6,"verse":16,"versions":{"unv":"耶和華對他說：「我與你同在，你就必擊打米甸人，如擊打一人一樣。」","bklcl":"Iâ-hô-hoa tùi i kóng,  Góa beh kap lí tī-teh, lí beh phah Bí-tiân lâng, chhin-chhiūⁿ phah chi̍t-lâng chi̍t-iūⁿ.","tghg":"耶和華對伊講：「我欲及你佇啲，你欲拍米甸人，親像拍一人一樣。」","bklhl":"耶和華對伊講，我beh kap你tī-teh，你beh phah米甸人，親像phah一人一樣。"}},{"book":"士","chapter":6,"verse":17,"versions":{"unv":"基甸說：「我若在你眼前蒙恩，求你給我一個證據，使我知道與我說話的就是主。","bklcl":"I kā I kóng, Góa nā tī Lí ê bīn-chêng tit-tio̍h un-tián, kiû Lí hō͘ góa chi̍t ê tiāu-thâu thang chai kap góa kóng-ê chiū-sī Lí.","tghg":"伊給伊講：「我若佇你的面前得著恩典，求你互我一個兆頭(tiāu-thâu)，通知(thang chai)及我講的就是你。","bklhl":"伊kā伊講，我若tī你ê面前得tio̍h恩典，求你hō͘我一个兆頭thang知kap我講ê就是你。"}},{"book":"士","chapter":6,"verse":18,"versions":{"unv":"求你不要離開這裡，等我歸回將禮物帶來供在你面前。」主說：「我必等你回來。」","bklcl":"Chhiáⁿ Lí m̄-thang lī-khui chia, thèng-hāu góa koh lâi lí chia, tòa góa ê lé-mi̍h hē tī Lí ê bīn-chêng.  I kóng, Góa beh thèng-hāu lí koh lâi.","tghg":"請你呣通離開遮，聽候我閣來你遮帶我的禮物下佇你的面前。」伊講：「我欲聽候你閣來。」","bklhl":"請你m̄-thang離開chia，thèng候我koh來你chia，帶我ê禮物hē tī你ê面前。伊講：我beh thèng候你koh來。"}},{"book":"士","chapter":6,"verse":19,"versions":{"unv":"基甸去預備了一隻山羊羔，用一伊法細麵做了無酵餅，將肉放在筐內，把湯盛在壺中，帶到橡樹下，獻在使者面前。","bklcl":"Ki-tiân khì pī-pān chi̍t chiah soaⁿ-iûⁿ-á, ēng chi̍t i-hoat ê mī-hún chòe bô-kàⁿ-piáⁿ; bah hē tī kheng--nih, thng tóe tī ô͘--nih, tòa kàu siōng-chhiū-kha, hiàn hō͘ I.","tghg":"基甸去備辦一隻山羊仔，用一伊法的麵粉做無酵餅、肉下佇筐裡，湯貯(tóe)佇壺裡，帶到橡樹腳，獻互伊。","bklhl":"基甸去備辦一隻山羊á，用一i-hoat ê麵粉做無酵餅；肉hē tī筐裡，湯貯tī壺裡，帶到橡樹腳，獻hō͘伊。"}},{"book":"士","chapter":6,"verse":20,"versions":{"unv":"　神的使者吩咐基甸說：「將肉和無酵餅放在這磐石上，把湯倒出來。」他就這樣行了。","bklcl":"Siōng-tè ê sù-chiá hoan-hù i kóng, Bah kap bô-kàⁿ-piáⁿ hē tī chit ê chio̍h-pôaⁿ-téng, thng tò--chhut-lâi;  i chiàu án-ni kiâⁿ.","tghg":"上帝的使者吩咐伊講：「肉及無酵餅下佇此個石磐頂，湯倒出來。」伊照按呢行。","bklhl":"上帝ê使者吩咐伊講：肉kap無酵餅hē tī chit ê石磐頂，湯倒出來；伊照án-ni行。"}},{"book":"士","chapter":6,"verse":21,"versions":{"unv":"耶和華的使者伸出手內的杖，杖頭挨了肉和無酵餅，就有火從磐石中出來，燒盡了肉和無酵餅。耶和華的使者也就不見了。","bklcl":"Iâ-hô-hoa ê sù-chiá chhun-chhut chhiú--nih só͘ kia̍h ê koáiⁿ-á-bé, lâi tuh-tio̍h bah kap bô-kàⁿ-piáⁿ; chiū ū hé tùi chio̍h-pôaⁿ chhut-lâi, it-chīn sio bah kap bô-kàⁿ-piáⁿ;  Iâ-hô-hoa ê sù-chiá chiū khì, bô koh khòaⁿ-kìⁿ.","tghg":"耶和華的使者伸出手裡所攑的枴仔尾，來抵著肉及無酵餅，就有火對石磐出來，一盡燒肉及無酵餅。耶和華的使者就去無閣看見。","bklhl":"耶和華ê使者伸出手裡所kia̍h ê柺á尾，來tuh-tio̍h肉kap無酵餅；就有火tùi石磐出來，一盡燒肉kap無酵餅；耶和華ê使者就去，無koh看見。"}},{"book":"士","chapter":6,"verse":22,"versions":{"unv":"基甸見他是耶和華的使者，就說：「哀哉！主耶和華啊，我不好了，因為我覿面看見耶和華的使者。」","bklcl":"Ki-tiân khòaⁿ-chhut I sī Iâ-hô-hoa ê sù-chiá;  Ki-tiân chiū kóng, Hāiⁿ ah! Chú Iâ-hô-hoa ah, in-ūi góa tng-bīn khòaⁿ-kìⁿ Iâ-hô-hoa ê sù-chiá.","tghg":"基甸看出伊是耶和華的使者，基甸就講：「嗐(hāiⁿ)啊！主耶和華啊，因為我當面看見耶和華的使者。」","bklhl":"基甸看出伊是耶和華ê使者；基甸就講：Hāiⁿ ah！主耶和華ah，因為我當面看見耶和華ê使者。"}},{"book":"士","chapter":6,"verse":23,"versions":{"unv":"耶和華對他說：「你放心，不要懼怕，你必不致死。」","bklcl":"Iâ-hô-hoa tùi i kóng, An lí ê sim, m̄-bián kiaⁿ;  lí bōe tì-kàu sí.","tghg":"耶和華對伊講：「安你的心，呣免驚，你𣍐致到死。」","bklhl":"耶和華對伊講，安你ê心，m̄免驚；你bōe致到死。"}},{"book":"士","chapter":6,"verse":24,"versions":{"unv":"於是基甸在那裡為耶和華築了一座壇，起名叫「耶和華沙龍」（就是耶和華賜平安的意思）。（這壇在亞比以謝族的俄弗拉直到如今。）","bklcl":"Ki-tiân chiū tī-hia kā Iâ-hô-hoa khí chi̍t chō tôaⁿ, hō miâ kiò Iâ-hô-hoa-sa-liông;  chit ê tôaⁿ tī A-pí-í-siā cho̍k ê Gô-hut-la̍h, kàu kin-á-ji̍t iáu tī-teh.","tghg":"基甸就佇遐給耶和華起一座壇，號名叫「耶和華沙龍」。（此個壇佇亞比以謝族的俄弗拉到今仔日猶佇啲。）","bklhl":"基甸就tī-hia kā耶和華起一座壇，號名叫耶和華sa-liông；chit ê壇tī A-pí-í-siā族ê Gô-hut-la̍h，到今á日iáu tī-teh。"}},{"book":"士","chapter":6,"verse":25,"versions":{"unv":"當那夜，耶和華吩咐基甸說：「你取你父親的牛來，就是（或譯：和）那七歲的第二隻牛，並拆毀你父親為巴力所築的壇，砍下壇旁的木偶，","bklcl":"Hit-mî Iâ-hô-hoa hoan-hù Ki-tiân kóng, Lí khan lí lāu-pē ê gû-á lâi, chiū-sī chhit-nî ê tē-jī chiah gû, iā tio̍h thiah-húi lí lāu-pē só͘-ū Pa-le̍k ê tôaⁿ, chhò tôaⁿ-piⁿ ê A-sià-la̍h;","tghg":"彼暝，耶和華吩咐基甸講：「你牽你老父的牛仔來，就是七年的第二隻牛，也著拆毀你老父所有巴力的壇，剉壇邊的亞舍拉，","bklhl":"Hit暝耶和華吩咐基甸講：你牽你老父ê牛á來，就是七年ê第二隻牛，也tio̍h拆毀你老父所有Pa-le̍k ê壇，剉壇邊ê A-sià-la̍h；"}},{"book":"士","chapter":6,"verse":26,"versions":{"unv":"在這磐石（原文是保障）上整整齊齊地為耶和華─你的　神築一座壇，將第二隻牛獻為燔祭，用你所砍下的木偶作柴。」","bklcl":"tī chit ê soaⁿ-chē, chiàu ha̍p-gî ê hoat, ūi Iâ-hô-hoa lí Siōng-tè khí chi̍t chō tôaⁿ, ēng tē-jī chiah gû hiàn-chòe sio-chè, ēng lí só͘ beh chhò ê A-sià-la̍h chòe-chhâ.","tghg":"佇此個山寨照合宜的法，為耶和華──你上帝起一座壇，用第二隻牛獻做燒祭，用你所欲剉的亞舍拉做柴。」","bklhl":"tī chit ê山寨，照合宜ê法，為耶和華你上帝起一座壇，用第二隻牛獻做燒祭，用你所beh剉ê A-sià-la̍h做柴。"}},{"book":"士","chapter":6,"verse":27,"versions":{"unv":"基甸就從他僕人中挑了十個人，照著耶和華吩咐他的行了。他因怕父家和本城的人，不敢在白晝行這事，就在夜間行了。","bklcl":"Ki-tiân chiū tùi i ê lô͘-po̍k tiong chhōa cha̍p-lâng, chiàu Iâ-hô-hoa hoan-hù i khì kiâⁿ;  i in-ūi kiaⁿ lāu-pē ê ke, kap siâⁿ-lāi ê lâng, ji̍t--sî m̄-káⁿ chòe chit ê sū, chiū tī mî--sî chòe i.","tghg":"基甸就對伊的奴僕中導十人，照耶和華吩咐伊去行。伊因為驚老父的家及城內的人，日時呣敢做此個事，就佇暝時做伊。","bklhl":"基甸就對伊ê奴僕中chhōa十人，照耶和華吩咐伊去行；伊因為驚老父ê家，kap城內ê人，日時m̄敢做chit ê事，就tī暝時做伊。"}},{"book":"士","chapter":6,"verse":28,"versions":{"unv":"城裡的人清早起來，見巴力的壇拆毀，壇旁的木偶砍下，第二隻牛獻在新築的壇上，","bklcl":"Siâⁿ-lāi ê lâng chheng-chá khí-lâi, khòaⁿ-kìⁿ Pa-le̍k ê tôaⁿ thiah-húi, tôaⁿ-piⁿ ê A-sià-la̍h chhò-lo̍h, tē-jī chiah gû hiàn tī só͘ khí ê tôaⁿ.","tghg":"城內的人清早起來，看見巴力的壇拆毀，壇邊的亞舍拉剉落，第二隻牛獻佇所起的壇，","bklhl":"城內ê人清早起來，看見Pa-le̍k ê壇拆毀，壇邊ê A-sià-la̍h剉落，第二隻牛獻tī所起ê壇。"}},{"book":"士","chapter":6,"verse":29,"versions":{"unv":"就彼此說：「這事是誰做的呢？」他們訪查之後，就說：「這是約阿施的兒子基甸做的。」","bklcl":"In saⁿ-kap kóng, Sím-mi̍h lâng chòe chit ê sū ah?  In chhâ-mn̄g liáu-āu, chiū kóng, Che sī Iok-a-si ê kiáⁿ Ki-tiân chòe ê.","tghg":"𪜶相及講：「甚麼人做此個事啊？」𪜶查問了後，就講：「這是約阿施的子基甸做的。」","bklhl":"In相kap講：甚麼人做chit ê事ah？In查問了後，就講：這是Iok-a-si ê kiáⁿ基甸做ê。"}},{"book":"士","chapter":6,"verse":30,"versions":{"unv":"城裡的人對約阿施說：「將你兒子交出來，好治死他；因為他拆毀了巴力的壇，砍下壇旁的木偶。」","bklcl":"Siâⁿ-lāi ê lâng tùi Iok-a-si kóng,  Lia̍h lí ê kiáⁿ chhut-lâi, thang hō͘ i sí;  in-ūi i thiah-húi Pa-le̍k ê tôaⁿ, chhò tôaⁿ-piⁿ ê A-sià-la̍h.","tghg":"城內的人對約阿施講：「掠你的子出來，通互伊死；因為伊拆毀巴力的壇，剉壇邊的亞舍拉。」","bklhl":"城內ê人對Iok-a-si講：掠你ê kiáⁿ出來，thang hō͘伊死；因為伊拆毀Pa-le̍k ê壇，剉壇邊ê A-sià-la̍h。"}},{"book":"士","chapter":6,"verse":31,"versions":{"unv":"約阿施回答站著攻擊他的眾人說：「你們是為巴力爭論嗎？你們要救他嗎？誰為他爭論，趁早將誰治死！巴力若果是神，有人拆毀他的壇，讓他為自己爭論吧！」","bklcl":"Iok-a-si kā it-chhè khiā teh kong-kek i ê lâng kóng, Lín beh ūi Pa-le̍k cheng-piān mah?  lín beh kiù i mah?  Nā ū lâng ūi i cheng-piān, thàn chá-khí tio̍h hō͘ i sí;  Pa-le̍k nā sī siōng-tè, chiah hō͘ i ūi ka-kī cheng-piān, in-ūi lâng thiah-húi i ê tôaⁿ.","tghg":"約阿施給一切徛啲攻擊伊的人講：「恁欲為巴力爭辯嗎？恁欲救伊嗎？若有人為伊爭辯，趁早起著互伊死！巴力若是上帝，才互伊為家己爭辯，因為人拆毀伊的壇。」","bklhl":"Iok-a-si kā一切khiā teh攻擊伊ê人講：Lín beh為Pa-le̍k爭辯mah？lín beh救伊mah？若有人為伊爭辯，thàn早起tio̍h hō͘伊死；Pa-le̍k若是上帝，chiah hō͘伊為家己爭辯，因為人拆毀伊ê壇。"}},{"book":"士","chapter":6,"verse":32,"versions":{"unv":"所以當日人稱基甸為耶路‧巴力，意思說：「他拆毀巴力的壇，讓巴力與他爭論。」","bklcl":"Tùi hit-ji̍t kiò i ê miâ Iâ-lō͘-pa-le̍k, sī kóng, Pa-le̍k tio̍h kap i cheng-piān, in-ūi i húi-hoāi i ê tôaⁿ.","tghg":"對彼日叫伊的名耶路巴力，是講：「巴力著及伊爭辯，因為伊毀壞伊的壇。」","bklhl":"Tùi hit日叫伊ê名Iâ-lō͘-pa-le̍k，是講：Pa-le̍k tio̍h kap伊爭辯，因為伊毀壞伊ê壇。"}},{"book":"士","chapter":6,"verse":33,"versions":{"unv":"那時，米甸人、亞瑪力人，和東方人都聚集過河，在耶斯列平原安營。","bklcl":"Hit-sî Bí-tiân lâng, A-má-le̍k lâng, kap tang-hng ê peh-sìⁿ, lóng chū-chi̍p kè-hô, tī Iâ-su-lia̍t ê soaⁿ-kok chat-iâⁿ.","tghg":"彼時，米甸人、亞瑪力人，及東方的百姓攏聚集過河，佇耶斯列的山谷紮營。","bklhl":"Hit時米甸人，A-má-le̍k人，kap東方ê百姓，lóng聚集過河，tī Iâ-su-lia̍t ê山谷紮營。"}},{"book":"士","chapter":6,"verse":34,"versions":{"unv":"耶和華的靈降在基甸身上，他就吹角；亞比以謝族都聚集跟隨他。","bklcl":"Iâ-hô-hoa ê Sîn lîm-kàu Ki-tiân; i chiū pûn sàu-kak; A-pí-í-siā cho̍k lóng chū-chi̍p kun-tè i.","tghg":"耶和華的神臨到基甸，伊就歕哨角；亞比以謝族攏聚集跟隨伊。","bklhl":"耶和華ê神臨到基甸；伊就pûn哨角；A-pí-í-siā族lóng聚集跟tè伊。"}},{"book":"士","chapter":6,"verse":35,"versions":{"unv":"他打發人走遍瑪拿西地，瑪拿西人也聚集跟隨他；又打發人去見亞設人、西布倫人、拿弗他利人，他們也都出來與他們會合。","bklcl":"I chhe lâng piàn-kiâⁿ Má-ná-se;  Má-ná-se lâng iā chū-chi̍p lâi tè i; koh chhe lâng khì kìⁿ A-siat lâng, Se-pò͘-lûn lâng, Ná-hut-tha-lī lâng;  in iā lóng chiūⁿ-lâi kap in liân-ha̍p.","tghg":"伊差人遍行瑪拿西，瑪拿西人也聚集來隨伊；閣差人去見亞設人、西布倫人、拿弗他利人，𪜶也攏上來及𪜶聯合。","bklhl":"伊差人遍行Má-ná-se；Má-ná-se人也聚集來tè伊；koh差人去見A-siat人、Se-pò͘-lûn人、Ná-hut-tha-lī人；in也lóng上來kap in連合。"}},{"book":"士","chapter":6,"verse":36,"versions":{"unv":"基甸對　神說：「你若果照著所說的話，藉我手拯救以色列人，","bklcl":"Ki-tiân tùi Siōng-tè kóng, Lí nā chiàu Lí só͘ kóng ê, beh ēng góa ê chhiú lâi kiù Í-sek-lia̍t,","tghg":"基甸對上帝講：「你若照你所講的，欲用我的手來救以色列，","bklhl":"基甸對上帝講：你若照你所講ê，beh用我ê手來救以色列，"}},{"book":"士","chapter":6,"verse":37,"versions":{"unv":"我就把一團羊毛放在禾場上：若單是羊毛上有露水，別的地方都是乾的，我就知道你必照著所說的話，藉我手拯救以色列人。」","bklcl":"góa chiū ēng kui-niá ê iûⁿ-mn̂g hē tī gō͘-kak-tiûⁿ; nā kan-ta iûⁿ-mn̂g ū lō͘-chúi, thô͘-kha lóng ta-ta, góa chiū chai Lí beh chiàu Lí só͘ kóng ê, ēng góa ê chhiú kiù Í-sek-lia̍t.","tghg":"我就用歸領的羊毛下佇五穀場：若干單羊毛有露水，土腳攏乾乾，我就知你欲照你所講的，用我的手救以色列。」","bklhl":"我就用kui領ê羊毛hē tī五穀場；若kan-ta羊毛有露水，土腳lóng乾乾，我就知你beh照你所講ê，用我ê手救以色列。"}},{"book":"士","chapter":6,"verse":38,"versions":{"unv":"次日早晨基甸起來，見果然是這樣；將羊毛擠一擠，從羊毛中擰出滿盆的露水來。","bklcl":"Chiū kó-jiân án-ni; keh-ji̍t Ki-tiân chá-chá khí-lâi, chūn iûⁿ-mn̂g, tùi iûⁿ-mn̂g ká-chhut lō͘-chúi chi̍t-óaⁿ móa-móa.","tghg":"就果然按呢，隔日基甸早早起來；捘(chūn)羊毛，對羊毛絞出露水一碗滿滿。","bklhl":"就果然án-ni；隔日基甸早早起來，chūn羊毛，tùi羊毛絞出露水一碗滿滿。"}},{"book":"士","chapter":6,"verse":39,"versions":{"unv":"基甸又對　神說：「求你不要向我發怒，我再說這一次：讓我將羊毛再試一次。但願羊毛是乾的，別的地方都有露水。」","bklcl":"Ki-tiân koh tùi Siōng-tè kóng, Kiû Lí m̄-thang siū-khì góa, góa koh kóng chi̍t-pái nā-tiāⁿ; kiû Lí chún góa koh chi̍t-pái ēng iûⁿ-mn̂g chhì-khòaⁿ, taⁿ to̍k-to̍k hō͘ iûⁿ-mn̂g ta-ta, thô͘-kha lóng ū lō͘-chúi;","tghg":"基甸閣對上帝講：「求你呣通受氣我，我閣講一擺若定：求你准我閣一擺用羊毛試看。今獨獨互羊毛乾乾，土腳攏有露水。」","bklhl":"基甸koh對上帝講：求你m̄-thang受氣我，我koh講一pái nā-tiāⁿ；求你准我koh一pái用羊毛試看，taⁿ獨獨hō͘羊毛乾乾，土腳lóng有露水；"}},{"book":"士","chapter":6,"verse":40,"versions":{"unv":"這夜　神也如此行：獨羊毛上是乾的，別的地方都有露水。","bklcl":"chit-mî Siōng-tè iā án-ni kiâⁿ, to̍k-to̍k iûⁿ-mn̂g ta-ta, thô͘-kha lóng ū lō͘-chúi.","tghg":"此暝上帝也按呢行：獨獨羊毛乾乾，土腳攏有露水。","bklhl":"chit暝上帝也án-ni行，獨獨羊毛乾乾，土腳lóng有露水。"}}]