[{"book":"撒下","chapter":17,"verse":1,"versions":{"unv":"亞希多弗又對押沙龍說：「求你准我挑選一萬二千人，今夜我就起身追趕大衛，","bklcl":"A-hi-to-hut koh kā Ap-sa-liông kóng, chhiáⁿ lí chún góa kéng chi̍t-bān nn̄g-chheng lâng, kim-mî góa beh khí-sin tui-jip Tāi-pi̍t;","tghg":"亞希多弗閣給押沙龍講：「請你准我揀一萬二千人，今暝我欲起身追趇(jip)大衛，","bklhl":"A-hi-to-hut koh kā押沙龍講，請你准我揀一萬兩千人，今暝我beh起身追jip大衛；"}},{"book":"撒下","chapter":17,"verse":2,"versions":{"unv":"趁他疲乏手軟，我忽然追上他，使他驚惶；跟隨他的民必都逃跑，我就單殺王一人，","bklcl":"thàn i ià-siān chhiú nńg, góa beh jip-tio̍h i, hō͘ i kiaⁿ-hiâⁿ, tè i ê chèng peh-sìⁿ beh lóng tô-cháu; góa chiū kan-ta thâi-sí ông nā-tiāⁿ;","tghg":"趁伊厭倦手軟，我欲趇著伊，互伊驚惶；隨伊的眾百姓欲攏逃走，我就干單刣死王若定，","bklhl":"趁伊厭倦手軟，我beh jip-tio̍h伊，hō͘伊驚惶，tè伊ê眾百姓beh lóng逃走；我就kan-ta 刣死王nā-tiāⁿ；"}},{"book":"撒下","chapter":17,"verse":3,"versions":{"unv":"使眾民都歸順你。你所尋找的人既然死了，眾民就如已經歸順你；這樣，也都平安無事了。」","bklcl":"hō͘ chèng peh-sìⁿ lóng kui lí; lí só͘ chhē hit-lâng sī chhin-chhiūⁿ chèng-lâng tò-tńg--lâi chi̍t-iūⁿ; án-ni peh-sìⁿ lóng pêng-an.","tghg":"互眾百姓攏歸你。你所尋彼人是親像眾人倒轉來一樣，按呢百姓攏平安。」","bklhl":"Hō͘眾百姓lóng 歸你；你所chhē hit人是親像眾人倒tńg來一樣；án-ni百姓lóng平安。"}},{"book":"撒下","chapter":17,"verse":4,"versions":{"unv":"押沙龍和以色列的長老都以這話為美。","bklcl":"Ap-sa-liông kap Í-sek-lia̍t ê tióng-ló lóng lia̍h chit ê ōe chòe hó.","tghg":"押沙龍及以色列的長老攏掠此個話做好。","bklhl":"押沙龍kap以色列ê長老lóng掠chit ê話做好。"}},{"book":"撒下","chapter":17,"verse":5,"versions":{"unv":"押沙龍說：「要召亞基人戶篩來，我們也要聽他怎樣說。」","bklcl":"Ap-sa-liông kóng, Tio̍h kiò A-ki lâng Hō͘-su lâi, lán iā thang thiaⁿ i só͘ kóng ê.","tghg":"押沙龍講：「著叫亞基人戶篩來，咱也通聽伊所講的。」","bklhl":"押沙龍講，Tio̍h叫A-ki人Hō͘-su來，咱也thang聽伊所講ê。"}},{"book":"撒下","chapter":17,"verse":6,"versions":{"unv":"戶篩到了押沙龍面前，押沙龍向他說：「亞希多弗是如此如此說的，我們照著他的話行可以不可以？若不可，你就說吧！」","bklcl":"Hō͘-su kàu Ap-sa-liông hia, Ap-sa-liông kā i kóng, A-hi-to-hut kóng án-ni, lán tio̍h chiàu i ê ōe kiâⁿ mah?  Nā bô, lí chiū tio̍h kóng.","tghg":"戶篩到押沙龍遐，押沙龍給伊講：「亞希多弗講按呢，咱著照伊的話行嗎？若無，你就著講！」","bklhl":"Hō͘-su到押沙龍hia，押沙龍kā伊講，A-hi-to-hut講án-ni，咱tio̍h照伊ê話行mah？若無，你就tio̍h講。"}},{"book":"撒下","chapter":17,"verse":7,"versions":{"unv":"戶篩對押沙龍說：「亞希多弗這次所定的謀不善。」","bklcl":"Hō͘-su kā Ap-sa-liông kóng, A-hi-to-hut chit-pái só͘ kè-e̍k--ê m̄-hó.","tghg":"戶篩給押沙龍講：「亞希多弗此擺所計劃(kè-e̍k)的呣好。」","bklhl":"Hō͘-su kā押沙龍講，A-hi-to-hut chit-pái所計畫ê m̄好。"}},{"book":"撒下","chapter":17,"verse":8,"versions":{"unv":"戶篩又說：「你知道，你父親和跟隨他的人都是勇士，現在他們心裡惱怒，如同田野丟崽子的母熊一般，而且你父親是個戰士，必不和民一同住宿。","bklcl":"Hō͘-su koh kóng, Lí chai lí ê lāu-pē, kap tè i ê lâng, lóng sī ióng-sū; taⁿ in ê sim béng-lia̍t, chhin-chhiūⁿ chhân-iá sit-lo̍h kiáⁿ ê hîm-bú chi̍t-poaⁿ.  Koh lí ê lāu-pē sī chiàn-sū, tek-khak bô kap peh-sìⁿ saⁿ-kap hioh.","tghg":"戶篩閣講：「你知，你的老父及隨伊的人攏是勇士，今𪜶的心猛烈，親像田野失落子的熊母一般，閣你的老父是戰士，的確無及百姓相及歇。","bklhl":"Hō͘-su koh講，你知你ê老父，kap tè伊ê人，lóng是勇士；taⁿ in ê心猛烈，親像田野失落kiáⁿ ê熊母一般。Koh你ê老父是戰士，的確無kap百姓相kap歇。"}},{"book":"撒下","chapter":17,"verse":9,"versions":{"unv":"他現今或藏在坑中或在別處，若有人首先被殺，凡聽見的必說：『跟隨押沙龍的民被殺了。』","bklcl":"Khòaⁿ ah, i taⁿ bih tī soaⁿ-khiⁿ á-sī pa̍t só͘-chāi; nā ū kúi-nā lâng tāi-seng hō͘ i thâi-sí, kìⁿ-nā thiaⁿ-kìⁿ ê lâng beh kóng, Tè Ap-sa-liông ê peh-sìⁿ kî-tiong ū siū-thâi.","tghg":"看啊，伊今匿佇山坑抑是別所在，若有幾若人代先互伊刣死，見若聽見的人欲講：『隨押沙龍的百姓其中有受刣。』","bklhl":"看ah，伊taⁿ bih tī山坑á是別所在；若有kúi-nā人事先hō͘伊刣死，見若聽見ê人beh講，Tè押沙龍ê百姓其中有受刣。"}},{"book":"撒下","chapter":17,"verse":10,"versions":{"unv":"雖有人膽大如獅子，他的心也必消化；因為以色列人都知道你父親是英雄，跟隨他的人也都是勇士。","bklcl":"Sui-jiân ū lâng hó-táⁿ, in ê sim chhin-chhiūⁿ sai ê sim, iā beh lóng siau-iûⁿ; in-ūi Í-sek-lia̍t lâng lóng chai lí ê pē sī ióng-sū, tè i ê lâng iā lóng sī hó-táⁿ.","tghg":"雖然有人好膽𪜶的心親像獅的心，也欲攏消溶；因為以色列人攏知你的父是勇士，隨伊的人也攏是好膽。","bklhl":"雖然有人好膽，in ê心親像獅ê心，也beh lóng消溶；因為以色列人lóng知你ê父是勇士，tè伊ê人也lóng是好膽。"}},{"book":"撒下","chapter":17,"verse":11,"versions":{"unv":"依我之計，不如將以色列眾人─從但直到別是巴，如同海邊的沙那樣多─聚集到你這裡來，你也親自率領他們出戰。","bklcl":"Só͘-í góa kú-gī, tio̍h hō͘ Í-sek-lia̍t chèng-lâng, tùi Tàn kàu Pia̍t-sī-pa, chū-chi̍p lâi lí chia, chhin-chhiūⁿ hái-piⁿ ê soa hiah-chōe, lí iā chhin-sin tok-tīn.","tghg":"所以我舉議，著互以色列眾人──對但到別是巴，聚集來你遮，親像海邊的沙許多──你也親身督陣。","bklhl":"所以我舉議，tio̍h hō͘以色列眾人，tùi Tàn到別是巴，聚集來你chia，親像海邊ê沙hiah-chōe，你也親身督陣。"}},{"book":"撒下","chapter":17,"verse":12,"versions":{"unv":"這樣，我們在何處遇見他，就下到他那裡，如同露水下在地上一般，連他帶跟隨他的人，一個也不留下。","bklcl":"Án-ni, bô-lūn tī sím-mi̍h só͘-chāi tú-tio̍h i, lán beh kong-kek i, lo̍h tī i ê téng-bīn chhin-chhiūⁿ lō͘-chúi lo̍h tī tōe--nih chi̍t-poaⁿ, hō͘ i kap tè ê lâng bô lâu chi̍t-ê.","tghg":"按呢，無論佇甚麼所在抵著(tú-tio̍h)伊，咱欲攻擊伊，落佇伊的頂面親像露水落佇地裡一般，互伊及隨的人，無留一個。","bklhl":"Án-ni，無論tī甚麼所在tú-tio̍h伊，咱beh攻擊伊，落tī伊ê頂面親像露水落tī地裡一般，hō͘伊kap tè ê人無留一个。"}},{"book":"撒下","chapter":17,"verse":13,"versions":{"unv":"他若進了哪一座城，以色列眾人必帶繩子去，將那城拉到河裡，甚至連一塊小石頭都不剩下。」","bklcl":"I nā ji̍p siâⁿ, Í-sek-lia̍t chèng-lâng beh tòa soh kàu hit ê siâⁿ, lán beh kā i thoa lo̍h hô, tì-kàu tī-hia bô khòaⁿ-kìⁿ chi̍t tè chio̍h-thâu-á.","tghg":"伊若入城，以色列眾人欲帶索到彼個城，咱欲給伊拖落河，致到佇遐無看見一塊石頭仔。」","bklhl":"伊若入城，以色列眾人beh帶索到hit ê城，咱beh kā伊拖落河，致到tī-hia無看見一塊石頭á。"}},{"book":"撒下","chapter":17,"verse":14,"versions":{"unv":"押沙龍和以色列眾人說：「亞基人戶篩的計謀比亞希多弗的計謀更好！」這是因耶和華定意破壞亞希多弗的良謀，為要降禍與押沙龍。","bklcl":"Ap-sa-liông kap Í-sek-lia̍t chèng-lâng kóng, A-ki lâng, Hō͘-su ê kè-e̍k, pí A-hi-to-hut ê kè-e̍k khah-hó; in-ūi Iâ-hô-hoa tiāⁿ-tio̍h beh phò-hoāi A-hi-to-hut ê hó kè-e̍k, tì-kàu Iâ-hô-hoa thang kàng chai-ē hō͘ Ap-sa-liông.","tghg":"押沙龍及以色列眾人講：「亞基人戶篩的計劃比亞希多弗的計劃卡好！」因為耶和華定著欲破壞亞希多弗的好計劃，致到耶和華通降災禍互押沙龍。","bklhl":"押沙龍kap以色列眾人講，A-ki人，Hō͘-su ê計畫，比A-hi-to-hut ê計畫khah好；因為耶和華定tio̍h beh破壞A-hi-to-hut ê好計畫，致到耶和華thang降災厄hō͘押沙龍。"}},{"book":"撒下","chapter":17,"verse":15,"versions":{"unv":"戶篩對祭司撒督和亞比亞他說：「亞希多弗為押沙龍和以色列的長老所定的計謀是如此如此，我所定的計謀是如此如此。","bklcl":"Hō͘-su kā chè-si Sat-tok kap A-pí-a-tha kóng, A-hi-to-hut kā Ap-sa-liông kap Í-sek-lia̍t ê tiúⁿ-ló só͘ kè-e̍k-ê sī án-ni, án-ni, góa só͘ kā i kè-e̍k ê sī àn(**án)-ni, àn(**án)-ni.","tghg":"戶篩給祭司撒督及亞比亞他講：「亞希多弗給押沙龍及以色列的長老所計劃的是按呢按呢，我所給伊計劃的是按呢按呢。","bklhl":"Hō͘-su kā祭司Sat-tok kap A-pí-a-tha講，A-hi-to-hut kā押沙龍kap以色列ê長老所計畫ê是án-ni，án-ni，我所kā伊計畫ê是án-ni，án-ni。"}},{"book":"撒下","chapter":17,"verse":16,"versions":{"unv":"現在你們要急速打發人去，告訴大衛說：『今夜不可住在曠野的渡口，務要過河，免得王和跟隨他的人都被吞滅。』」","bklcl":"Taⁿ lín tio̍h kóaⁿ-kín chhe lâng khì, kā Tāi-pi̍t kóng, kim-mî m̄-thang tiàm tī khòng-iá ê tō͘-kháu, tek-khak tio̍h kè-hô, bián-tit ông kap tè i ê lâng lóng siū thun-bia̍t.","tghg":"今恁著趕緊差人去，給大衛講：『今暝呣通踮佇曠野的渡口，的確著過河，免得王及隨伊的人攏受吞滅。』」","bklhl":"Taⁿ lín tio̍h趕緊差人去，kā大衛講，今暝m̄-thang tiàm tī曠野ê渡口，的確tio̍h過河，免得王kap tè伊ê人lóng受吞滅。"}},{"book":"撒下","chapter":17,"verse":17,"versions":{"unv":"那時，約拿單和亞希瑪斯在隱‧羅結那裡等候，不敢進城，恐怕被人看見。有一個使女出來，將這話告訴他們，他們就去報信給大衛王。","bklcl":"Hit-sî Iok-ná-tan kap A-hi-má-su tiàm tī Ún-lô-kiat teh thèng-hāu, in-ūi m̄-káⁿ hō͘ lâng khòaⁿ-kìⁿ in ji̍p siâⁿ.  Ū chi̍t ê lú-pī lâi kā in kóng, in chiū khì kā Tāi-pi̍t ông kóng.","tghg":"彼時，約拿單及亞希瑪斯踮佇隱羅結啲聽候，因為呣敢互人看見𪜶入城。有一個女婢來，給𪜶講，𪜶就去給大衛王講。","bklhl":"Hit時約拿單kap A-hi-má-su tiàm tī Ún-lô-kiat teh thèng候，因為m̄敢hō͘人看見in入城。有一个女婢來kā in講，in就去kā大衛王講。"}},{"book":"撒下","chapter":17,"verse":18,"versions":{"unv":"然而有一個童子看見他們，就去告訴押沙龍。他們急忙跑到巴戶琳某人的家裡；那人院中有一口井，他們就下到井裡。","bklcl":"Chóng-sī ū chi̍t ê gín-ná khòaⁿ-kìⁿ in, chiū khì kā Ap-sa-liông kóng; in nn̄g-lâng kóaⁿ-kín cháu kàu Pa-hō͘-lîm, bó͘-lâng ê chhù; hit-lâng ê īⁿ-lāi ū chíⁿ, in nn̄g lâng chiū lo̍h--khì hia;","tghg":"總是有一個囝仔看見𪜶，就去給押沙龍講。𪜶二人趕緊走到巴戶琳某人的厝；彼人的院內有井，𪜶二人就落去遐。","bklhl":"總是有一个gín-ná看見in，就去kā押沙龍講；in兩人趕緊走到Pa-hō͘-lîm，某人ê厝；hit人ê院內有井，in兩人就落去hia；"}},{"book":"撒下","chapter":17,"verse":19,"versions":{"unv":"那家的婦人用蓋蓋上井口，又在上頭鋪上碎麥，事就沒有洩漏。","bklcl":"hit-ke ê hū-jîn-lâng ēng kòa khàm chíⁿ-chhùi, téng-bīn pho͘ be̍h-sut, tāi-chì chiū bô lāu-siat.","tghg":"彼家的婦仁人用蓋(kòa)蓋(khàm)井嘴，頂面舖麥屑(sut)，代誌就無漏洩(lāu-siat)。","bklhl":"hit家ê婦人人用蓋(kòa)蓋井嘴，頂面舖麥屑，tāi-chì就無漏洩。"}},{"book":"撒下","chapter":17,"verse":20,"versions":{"unv":"押沙龍的僕人來到那家，問婦人說：「亞希瑪斯和約拿單在哪裡？」婦人說：「他們過了河了。」僕人找他們，找不著，就回耶路撒冷去了。","bklcl":"Ap-sa-liông ê lô͘-po̍k lâi kàu hū-jîn-lâng hit keng chhù, mn̄g i kóng, A-hi-má-su kap Iok-ná-tan tī toh-lo̍h?  Hū-jîn-lâng kóng, In kè-khoe khì lah.  Lô͘-po̍k chhē in, chhē-bô-tio̍h, chiū tò-khì Iâ-lō͘-sat-léng.","tghg":"押沙龍的奴僕來到婦仁人彼間厝，問伊講：「亞希瑪斯及約拿單佇叨落？」婦仁人講：「𪜶過溪去啦。」奴僕尋𪜶，尋無著，就倒去耶路撒冷。","bklhl":"押沙龍ê奴僕來到婦人人hit間厝，問伊講，A-hi-má-su kap約拿單tī toh落？婦人人講，In過溪去lah。奴僕chhē in，chhē無tio̍h，就tò去耶路撒冷。"}},{"book":"撒下","chapter":17,"verse":21,"versions":{"unv":"他們走後，二人從井裡上來，去告訴大衛王說：「亞希多弗如此如此定計害你，你們務要起來，快快過河。」","bklcl":"In tò-khì liáu, nn̄g-lâng tùi chíⁿ--nih khí-lâi, khì kā Tāi-pi̍t ông kóng; in kā Tāi-pi̍t kóng, Lín tio̍h khí-lâi, kín-kín kè-chúi, in-ūi A-hi-to-hut ū án-ni, án-ni kè-e̍k, beh hāi lí.","tghg":"𪜶倒去了，二人對井裡起來，去給大衛王講，𪜶給大衛講：「恁著起來，緊緊過水，因為亞希多弗有按呢按呢計劃，欲害你。」","bklhl":"In tò去了，兩人tùi井裡起來，去kā大衛王講；in kā大衛講，Lín tio̍h起來，緊緊過水，因為A-hi-to-hut有án-ni，án-ni計畫，beh害你。"}},{"book":"撒下","chapter":17,"verse":22,"versions":{"unv":"於是大衛和跟隨他的人都起來，過約旦河。到了天亮，無一人不過約旦河的。","bklcl":"Tāi-pi̍t kap tè i ê lâng chiū khí-lâi, kè Iok-tàn; kàu thiⁿ-kng, bô chhun chi̍t-lâng bô kè Iok-tàn.","tghg":"大衛及隨伊的人就起來，過約但。到天光，無剩一人無過約但。","bklhl":"大衛kap tè伊ê人就起來，過約旦；到天光，無chhun一人無過約旦。"}},{"book":"撒下","chapter":17,"verse":23,"versions":{"unv":"亞希多弗見不依從他的計謀，就備上驢，歸回本城；到了家，留下遺言，便吊死了，葬在他父親的墳墓裡。","bklcl":"A-hi-to-hut khòaⁿ-kìⁿ bô chiàu i ê kè-e̍k kiâⁿ, chiū pī-pān lû khí-sin, tò-khì i ê siâⁿ, kàu i ê ke, hoan-hù i ê ke-sū, chiū ka-kī tiàu--sí, bâi-chòng tī i ê lāu-pē ê bōng.","tghg":"亞希多弗看見無照伊的計劃行，就備辦驢起身，倒去伊的城；到伊的家，吩咐伊的家事，就家己吊死，埋葬佇伊的老父的墓。","bklhl":"A-hi-to-hut看見無照伊ê計畫行，就備辦驢起身，tò去伊ê城，到伊ê家，吩咐伊ê家事，就家己吊死，埋葬tī伊ê老父ê墓。"}},{"book":"撒下","chapter":17,"verse":24,"versions":{"unv":"大衛到了瑪哈念，押沙龍和跟隨他的以色列人也都過了約旦河。","bklcl":"Tāi-pi̍t kàu Má-hap-liām.  Ap-sa-liông, kap tè i ê Í-sek-lia̍t lâng, iā lóng kè Iok-tàn.","tghg":"大衛到瑪哈念，押沙龍及隨伊的以色列人也攏過約但。","bklhl":"大衛到Má-hap-liām。押沙龍，kap tè伊ê以色列人，也lóng過約旦。"}},{"book":"撒下","chapter":17,"verse":25,"versions":{"unv":"押沙龍立亞瑪撒作元帥，代替約押。亞瑪撒是以實瑪利人（又作以色列人）以特拉的兒子。以特拉曾與拿轄的女兒亞比該親近；這亞比該與約押的母親洗魯雅是姊妹。","bklcl":"Ap-sa-liông siat-li̍p A-má-sat chòe kun-tiúⁿ thòe Iok-ap.  A-má-sat sī Í-sek-lia̍t lâng, Í-te̍k-la̍h ê kiáⁿ; Í-te̍k-la̍h bat kap Ná-hat ê cha-bó͘-kiáⁿ A-pí-kai tâng-pâng.  Chit ê A-pí-kai kap Iok-ap ê lāu-bú Sé-ló͘-ngá sī chí-bē.","tghg":"押沙龍設立亞瑪撒做軍長，替約押。亞瑪撒是以色列人以特拉的子。以特拉曾及拿轄的查某子亞比該同房；此個亞比該及約押的老母洗魯雅是姊妹。","bklhl":"押沙龍設立A-má-sat做軍長替約押。 A-má-sat是以色列人，Í-te̍k-la̍h ê kiáⁿ；Í-te̍k-la̍h bat kap Ná-hat ê cha-bó͘-kiáⁿ A-pí-kai同房。Chit ê A-pí-kai kap約押ê老母Sé-ló͘-ngá是姊妹。"}},{"book":"撒下","chapter":17,"verse":26,"versions":{"unv":"押沙龍和以色列人都安營在基列地。","bklcl":"Í-sek-lia̍t lâng kap Ap-sa-liông chat-iâⁿ tī Ki-lia̍t tōe.","tghg":"以色列人及押沙龍紮營佇基列地。","bklhl":"以色列人kap押沙龍紮營tī Ki-lia̍t地。"}},{"book":"撒下","chapter":17,"verse":27,"versions":{"unv":"大衛到了瑪哈念，亞捫族的拉巴人拿轄的兒子朔比，羅‧底巴人亞‧米利的兒子瑪吉，基列的羅基琳人巴西萊，","bklcl":"Tāi-pi̍t kàu Má-hap-liām hit-sî, A-bûn cho̍k ê La̍h-pa lâng Ná-hat ê kiáⁿ Sok-pí, Lô-tí-pa lâng A-bí-lī ê kiáⁿ Má-kiat, Ki-lia̍t ê Lô-ki-lîm lâng Pa-se-lâi,","tghg":"大衛到瑪哈念彼時，亞捫族的拉巴人拿轄的子朔比，羅底巴人亞米利的子瑪吉，基列的羅基琳人巴西萊，","bklhl":"大衛到Má-hap-liām hit時，A-bûn族ê La̍h-pa人Ná-hat ê kiáⁿ Sok-pí，Lô-tí-pa人A-bí-lī ê kiáⁿ Má-kiat，Ki-lia̍t ê Lô-ki-lîm人Pa-se-lâi，"}},{"book":"撒下","chapter":17,"verse":28,"versions":{"unv":"帶著被、褥、盆、碗、瓦器、小麥、大麥、麥麵、炒穀、豆子、紅豆、炒豆、","bklcl":"tòa pho͘-á, phûn, hûi-khì, sió-be̍h, tōa-be̍h, mī-hún, chhá ê gō͘-kak, tāu-á, âng-tāu, chhá-tāu,","tghg":"帶舖仔、盆、磁器、小麥、大麥、麵粉、炒的五榖、豆仔、紅豆、炒豆、","bklhl":"帶舖á、盆、磁器、小麥、大麥、麵粉、炒ê五穀、豆á、紅豆、炒豆、"}},{"book":"撒下","chapter":17,"verse":29,"versions":{"unv":"蜂蜜、奶油、綿羊、奶餅，供給大衛和跟隨他的人吃；他們說：「民在曠野，必飢渴困乏了。」","bklcl":"bi̍t, lin-iû, iûⁿ, gû-lin-piáⁿ, kiong-kip Tāi-pi̍t kap tè i ê lâng thang chia̍h; in-ūi in kóng, Peh-sìⁿ tī khòng-iá pit-tiāⁿ ōe iau, ià-siān, chhùi-ta.","tghg":"蜜、奶油、羊、牛奶餅，供給大衛及隨伊的人通食；因為𪜶講：「百姓佇曠野必定會枵，厭倦嘴乾。」","bklhl":"蜜、奶油、羊、牛奶餅，供給大衛kap tè伊ê人thang食；因為in講，百姓tī曠野必定會iau、厭倦、嘴乾。"}}]