[{"book":"撒下","chapter":22,"verse":1,"versions":{"unv":"當耶和華救大衛脫離一切仇敵和掃羅之手的日子，他向耶和華念這詩，","bklcl":"Tng Iâ-hô-hoa kiù Tāi-pi̍t thoat-lī it-chhè ê tùi-te̍k ê chhiú, kap Sò-lô ê chhiú ê ji̍t, i ǹg Iâ-hô-hoa liām chit ê si ê ōe, kóng,","tghg":"當耶和華救大衛脫離一切的對敵的手，及掃羅的手的日，伊向耶和華唸此個詩的話，","bklhl":"當耶和華救大衛脫離一切ê對敵ê手，kap掃羅ê手ê日，伊ǹg耶和華念chit ê詩ê話，講，"}},{"book":"撒下","chapter":22,"verse":2,"versions":{"unv":"說：耶和華是我的巖石，我的山寨，我的救主，","bklcl":"Iâ-hô-hoa sī góa ê soaⁿ-giâm, góa ê iâⁿ-chē, chín-kiù góa ê.","tghg":"講：耶和華是我的山巖(soaⁿ-giâm)，我的營寨(iâⁿ-chē)，拯救我者，","bklhl":"耶和華是我ê山巖，我ê營寨，拯救我ê。"}},{"book":"撒下","chapter":22,"verse":3,"versions":{"unv":"我的　神，我的磐石，我所投靠的。他是我的盾牌，是拯救我的角，是我的高臺，是我的避難所。我的救主啊，你是救我脫離強暴的。","bklcl":"Siōng-tè sī góa ê chio̍h-pôaⁿ, góa beh óa-khò I;\tI sī tîn-pâi, sī chín-kiù góa ê kak, sī góa ê koâiⁿ-tâi, sī góa ê pī-lān-só͘;\tChín-kiù góa ê ah, Lí sī kiù góa thoat-lī kiông-pō ê.","tghg":"上帝是我的石磐，我欲倚靠伊。伊是盾牌，是拯救我的角，是我的高台，是我的避難所。拯救我者啊，你是救我脫離強暴的。","bklhl":"上帝是我ê石磐，我beh óa靠伊；\t伊是藤牌，是拯救我ê角，是我ê高台，是我ê避難所；\t拯救我ê ah，你是救我脫離強暴ê。"}},{"book":"撒下","chapter":22,"verse":4,"versions":{"unv":"我要求告當讚美的耶和華，這樣，我必從仇敵手中被救出來。","bklcl":"Góa beh kiû-kiò Iâ-hô-hoa, I sī eng-kai o-ló ê;\tÁn-ni góa beh tit-tio̍h kiù, thoat-lī góa ê tùi-te̍k.","tghg":"我欲求叫耶和華，伊是應該謳咾的。按呢，我欲得著救脫離我的對敵。","bklhl":"我beh求叫耶和華，伊是應該o-ló ê；\tÁn-ni我beh得tio̍h救，脫離我ê對敵。"}},{"book":"撒下","chapter":22,"verse":5,"versions":{"unv":"曾有死亡的波浪環繞我，匪類的急流使我驚懼，","bklcl":"Sí-bô ê chúi-éng ûi góa,\tHúi-lūi ê hoàn-lām hō͘ góa kiaⁿ.","tghg":"死無的水湧圍我，匪類的氾濫互我驚。","bklhl":"死無ê水湧圍我，\t匪類ê氾濫hō͘我驚。"}},{"book":"撒下","chapter":22,"verse":6,"versions":{"unv":"陰間的繩索纏繞我，死亡的網羅臨到我。","bklcl":"Im-kan ê soh tîⁿ góa,\tSí-bô ê oa̍h-tauh kàu tī góa.","tghg":"陰間的索纏(tîⁿ)我，死無的活罩(oa̍h-tauh)到佇我。","bklhl":"陰間ê索纏我，\t死無ê活tauh到tī我。"}},{"book":"撒下","chapter":22,"verse":7,"versions":{"unv":"我在急難中求告耶和華，向我的　神呼求。他從殿中聽了我的聲音；我的呼求入了他的耳中。","bklcl":"Góa tī hoān-lān tiong kiû-kiò Iâ-hô-hoa,\tGóa kiû-kiò góa ê Siōng-tè.\tI tùi tiān--nih thiaⁿ góa ê siaⁿ,\tGóa ê kiû-kiò ji̍p I ê hī-khang.","tghg":"我佇患難中求叫耶和華，我求叫我的上帝。伊對殿裡聽我的聲；我的求叫入伊的耳孔。","bklhl":"我tī患難中求叫耶和華，\t我求叫我ê上帝。\t伊tùi殿裡聽我ê聲，\t我ê求叫入伊ê耳孔。"}},{"book":"撒下","chapter":22,"verse":8,"versions":{"unv":"那時因他發怒，地就搖撼戰抖；天的根基也震動搖撼。","bklcl":"Tōe chiū tín-tāng iô-choah,\tThiⁿ ê kun-ki iā gī-gī-chùn,\tŪi-tio̍h I ê siū-khì lâi tín-tāng.","tghg":"地就振動搖泏(iô-choah)，天的根基也栗栗戰(gī-gī-chùn)，為著伊的受氣來振動。","bklhl":"地就振動搖choah，\t天ê根基也gī-gī顫，\t為tio̍h伊ê受氣來振動。"}},{"book":"撒下","chapter":22,"verse":9,"versions":{"unv":"從他鼻孔冒煙上騰；從他口中發火焚燒，連炭也著了。","bklcl":"Tùi I ê phīⁿ-khang ū ian chhèng chiūⁿ-khì,\tTùi I ê chhùi ū chhut sio-bia̍t ê hé,\tThòaⁿ tùi án-ni to̍h.","tghg":"對伊的鼻孔有煙淐(chhèng)上去；對伊的嘴有出燒滅的火，炭對按呢𤏸(to̍h)。","bklhl":"Tùi伊ê鼻孔有煙chhèng上去，\tTùi伊ê嘴有出燒滅ê火，\t碳tùi án-ni to̍h。"}},{"book":"撒下","chapter":22,"verse":10,"versions":{"unv":"他又使天下垂，親自降臨；有黑雲在他腳下。","bklcl":"I hō͘ thiⁿ kē--lo̍h-lâi, chiū kàng-lîm,\tTī I ê kha-ē ū o͘-hûn.","tghg":"伊互天低落來，就降臨；佇伊的腳下有黑雲。","bklhl":"伊hō͘天低落來，就降臨，\tTī伊ê腳下有烏雲。"}},{"book":"撒下","chapter":22,"verse":11,"versions":{"unv":"他坐著基路伯飛行，在風的翅膀上顯現。","bklcl":"I khiâ ki-lō͘-peng teh pe,\tTī hong ê si̍t-téng hián-hiān.","tghg":"伊騎𠼻𡀔兵啲飛，佇風的翅頂顯現。","bklhl":"伊騎ki-lō͘-peng teh飛，\tTī風ê翼頂顯現。"}},{"book":"撒下","chapter":22,"verse":12,"versions":{"unv":"他以黑暗和聚集的水、天空的厚雲為他四圍的行宮。","bklcl":"I ēng o͘-àm chòe chiu-ûi ê tiùⁿ-pâng,\tChiū-sī chū-chi̍p ê chúi, kap khong-tiong ê ba̍t-hûn.","tghg":"伊用黑暗做周圍的帳房，就是聚集的水、及空中的密雲。","bklhl":"伊用烏暗做周圍ê帳房，\t就是聚集ê水，kap空中ê密雲。"}},{"book":"撒下","chapter":22,"verse":13,"versions":{"unv":"因他面前的光輝炭都著了。","bklcl":"In-ūi I bīn-chêng ê kng,\tHé-thòaⁿ chiū to̍h--khí-lâi.","tghg":"因為伊面前的光，火炭就𤏸起來。","bklhl":"因為伊面前ê光，\t火炭就to̍h起來。"}},{"book":"撒下","chapter":22,"verse":14,"versions":{"unv":"耶和華從天上打雷；至高者發出聲音。","bklcl":"Iâ-hô-hoa tùi thiⁿ khí lûi,\tChì-koâiⁿ--ê hoat-chhut I ê siaⁿ.","tghg":"耶和華對天起雷；至高者發出伊的聲。","bklhl":"耶和華tùi天起雷，\t至koân ê發出伊ê聲。"}},{"book":"撒下","chapter":22,"verse":15,"versions":{"unv":"他射出箭來，使仇敵四散，發出閃電，使他們擾亂。","bklcl":"I siā chìⁿ lâi kóaⁿ-sòaⁿ in,\tSih-nà lâi hō͘ in loān.","tghg":"伊射箭來，趕散𪜶，閃爁(sih-nà)來互𪜶亂。","bklhl":"伊射箭來趕散in，\tSih-nà來hō͘ in亂。"}},{"book":"撒下","chapter":22,"verse":16,"versions":{"unv":"耶和華的斥責一發，鼻孔的氣一出，海底就出現，大地的根基也顯露。","bklcl":"Hái-tóe chiū chhut-hiān,\tTōa-tōe ê kun-ki iā lō͘-hiān,\tSī in-ūi Iâ-hô-hoa ê chek-pī,\tIā in-ūi I ê phīⁿ-khang pûn-chhut ê khì.","tghg":"海底就出現，大地的根基也露現，是因為耶和華的責備，也因為伊的鼻孔歕出的氣。","bklhl":"海底就出現，\t大地ê根基也露現，\t是因為耶和華ê責備，\t也因為伊ê鼻孔pûn出ê氣。"}},{"book":"撒下","chapter":22,"verse":17,"versions":{"unv":"他從高天伸手抓住我，把我從大水中拉上來。","bklcl":"I tùi téng-bīn chhun-chhiú khiú góa,\tTùi tōa-chúi-tiong khan góa chhut;","tghg":"伊對頂面伸手搝(khiú)我，對大水中牽我出。","bklhl":"伊tùi頂面伸手khiú我，\tTùi大水中牽我出；"}},{"book":"撒下","chapter":22,"verse":18,"versions":{"unv":"他救我脫離我的勁敵和那些恨我的人，因為他們比我強盛。","bklcl":"I kiù góa thoat-lī ióng-béng ê tùi-te̍k,\tKap hiah-ê oàn-hūn góa ê lâng,\tIn-ūi in pí góa khah ū la̍t.","tghg":"伊救我脫離勇猛的對敵及許個怨恨我的人，因為𪜶比我卡有力。","bklhl":"伊救我脫離勇猛ê對敵，\tKap hiah-ê怨恨我ê人，\t因為in比我khah有力。"}},{"book":"撒下","chapter":22,"verse":19,"versions":{"unv":"我遭遇災難的日子，他們來攻擊我；但耶和華是我的倚靠。","bklcl":"Góa tú-tio̍h hoān-lān ê ji̍t, in lâi khún-pek góa,\tChóng-sī Iâ-hô-hoa sī góa só͘ óa-khò ê.","tghg":"我抵著(tú-tio̍h)患難的日，𪜶來窘迫我；總是耶和華是我所倚靠的。","bklhl":"我tú-tio̍h患難ê日，in來窘迫我，\t總是耶和華是我所óa靠ê。"}},{"book":"撒下","chapter":22,"verse":20,"versions":{"unv":"他又領我到寬闊之處；他救拔我，因他喜悅我。","bklcl":"I chhōa góa kàu khui-khoah ê só͘-chāi;\tI kiù góa, in-ūi I hoaⁿ-hí góa.","tghg":"伊導我到開闊的所在；伊救我，因為伊歡喜我。","bklhl":"伊chhōa我到開闊ê所在；\t伊救我，因為伊歡喜我。"}},{"book":"撒下","chapter":22,"verse":21,"versions":{"unv":"耶和華按著我的公義報答我，按著我手中的清潔賞賜我。","bklcl":"Iâ-hô-hoa chiàu góa ê kong-gī pò-tap góa,\tChiàu góa ê chhiú ê chheng-khì pò-siúⁿ góa.","tghg":"耶和華照我的公義報答我，照我的手的清氣報賞我。","bklhl":"耶和華照我ê公義報答我，\t照我ê手ê清氣報賞我。"}},{"book":"撒下","chapter":22,"verse":22,"versions":{"unv":"因為我遵守了耶和華的道，未曾作惡離開我的　神。","bklcl":"In-ūi góa siú Iâ-hô-hoa ê tō-lō͘,\tBē-bat chòe pháiⁿ, lī-khui góa ê Siōng-tè.","tghg":"因為我守耶和華的道路，未曾做歹離開我的上帝。","bklhl":"因為我守耶和華ê道路，\tBē-bat做pháiⁿ，離開我ê上帝。"}},{"book":"撒下","chapter":22,"verse":23,"versions":{"unv":"他的一切典章常在我面前；他的律例，我也未曾離棄。","bklcl":"I it-chhè ê hoat-tō͘ tī góa ê bīn-chêng,\tI ê lu̍t-lē, góa iā bô pōe-ge̍k.","tghg":"伊一切的法度佇我的面前；伊的律例，我也無悖逆。","bklhl":"伊一切ê法度tī我ê面前，\t伊ê律例，我也無悖逆。"}},{"book":"撒下","chapter":22,"verse":24,"versions":{"unv":"我在他面前作了完全人；我也保守自己遠離我的罪孽。","bklcl":"Góa tùi-tī I sī oân-choân,\tGóa iā siú pún-sin bô kiâⁿ góa ê pháiⁿ.","tghg":"我對佇伊是完全；我也守本身無行我的歹。","bklhl":"我對tī伊是完全，\t我也守本身無行我ê pháiⁿ。"}},{"book":"撒下","chapter":22,"verse":25,"versions":{"unv":"所以耶和華按我的公義，按我在他眼前的清潔賞賜我。","bklcl":"Só͘-í Iâ-hô-hoa pò-siúⁿ góa, sī chiàu góa ê kong-gī,\tIā chiàu góa tī I ê ba̍k-chiu-chêng ê chheng-khì.","tghg":"所以耶和華報賞我是照我的公義，也照我佇伊的目睭前的清氣。","bklhl":"所以耶和華報賞我，是照我ê公義，\t也照我tī伊ê目睭前ê清氣。"}},{"book":"撒下","chapter":22,"verse":26,"versions":{"unv":"慈愛的人，你以慈愛待他；完全的人，你以完全待他；","bklcl":"Tùi-tī jîn-chû ê lâng, Lí hián-bêng ka-kī sī jîn-chû,\tTùi-tī oân-choân ê lâng, Lí hián-bêng ka-kī sī oân-choân;","tghg":"對佇仁慈的人，你顯明家己是仁慈；對佇完全的人，你顯明家己是完全；","bklhl":"對tī仁慈ê人，你顯明家己是仁慈，\t對tī完全ê人，你顯明家己是完全；"}},{"book":"撒下","chapter":22,"verse":27,"versions":{"unv":"清潔的人，你以清潔待他；乖僻的人，你以彎曲待他。","bklcl":"Tùi-tī chheng-khì ê lâng, Lí hián-bêng ka-kī sī chheng-khì;\tTùi-tī koai-phiah-ê lâng, Lí hián-bêng ka-kī sī oan-khiau.","tghg":"對佇清氣的人，你顯明家己是清氣；對佇乖僻的人，你顯明家己是彎曲。","bklhl":"對tī清氣ê人，你顯明家己是清氣；\t對tī乖癖ê人，你顯明家己是彎曲。"}},{"book":"撒下","chapter":22,"verse":28,"versions":{"unv":"困苦的百姓，你必拯救；但你的眼目察看高傲的人，使他降卑。","bklcl":"Khùn-khó͘ ê peh-sìⁿ, Lí kiù i.\tLí ê ba̍k-chiu khòaⁿ kiau-ngō͘ ê lâng, hō͘ i kàng-kē.","tghg":"困苦的百姓，你救伊；你的目睭看驕傲的人，互伊降低。","bklhl":"困苦ê百姓，你救伊。\t你ê目睭看驕傲ê人，hō͘伊降低。"}},{"book":"撒下","chapter":22,"verse":29,"versions":{"unv":"耶和華啊，你是我的燈；耶和華必照明我的黑暗。","bklcl":"Iâ-hô-hoa ah, Lí sī góa ê teng,\tIâ-hô-hoa beh chiò-kng góa ê o͘-àm.","tghg":"耶和華啊，你是我的燈；耶和華欲照光我的黑暗。","bklhl":"耶和華ah，你是我ê燈，\t耶和華beh照光我ê烏暗。"}},{"book":"撒下","chapter":22,"verse":30,"versions":{"unv":"我藉著你衝入敵軍，藉著我的　神跳過牆垣。","bklcl":"In-ūi góa óa-khò Lí chhiong-ji̍p kun-tūi,\tÓa-khò góa ê Siōng-tè, chiū thiàu-kè chhiûⁿ.","tghg":"因為我倚靠你衝入軍隊，倚靠我的上帝就跳過牆。","bklhl":"因為我óa靠你衝入軍隊，\tóa靠我ê上帝，就跳過牆。"}},{"book":"撒下","chapter":22,"verse":31,"versions":{"unv":"至於　神，他的道是完全的；耶和華的話是煉淨的。凡投靠他的，他便作他們的盾牌。","bklcl":"Lūn-kàu Siōng-tè, I ê tō-lō͘ sī oân-choân ê,\tIâ-hô-hoa ê ōe, sī kè thoàn-liān ê;\tKìⁿ-nā óa-khò I ê, I chiū chòe in ê tîn-pâi.","tghg":"論到上帝，伊的道路是完全的；耶和華的話是過鍛煉的。見若倚靠伊的，伊就做𪜶的盾牌。","bklhl":"論到上帝，伊ê道路是完全ê，\t耶和華ê話，是過鍛鍊ê；\t見若óa靠伊ê，伊就做in ê藤牌。"}},{"book":"撒下","chapter":22,"verse":32,"versions":{"unv":"除了耶和華，誰是　神呢？除了我們的　神，誰是磐石呢？","bklcl":"Iâ-hô-hoa í-gōa, chī-chūi sī Siōng-tè ah?\tLán ê Siōng-tè í-gōa, chī-chūi sī chio̍h-pôaⁿ ah?","tghg":"耶和華以外，是誰是上帝啊？咱的上帝以外，是誰是石磐啊？","bklhl":"耶和華以外，是誰是上帝ah？\t咱ê上帝以外，是誰是石磐ah？"}},{"book":"撒下","chapter":22,"verse":33,"versions":{"unv":"　神是我堅固的保障；他引導完全人行他的路。","bklcl":"Siōng-tè sī góa kian-kò͘ ê iâⁿ-chē,\tI ín-chhōa oân-choân ê lâng kiâⁿ I ê lō͘.","tghg":"上帝是我堅固的營寨，伊引導完全的人行伊的路。","bklhl":"上帝是我堅固ê營寨，\t伊引chhōa完全ê人行伊ê路。"}},{"book":"撒下","chapter":22,"verse":34,"versions":{"unv":"他使我的腳快如母鹿的蹄，又使我在高處安穩。","bklcl":"I hō͘ góa ê kha chhin-chhiūⁿ lo̍k-bú,\tHō͘ góa khiā tī góa koâiⁿ ê só͘-chāi.","tghg":"伊互我的腳親像鹿母，互我徛佇我高的所在。","bklhl":"伊hō͘我ê腳親像鹿母，\thō͘我khiā tī我高ê所在。"}},{"book":"撒下","chapter":22,"verse":35,"versions":{"unv":"他教導我的手能以爭戰，甚至我的膀臂能開銅弓。","bklcl":"I kà-sī góa ê chhiú ōe kau-chiàn,\tTì-kàu góa ê chhiú-kut ōe khui tâng-keng.","tghg":"伊教示我的手會交戰，致到我的手骨會開銅弓。","bklhl":"伊教示我ê手能交戰，\t致到我ê手骨能開銅弓。"}},{"book":"撒下","chapter":22,"verse":36,"versions":{"unv":"你把你的救恩給我作盾牌；你的溫和使我為大。","bklcl":"Lí ēng Lí ê chín-kiù hō͘ góa chòe tîn-pâi,\tLí ê un-jiû hō͘ góa chòe tōa.","tghg":"你用你的拯救互我做盾牌；你的溫柔互我做大。","bklhl":"你用你ê拯救hō͘我做藤牌，\t你ê溫柔hō͘我做大。"}},{"book":"撒下","chapter":22,"verse":37,"versions":{"unv":"你使我腳下的地步寬闊；我的腳未曾滑跌。","bklcl":"Lí hō͘ góa ê kha só͘ ta̍h ê tōe khui-khoah,\tGóa ê kha iā bē-bat ta̍h-thu̍t.","tghg":"你互我的腳所踏的地開闊；我的腳也未曾踏脫(ta̍h-thu̍t)。","bklhl":"你hō͘我ê腳所踏ê地開闊，\t我ê腳也bē-bat踏thu̍t。"}},{"book":"撒下","chapter":22,"verse":38,"versions":{"unv":"我追趕我的仇敵，滅絕了他們，未滅以先，我沒有歸回。","bklcl":"Góa tui-jip góa ê tùi-te̍k, lâi chián-tû in;\tIn bē châu-bia̍t ê tāi-seng, góa bô tò-tńg-lâi.","tghg":"我追趇(jip)我的對敵，來剪除𪜶，𪜶未剿滅(châu-bia̍t)的代先，我無倒轉來。","bklhl":"我追jip我ê對敵，來剪除in；\tIn bē剿滅ê事先，我無倒tńg來。"}},{"book":"撒下","chapter":22,"verse":39,"versions":{"unv":"我滅絕了他們，打傷了他們，使他們不能起來；他們都倒在我的腳下。","bklcl":"Góa châu-bia̍t in, phah-siong in,\tHō͘ in bōe khí-lâi, tó tī góa ê kha-ē.","tghg":"我剿滅𪜶，拍傷𪜶，互𪜶𣍐起來；倒佇我的腳下。","bklhl":"我剿滅in，phah傷in，\tHō͘ in bōe起來，倒tī我ê腳下。"}},{"book":"撒下","chapter":22,"verse":40,"versions":{"unv":"因為你曾以力量束我的腰，使我能爭戰；你也使那起來攻擊我的都服在我以下。","bklcl":"In-ūi Lí bat ēng khùi-la̍t hâ góa, hō͘ góa ōe kau-chiàn,\tLí hō͘ hiah-ê khí-lâi kong-kek góa ê, lóng hâng-ho̍k góa.","tghg":"因為你曾用氣力縖我，互我會交戰；你互許個起來攻擊我的攏降服我。","bklhl":"因為你bat用氣力hâ我，hō͘我能交戰，\t你hō͘ hiah-ê起來攻擊我ê，lóng降服我。"}},{"book":"撒下","chapter":22,"verse":41,"versions":{"unv":"你又使我的仇敵在我面前轉背逃跑，叫我能以剪除那恨我的人。","bklcl":"Lí hō͘ góa ê tùi-te̍k ǹg góa oa̍t-tńg-sin,\tHō͘ góa thang chián-tû hiah-ê oàn-hūn góa ê lâng.","tghg":"你互我的對敵向我越轉身，互我通剪除許個怨恨我的人。","bklhl":"你hō͘我ê對敵ǹg我oa̍t-tńg身，\thō͘我thang剪除hiah-ê怨恨我ê人。"}},{"book":"撒下","chapter":22,"verse":42,"versions":{"unv":"他們仰望，卻無人拯救；就是呼求耶和華，他也不應允。","bklcl":"In sì-kòe khòaⁿ, iā bô chín-kiù in ê,\tChiū ǹg-bāng Iâ-hô-hoa, I iā m̄ ìn i.","tghg":"𪜶四界看，也無拯救𪜶的；就向望耶和華，伊也呣應伊。","bklhl":"In四界看，也無拯救in ê，\t就ǹg望耶和華，伊也m̄應伊。"}},{"book":"撒下","chapter":22,"verse":43,"versions":{"unv":"我搗碎他們，如同地上的灰塵，踐踏他們，四散在地，如同街上的泥土。","bklcl":"Góa tûi in iù-iù, chhin-chhiūⁿ tōe-chiūⁿ ê tîn-ai,\tGóa ta̍h in chhin-chhiūⁿ ke-lō͘ ê thô͘-bê, hō͘ in sì-sòaⁿ.","tghg":"我搥(tûi)𪜶幼幼(iù-iù)，親像地上的塵埃；我踏𪜶親像街路的土糜(thô͘-bê)，互𪜶四散。","bklhl":"我搥in幼幼，親像地上ê塵埃，\t我踏in親像街路ê土糜，hō͘ in四散。"}},{"book":"撒下","chapter":22,"verse":44,"versions":{"unv":"你救我脫離我百姓的爭競，保護我作列國的元首；我素不認識的民必事奉我。","bklcl":"Lí kiù góa thoat-lī góa ê peh-sìⁿ ê saⁿ-chiⁿ,\tPó-chûn góa chòe lia̍t-kok ê thâu-ba̍k;\tGóa só͘ m̄-bat ê peh-sìⁿ beh ho̍k-sāi góa.","tghg":"你救我脫離我的百姓的相爭，保存我做列國的頭目；我所呣識的百姓欲服事我。","bklhl":"你救我脫離我ê百姓ê相爭，\t保存我做列國ê頭目；\t我所m̄-bat ê百姓beh服事我。"}},{"book":"撒下","chapter":22,"verse":45,"versions":{"unv":"外邦人要投降我，一聽見我的名聲就必順從我。","bklcl":"Gōa-pang lâng beh tâu-hâng góa,\tChi̍t-ē thiaⁿ-kìⁿ, chiū beh chun-thàn góa.","tghg":"外邦人欲投降我，一下聽見就欲遵趁我。","bklhl":"外邦人beh投降我，\t一下聽見，就beh遵thàn我。"}},{"book":"撒下","chapter":22,"verse":46,"versions":{"unv":"外邦人要衰殘，戰戰兢兢地出他們的營寨。","bklcl":"Gōa-pang lâng beh soe-pāi,\tTùi in pì-ba̍t ê só͘-chāi ngia̍uh-ngia̍uh-chhoah chhut-lâi.","tghg":"外邦人欲衰敗，對𪜶秘密的所在愕愕惙(ngia̍uh-ngia̍uh-chhoah)出來。","bklhl":"外邦人beh衰敗，\tTùi in秘密ê所在ngia̍uh-ngia̍uh-chhoah出來。"}},{"book":"撒下","chapter":22,"verse":47,"versions":{"unv":"耶和華是活　神，願我的磐石被人稱頌！願　神─那拯救我的磐石被人尊崇！","bklcl":"Iâ-hô-hoa sī oa̍h ê, goān góa ê chio̍h-pôaⁿ tit-tio̍h o-ló,\tGoān Siōng-tè, chiū-sī kiù góa ê Chio̍h-pôaⁿ--ê, tit-tio̍h chun-chòe koâiⁿ;","tghg":"耶和華是活的，願我的石磐得著謳咾！願上帝──就是救我的石磐的得著尊做高！","bklhl":"耶和華是活ê，願我ê石磐得tio̍h o-ló，\t願上帝，就是救我ê石磐ê，得tio̍h尊做高；"}},{"book":"撒下","chapter":22,"verse":48,"versions":{"unv":"這位　神就是那為我伸冤、使眾民服在我以下的。","bklcl":"Chiū-sī thòe góa sin-oan ê Siōng-tè,\tHō͘ hiah-ê peh-sìⁿ hâng-ho̍k góa ê;","tghg":"就是替我伸冤的上帝、互許個百姓降服我的。","bklhl":"就是替我伸冤ê上帝，\tHō͘ hiah-ê百姓降服我ê；"}},{"book":"撒下","chapter":22,"verse":49,"versions":{"unv":"你救我脫離仇敵，又把我舉起，高過那些起來攻擊我的；你救我脫離強暴的人。","bklcl":"Kiù góa thoat-lī góa ê tùi-te̍k ê;\tKoh kú-khí góa khah koâiⁿ hiah-ê khí-lâi kong-kek góa ê.\tLí kiù góa thoat-lī kiông-pō ê lâng.","tghg":"救我脫離我的對敵的，閣舉起我，卡高許個起來攻擊我的；你救我脫離強暴的人。","bklhl":"救我脫離我ê對敵ê；\tKoh舉起我khah高hiah-ê起來攻擊我ê。\t你救我脫離強暴ê人。"}},{"book":"撒下","chapter":22,"verse":50,"versions":{"unv":"耶和華啊，因此我要在外邦中稱謝你，歌頌你的名。","bklcl":"Iâ-hô-hoa ah, in-ūi án-ni góa beh tī lia̍t-pang kám-siā Lí,\tIā beh chhiùⁿ-koa o-ló Lí ê miâ.","tghg":"耶和華啊，因為按呢我欲佇列邦感謝你，也欲唱歌謳咾你的名。","bklhl":"耶和華ah，因為án-ni我beh tī列邦感謝你，\t也beh唱歌o-ló你ê名。"}},{"book":"撒下","chapter":22,"verse":51,"versions":{"unv":"耶和華賜極大的救恩給他所立的王，施慈愛給他的受膏者，就是給大衛和他的後裔，直到永遠！","bklcl":"Iâ-hô-hoa tōa-tōa chín-kiù I só͘ siat-li̍p ê ông,\tSi chû-ài hō͘ I só͘ boah-iû-ê,\tChiū-sī hō͘ Tāi-pi̍t kap i ê hō͘-è, kàu éng-oán.","tghg":"耶和華大大拯救伊所設立的王，施慈愛互伊所抹油者，就是互大衛及伊的後裔，到永遠！","bklhl":"耶和華大大拯救伊所設立ê王，\t施慈愛hō͘伊所抹油ê，\t就是hō͘大衛kap伊ê後裔，到永遠。"}}]