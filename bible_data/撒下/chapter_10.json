[{"book":"撒下","chapter":10,"verse":1,"versions":{"unv":"此後，亞捫人的王死了，他兒子哈嫩接續他作王。","bklcl":"Chit-tia̍p í-āu, A-bûn lâng ê ông sí, i ê kiáⁿ Hap-lùn sòa-chiap i chòe ông.","tghg":"此霎(tia̍p)以後，亞捫人的王死，伊的子哈嫩續接伊做王。","bklhl":"Chit-tia̍p以後，A-bûn人ê王死，伊ê kiáⁿ Hap-lùn續接伊做王。"}},{"book":"撒下","chapter":10,"verse":2,"versions":{"unv":"大衛說：「我要照哈嫩的父親拿轄厚待我的恩典厚待哈嫩。」於是大衛差遣臣僕，為他喪父安慰他。大衛的臣僕到了亞捫人的境內。","bklcl":"Tāi-pi̍t kóng, Góa beh si-un hō͘ Ná-hat ê kiáⁿ Hap-lùn, chhin-chhiūⁿ i ê lāu-pē si-un hō͘ góa chi̍t-iūⁿ.  Tāi-pi̍t chiū chhe jîn-sîn, thok-tiōng in an-ùi i sí lāu-pē.  Tāi-pi̍t ê jîn-sîn kàu A-bûn lâng ê kéng-lāi.","tghg":"大衛講：「我欲施恩互拿轄的子哈嫩親像伊的老父施恩互我一樣。」大衛就差人臣，託仗𪜶安慰伊死老父。大衛的人臣到亞捫人的境內。","bklhl":"大衛講，我beh施恩hō͘ Ná-hat ê kiáⁿ Hap-lùn，親像伊ê老父施恩hō͘我一樣。大衛就差人臣，託重in安慰伊死老父。大衛ê人臣到A-bûn人ê境內。"}},{"book":"撒下","chapter":10,"verse":3,"versions":{"unv":"但亞捫人的首領對他們的主哈嫩說：「大衛差人來安慰你，你想他是尊敬你父親嗎？他差臣僕來不是詳察窺探、要傾覆這城嗎？」","bklcl":"Chóng-sī A-bûn lâng ê siú-léng chhe lâng kā in ê chú Hap-lùn kóng, Tāi-pi̍t chhe lâng lâi lí chia ùi-būn lí, lí phah-sǹg i sī chun-kèng lí ê pē mah?  Tāi-pi̍t chhe i ê jîn-sîn, kiám-m̄-sī beh cheng-thàm chit ê siâⁿ, siông-sè khòaⁿ lâi chhia-tó i mah?","tghg":"總是亞捫人的首領差人給𪜶的主哈嫩講：「大衛差人來你遮慰問你，你拍算伊是尊敬你的父嗎？大衛差伊的人臣豈呣是欲偵探此個城、詳細看來捙倒(chhia-tó)伊嗎？」","bklhl":"總是A-bûn人ê首領差人kā in ê主Hap-lùn講，大衛差人來你chia慰問你，你phah算伊是尊敬你ê父mah？大衛差伊ê人臣，kiám m̄是beh偵探chit ê城，詳細看來chhia倒伊mah？"}},{"book":"撒下","chapter":10,"verse":4,"versions":{"unv":"哈嫩便將大衛臣僕的鬍鬚剃去一半，又割斷他們下半截的衣服，使他們露出下體，打發他們回去。","bklcl":"Hap-lùn chiū chiong Tāi-pi̍t ê jîn-sîn ê chhùi-chhiu thì chi̍t-pòaⁿ, koh tùi-tiong koah-tn̄g i ê saⁿ, kàu tōa-thúi-téng, chhe in tò--khì.","tghg":"哈嫩就將大衛的人臣的嘴鬚剃一半，閣對中割斷伊的衫，到大腿頂，差𪜶倒去。","bklhl":"Hap-lùn就將大衛ê人臣ê嘴鬚剃一半，koh對中割斷伊ê衫，到大腿頂，差in tò去。"}},{"book":"撒下","chapter":10,"verse":5,"versions":{"unv":"有人告訴大衛，他就差人去迎接他們，（因為他們甚覺羞恥），告訴他們說：「可以住在耶利哥，等到鬍鬚長起再回來。」","bklcl":"Ū lâng kā Tāi-pi̍t kóng.  I chiū chhe lâng khì ngiâ-chih in, in-ūi hiah-ê lâng kiàn-siàu kàu-ke̍k.  Ông kóng, Thang tiàm tī Iâ-lī-ko thèng-hāu chhùi-chhiu hoat-tn̂g, chiah tò--lâi.","tghg":"有人給大衛講，伊就差人去迎接(ngiâ-chih)𪜶，（因為許個人見誚到極），王講：「通踮佇耶利哥聽候嘴鬚發長才倒來。」","bklhl":"有人kā大衛講。伊就差人去迎接in，因為hiah-ê人見笑到極。王講，Thang tiàm tī耶利哥thèng候嘴鬚發長，chiah tò來。"}},{"book":"撒下","chapter":10,"verse":6,"versions":{"unv":"亞捫人知道大衛憎惡他們，就打發人去，招募伯‧利合的亞蘭人和瑣巴的亞蘭人，步兵二萬，與瑪迦王的人一千、陀伯人一萬二千。","bklcl":"A-bûn lâng chai in hō͘ Tāi-pi̍t iàm-ò͘ⁿ; A-bûn lâng chiū chhe lâng khì chhiàⁿ Pek-lī-ha̍p ê A-lân lâng, kap Só-pa ê A-lân lâng, pō͘-peng nn̄g-bān, kap Má-ka ông ê lâng chi̍t-chheng, Tô-pek lâng chi̍t-bān nn̄g-chheng.","tghg":"亞捫人知𪜶互大衛厭惡(iàm-ò͘ⁿ)，亞捫人就差人去，倩(chhiàⁿ)伯利合的亞蘭人及瑣巴的亞蘭人，步兵二萬，及瑪迦王的人一千、陀伯人一萬二千。","bklhl":"A-bûn人知in hō͘大衛厭惡；A-bûn人就差人去倩Pek-Lī-ha̍p ê A-lân人，kap Só-pa ê A-lân人，步兵兩萬，kap Má-ka王ê人一千，Tô-pek人一萬兩千。"}},{"book":"撒下","chapter":10,"verse":7,"versions":{"unv":"大衛聽見了，就差派約押統帶勇猛的全軍出去。","bklcl":"Tāi-pi̍t thiaⁿ-kìⁿ, chiū chhe Iok-ap chhōa ióng-sū choân-kun.","tghg":"大衛聽見，就差約押導勇士全軍。","bklhl":"大衛聽見，就差約押chhōa勇士全軍。"}},{"book":"撒下","chapter":10,"verse":8,"versions":{"unv":"亞捫人出來，在城門前擺陣；瑣巴與利合的亞蘭人、陀伯人，並瑪迦人，另在郊野擺陣。","bklcl":"A-bûn lâng chhut-lâi pâi-tīn tī siâⁿ-mn̂g-kháu;  Só-pa  kap Lī-ha̍p ê A-lân lâng, Tô-pek lâng, kap Má-ka lâng, lēng-gōa pâi-tīn tī kau-iá.","tghg":"亞捫人出來排陣佇城門口；瑣巴及利合的亞蘭人、陀伯人，及瑪迦人，另外排陣佇郊野。","bklhl":"A-bûn人出來排陣tī城門口；Só-pa kap Lī-ha̍p ê A-lân人、Tô-pek人，kap Má-ka人，另外排陣tī郊野。"}},{"book":"撒下","chapter":10,"verse":9,"versions":{"unv":"約押看見敵人在他前後擺陣，就從以色列軍中挑選精兵，使他們對著亞蘭人擺陣。","bklcl":"Iok-ap khòaⁿ-kìⁿ chêng-āu ū tùi-te̍k pâi-tīn, chiū tùi Í-sek-lia̍t cheng-peng ê tiong-kan koh-chài kéng i lâi pâi-tīn, tí-te̍k A-lân lâng;","tghg":"約押看見前後有對敵排陣，就對以色列精兵的中間閣再揀伊來排陣，抵敵亞蘭人。","bklhl":"約押看見前後有對敵排陣，就tùi以色列精兵ê中間koh再揀伊來排陣，抵敵A-lân人；"}},{"book":"撒下","chapter":10,"verse":10,"versions":{"unv":"其餘的兵交與他兄弟亞比篩，對著亞捫人擺陣。","bklcl":"kî-û ê peh-sìⁿ kau i ê sió-tī A-pí-su, hō͘ i pâi-tīn tí-te̍k A-bûn lâng.","tghg":"其餘的百姓交伊的小弟亞比篩，互伊排陣抵敵亞捫人。","bklhl":"其餘ê百姓交伊ê小弟A-pí-su，hō͘伊排陣抵敵A-bûn人。"}},{"book":"撒下","chapter":10,"verse":11,"versions":{"unv":"約押對亞比篩說：「亞蘭人若強過我，你就來幫助我；亞捫人若強過你，我就去幫助你。","bklcl":"Koh kóng, Nā A-lân lâng khah-kiông góa, lí chiū lâi pang-chān góa; nā A-bûn lâng khah-kiông lí, góa chiū khì pang-chān lí.","tghg":"閣講：「若亞蘭人卡強我，你就來幫助我；若亞捫人卡強你，我就去幫助你。","bklhl":"Koh講，Nā A-lân人khah強我，你就來幫贊我；若A-bûn人khah強你，我就去幫贊你。"}},{"book":"撒下","chapter":10,"verse":12,"versions":{"unv":"我們都當剛強，為本國的民和　神的城邑作大丈夫。願耶和華憑他的意旨而行！」","bklcl":"Tio̍h ióng-kám, lán tio̍h ūi lán ê peh-sìⁿ kap lán Siōng-tè ê siâⁿ chòe tāi-tiōng-hu; goān Iâ-hô-hoa chiàu I só͘ khòaⁿ-chòe hó-ê lâi kiâⁿ.","tghg":"著勇敢，咱著為咱的百姓及咱上帝的城做大丈夫。願耶和華照伊所看做好的來行！」","bklhl":"Tio̍h勇敢，咱tio̍h為咱ê百姓kap咱上帝ê城做大丈夫；願耶和華照伊所看做好ê來行。"}},{"book":"撒下","chapter":10,"verse":13,"versions":{"unv":"於是，約押和跟隨他的人前進攻打亞蘭人；亞蘭人在約押面前逃跑。","bklcl":"Tùi án-ni Iok-ap kap tè i ê peh-sìⁿ chìn-chêng kap A-lân lâng kau-chiàn; in chiū tī i ê bīn-chêng tô-cháu.","tghg":"對按呢，約押及隨伊的百姓進前及亞蘭人交戰；𪜶就佇伊的面前逃走。","bklhl":"Tùi án-ni，約押kap tè伊ê百姓進前kap A-lân人交戰；in就tī伊ê面前逃走。"}},{"book":"撒下","chapter":10,"verse":14,"versions":{"unv":"亞捫人見亞蘭人逃跑，他們也在亞比篩面前逃跑進城。約押就離開亞捫人那裡，回耶路撒冷去了。","bklcl":"A-bûn lâng khòaⁿ-kìⁿ A-lân lâng tô-cháu, in iā tī A-pí-su ê bīn-chêng cháu ji̍p siâⁿ.  Iok-ap chiū tùi A-bûn lâng hia tò-khì, kàu Iâ-lō͘-sat-léng.","tghg":"亞捫人看見亞蘭人逃走，𪜶也佇亞比篩的面前走入城。約押就對亞捫人遐倒去，到耶路撒冷。","bklhl":"A-bûn人看見A-lân人逃走，in也tī A-pí-su ê面前走入城。約押就tùi A-bûn人hia tò去，到耶路撒冷。"}},{"book":"撒下","chapter":10,"verse":15,"versions":{"unv":"亞蘭人見自己被以色列人打敗，就又聚集。","bklcl":"A-lân lâng khòaⁿ-kìⁿ in thâi-su tī Í-sek-lia̍t lâng ê bīn-chêng, chiū koh chū-chi̍p.","tghg":"亞蘭人看見𪜶刣輸佇以色列人的面前，就閣聚集。","bklhl":"A-lân人看見in 刣輸tī以色列人ê面前，就koh聚集。"}},{"book":"撒下","chapter":10,"verse":16,"versions":{"unv":"哈大底謝差遣人，將大河那邊的亞蘭人調來；他們到了希蘭，哈大底謝的將軍朔法率領他們。","bklcl":"Hap-tāi-tí-siā chhe lâng tiàu Hô-gōa ê A-lân lâng chhut-lâi; in kàu Hi-lân; Hap-tāi-tí-siā ê kun-tiúⁿ Sok-hoat chhōa in.","tghg":"哈大底謝差人，召河外的亞蘭人出來；𪜶到希蘭，哈大底謝的軍長朔法導𪜶。","bklhl":"Hap-tāi-tí-siā差人召河外ê A-lân人出來；in到Hi-lân；Hap-tāi-tí-siā ê軍長Sok-hoat chhōa in。"}},{"book":"撒下","chapter":10,"verse":17,"versions":{"unv":"有人告訴大衛，他就聚集以色列眾人，過約旦河，來到希蘭。亞蘭人迎著大衛擺陣，與他打仗。","bklcl":"Ū lâng pò Tāi-pi̍t chai; i chiū chū-chi̍p Í-sek-lia̍t chèng-lâng, kè Iok-tàn hô lâi kàu Hi-lân; A-lân lâng pâi-tīn kong-kek Tāi-pi̍t, kap i kau-chiàn.","tghg":"有人報大衛知，伊就聚集以色列眾人，過約但河，來到希蘭。亞蘭人排陣攻擊大衛，及伊交戰。","bklhl":"有人報大衛知；伊就聚集以色列眾人，過約旦河來到Hi-lân；A-lân人排陣攻擊大衛，kap伊交戰。"}},{"book":"撒下","chapter":10,"verse":18,"versions":{"unv":"亞蘭人在以色列人面前逃跑；大衛殺了亞蘭七百輛戰車的人，四萬馬兵，又殺了亞蘭的將軍朔法。","bklcl":"A-lân lâng tô-cháu tī Í-sek-lia̍t ê bīn-chêng;  Tāi-pi̍t thâi-sí A-lân chhit-pah tiuⁿ chiàn-chhia ê peng, bé-peng sì-bān; koh phah in ê kun-tiúⁿ Sok-hoat, hō͘ i sí tī-hia.","tghg":"亞蘭人逃走佇以色列的面前；大衛刣死亞蘭七百張戰車的兵，馬兵四萬，閣拍𪜶的軍長朔法互伊死佇遐。","bklhl":"A-lân人逃走tī以色列ê面前；大衛刣死A-lân七百張戰車ê兵，馬兵四萬；koh phah in ê軍長Sok-hoat，hō͘伊死tī-hia。"}},{"book":"撒下","chapter":10,"verse":19,"versions":{"unv":"屬哈大底謝的諸王見自己被以色列人打敗，就與以色列人和好，歸服他們。於是亞蘭人不敢再幫助亞捫人了。","bklcl":"Hâng-ho̍k Hap-tāi-tí-siā hiah-ê ông khòaⁿ-kìⁿ in thâi-su tī Í-sek-lia̍t ê bīn-chêng, chiū kap Í-sek-lia̍t hô-hó, lâi hâng-ho̍k in.  Tùi án-ni A-lân lâng m̄-káⁿ koh pang-chān A-bûn lâng.","tghg":"降服哈大底謝許個王看見𪜶刣輸佇以色列的面前，就及以色列和好，來降服𪜶。對按呢亞蘭人呣敢閣幫助亞捫人。","bklhl":"降服Hap-tāi-tí-siā hiah-ê王看見in 刣輸tī以色列ê面前，就kap以色列和好，來降服in。Tùi án-ni，A-lân人m̄敢koh幫贊A-bûn人。"}}]