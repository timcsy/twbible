[{"book":"弗","chapter":1,"verse":1,"versions":{"unv":"奉　神旨意，作基督耶穌使徒的保羅，寫信給在以弗所的聖徒，就是在基督耶穌裡有忠心的人。","bklcl":"Tùi Siōng-tè ê chí-ì chòe Ki-tok Iâ-so͘ ê sù-tô͘, Pó-lô, phoe kià hō͘ tiàm Í-hut-só͘ chiah-ê sèng-tô͘, tiong-sìn tī Ki-tok Iâ-so͘ ê;","tghg":"對上帝的旨意，做基督耶穌的使徒保羅，批寄互踮以弗所諸個聖徒，忠信佇基督耶穌的。","bklhl":"Tùi上帝ê旨意做基督耶穌ê使徒，保羅，phoe寄hō͘ tiàm以弗所chiah ê聖徒，忠信tī基督耶穌ê；"}},{"book":"弗","chapter":1,"verse":2,"versions":{"unv":"願恩惠、平安從　神我們的父和主耶穌基督歸與你們！","bklcl":"goān lín tùi lán ê Pē Siōng-tè kap Chú Iâ-so͘ Ki-tok tit-tio̍h un-tián pêng-an.","tghg":"願恁對咱的父上帝及主耶穌基督得著恩典、平安！","bklhl":"願lín對咱ê父上帝kap主耶穌基督得tio̍h恩典平安。"}},{"book":"弗","chapter":1,"verse":3,"versions":{"unv":"願頌讚歸與我們主耶穌基督的父　神！他在基督裡曾賜給我們天上各樣屬靈的福氣：","bklcl":"Goān lán ê Chú Iâ-so͘ Ki-tok ê Siōng-tè, iā sī I ê Pē, tit-tio̍h o-ló; I tī Ki-tok bat siúⁿ-sù lán tī thiⁿ-ni̍h ta̍k hāng sio̍k tī sîn ê hok-khì;","tghg":"願咱的主耶穌基督的上帝也是伊的父得著謳咾！伊佇基督曾賞賜咱佇天裡逐項屬佇神的福氣：","bklhl":"願咱ê主耶穌基督ê上帝，也是伊ê父，得tio̍h o-ló；伊tī基督bat賞賜咱tī天裡ta̍k項屬tī神ê福氣；"}},{"book":"弗","chapter":1,"verse":4,"versions":{"unv":"就如　神從創立世界以前，在基督裡揀選了我們，使我們在他面前成為聖潔，無有瑕疵；","bklcl":"chiū-sī chiàu I chhòng-chō sè-kan ê tāi-seng tī Ki-tok kéng lán, hō͘ lán tī I ê bīn-chêng chiâⁿ-chòe sèng, bô thang hiâm;","tghg":"就是照伊創造世間的代先，佇基督揀咱，互咱佇伊的面前成做聖，無通嫌；","bklhl":"就是照伊創造世間ê事先tī基督揀咱，hō͘咱tī伊ê面前成做聖，無thang嫌；"}},{"book":"弗","chapter":1,"verse":5,"versions":{"unv":"又因愛我們，就按著自己的意旨所喜悅的，預定我們藉著耶穌基督得兒子的名分，","bklcl":"I chiàu I ê chí-ì só͘ hoaⁿ-hí ê, ēng jîn-ài tāi-seng tiāⁿ-tio̍h lán tùi Iâ-so͘ Ki-tok tit-tio̍h chòe kiáⁿ, lâi kui tī I,","tghg":"伊照伊的旨意所歡喜的，用仁愛代先定著咱對耶穌基督得著做子來歸佇伊，","bklhl":"伊照伊ê旨意所歡喜ê，用仁愛事先定tio̍h咱tùi耶穌基督得tio̍h做kiáⁿ，來歸tī伊，"}},{"book":"弗","chapter":1,"verse":6,"versions":{"unv":"使他榮耀的恩典得著稱讚；這恩典是他在愛子裡所賜給我們的。","bklcl":"hō͘ I un-tián ê êng-kng tit-tio̍h o-ló; chit ê un-tián chiū-sī I tī só͘ thiàⁿ ê Kiáⁿ siúⁿ-sù lán ê;","tghg":"互伊恩典的榮光得著謳咾；此個恩典就是伊佇所疼的子賞賜咱的。","bklhl":"hō͘伊恩典ê榮光得tio̍h o-ló；chit ê恩典就是伊tī所疼ê Kiáⁿ賞賜咱ê；"}},{"book":"弗","chapter":1,"verse":7,"versions":{"unv":"我們藉這愛子的血得蒙救贖，過犯得以赦免，乃是照他豐富的恩典。","bklcl":"tiàm-tī I lán tùi I ê huih tit-tio̍h sio̍k-hôe, sià-bián chōe-kòa, chiàu I un-tián ê pù-ū;","tghg":"踮佇伊咱對伊的血得著贖回，赦免罪過，照伊恩典的富有(pù-ū)。","bklhl":"tiàm-tī伊咱tùi伊ê血得tio̍h贖回，赦免罪過，照伊恩典ê富有；"}},{"book":"弗","chapter":1,"verse":8,"versions":{"unv":"這恩典是　神用諸般智慧聰明，充充足足賞給我們的；","bklcl":"I chiong chit ê un-tián, ēng ta̍k iūⁿ ê tì-hūi kap kiàn-sek, siúⁿ-sù lán kàu móa-móa;","tghg":"伊將此個恩典用逐樣的智慧及見識，賞賜咱到滿滿；","bklhl":"伊將chit ê恩典，用ta̍k樣ê智慧kap見識，賞賜咱到滿滿；"}},{"book":"弗","chapter":1,"verse":9,"versions":{"unv":"都是照他自己所預定的美意，叫我們知道他旨意的奧祕，","bklcl":"í-keng hō͘ lán chai I chí-ì ê ò-biāu, chiàu I ê hó-ì, chiū-sī I tī pún-sin só͘ tāi-seng tiāⁿ-tio̍h ê,","tghg":"已經互咱知伊旨意的奧妙，照伊的好意，","bklhl":"已經hō͘咱知伊旨意ê奧妙，照伊ê好意，就是伊tī本身所事先定tio̍h ê，"}},{"book":"弗","chapter":1,"verse":10,"versions":{"unv":"要照所安排的，在日期滿足的時候，使天上、地上、一切所有的都在基督裡面同歸於一。","bklcl":"beh tī chiah-ê ji̍t-kî oân-móa ê sî, siat-hoat hō͘ bān mi̍h, put-lūn tī thiⁿ-ni̍h ê tī tōe-ni̍h ê, lóng tī Ki-tok lâi ha̍p-it;","tghg":"就是伊佇本身所代先定著的，欲佇諸個日期圓滿的時，設法互萬物不論佇天裡的、佇地裡的，攏佇基督來合一。","bklhl":"beh tī chiah ê日期完滿ê時，設法hō͘萬物，不論tī天裡ê tī地裡ê，lóng tī基督來合一；"}},{"book":"弗","chapter":1,"verse":11,"versions":{"unv":"我們也在他裡面得（得：或譯成）了基業；這原是那位隨己意行、做萬事的，照著他旨意所預定的，","bklcl":"tiàm-tī I lán iā chiâⁿ-chòe ke-gia̍p, chiū-sī tāi-seng siū tiāⁿ-tio̍h ê, chiàu hit ê thàn ka-kī ê chí-ì kiâⁿ bān-hāng-ū ê ê ì-sù,","tghg":"踮佇伊咱也成做家業；就是代先受定著的，照彼個趁家己的旨意、行萬項有者的意思，","bklhl":"tiàm-tī伊咱也成做家業，就是事先受定tio̍h ê，照hit ê thàn家己ê旨意行萬項有ê ê意思，"}},{"book":"弗","chapter":1,"verse":12,"versions":{"unv":"叫他的榮耀從我們這首先在基督裡有盼望的人可以得著稱讚。","bklcl":"beh hō͘ I ê êng-kng tùi goán tāi-seng ǹg-bāng tī Ki-tok ê lâng tit-tio̍h o-ló;","tghg":"欲互伊的榮光對阮代先向望佇基督的人得著謳咾。","bklhl":"beh hō͘伊ê榮光tùi阮事先ǹg望tī基督ê人得tio̍h o-ló；"}},{"book":"弗","chapter":1,"verse":13,"versions":{"unv":"你們既聽見真理的道，就是那叫你們得救的福音，也信了基督，既然信他，就受了所應許的聖靈為印記。","bklcl":"tiàm-tī I lín iā í-keng thiaⁿ-kìⁿ chin-lí ê tō, kiù lín ê hok-im, kì-jiân sìn chiū tiàm-tī I ū siū só͘ èng-ún ê Sèng Sîn khàm-ìn,","tghg":"踮佇伊恁也已經聽見真理的道，救恁的福音，既然信，就踮佇伊有受所應允的聖神蓋印。","bklhl":"tiàm-tī伊，lín也已經聽見真理ê道，救lín ê福音，既然信就tiàm-tī伊有受所應允ê聖神蓋印，"}},{"book":"弗","chapter":1,"verse":14,"versions":{"unv":"這聖靈是我們得基業的憑據（原文是質），直等到　神之民（民：原文是產業）被贖，使他的榮耀得著稱讚。","bklcl":"I chiū-sī chòe lán sêng-chiap gia̍p ê chún-tǹg, kàu Siōng-tè só͘ tit-tio̍h ê gia̍p sio̍k-hôe, hō͘ I ê êng-kng tit-tio̍h o-ló.","tghg":"伊就是做咱承接業的準當，到上帝所得著的業贖回，互伊的榮光得著謳咾。","bklhl":"伊就是做咱承接業ê chún-tǹg，到上帝所得tio̍h ê業贖回，hō͘伊ê榮光得tio̍h o-ló。"}},{"book":"弗","chapter":1,"verse":15,"versions":{"unv":"因此，我既聽見你們信從主耶穌，親愛眾聖徒，","bklcl":"In-ūi án-ni góa kì-jiân thiaⁿ-kìⁿ lín tiong-kan tī Chú Iâ-so͘ ê sìn, kap hián-chhut tī chèng sèng-tô͘ ê jîn-ài,","tghg":"因為按呢，我既然聽見恁中間佇主耶穌的信，及顯出佇眾聖徒的仁愛，","bklhl":"因為án-ni，我既然聽見lín中間tī主耶穌ê信，kap顯出tī眾聖徒ê仁愛，"}},{"book":"弗","chapter":1,"verse":16,"versions":{"unv":"就為你們不住地感謝　神。禱告的時候，常提到你們，","bklcl":"chiū ūi-tio̍h lín kám-siā bô soah, kî-tó ê sî siàu-liām lín;","tghg":"就為著恁感謝無息(soah)。祈禱的時數念恁，","bklhl":"就為tio̍h lín感謝無soah，祈禱ê時siàu念lín；"}},{"book":"弗","chapter":1,"verse":17,"versions":{"unv":"求我們主耶穌基督的　神，榮耀的父，將那賜人智慧和啟示的靈賞給你們，使你們真知道他，","bklcl":"kiû lán ê Chú Iâ-so͘ Ki-tok ê Siōng-tè, êng-kng ê Pē, siúⁿ-sù lín tì-hūi khé-sī ê Sîn, lâi chhim bat Siōng-tè;","tghg":"求咱的主耶穌基督的上帝，榮光的父，賞賜恁智慧啟示的神，來深識上帝，","bklhl":"求咱ê主耶穌基督ê上帝，榮光ê父，賞賜lín智慧啟示ê神，來深bat上帝；"}},{"book":"弗","chapter":1,"verse":18,"versions":{"unv":"並且照明你們心中的眼睛，使你們知道他的恩召有何等指望，他在聖徒中得的基業有何等豐盛的榮耀；","bklcl":"lín ê sim-ba̍k tit-tio̍h kng-bêng, hō͘ lín chai I tiàu lâng só͘ ǹg-bāng ê sī cháiⁿ-iūⁿ, I ê gia̍p tī sèng-tô͘ tiong êng-kng ê pù-ū kàu cháiⁿ-iūⁿ,","tghg":"恁的心目得著光明，互恁知伊召人所向望的是怎樣，伊的業佇聖徒中榮光的富有到怎樣；","bklhl":"lín ê心目得tio̍h光明，hō͘ lín知伊召人所ǹg望ê是怎樣，伊ê業tī聖徒中榮光ê富有到怎樣，"}},{"book":"弗","chapter":1,"verse":19,"versions":{"unv":"並知道他向我們這信的人所顯的能力是何等浩大，","bklcl":"koh chai I ê koân-lêng ǹg tī lán chiah-ê sìn ê lâng tōa kàu cháiⁿ-iūⁿ,","tghg":"閣知伊的權能向佇咱諸個信的人大到怎樣，","bklhl":"koh知伊ê權能ǹg tī咱chiah ê信ê人大到怎樣，"}},{"book":"弗","chapter":1,"verse":20,"versions":{"unv":"就是照他在基督身上所運行的大能大力，使他從死裡復活，叫他在天上坐在自己的右邊，","bklcl":"chiàu I chêng só͘ bat kiâⁿ tī Ki-tok tōa koân-lêng tōa khùi-la̍t ê kong-iōng, hō͘ I tùi sí-lâng tiong koh-oa̍h, tī thiⁿ-ni̍h chē I ê tōa pêng,","tghg":"照伊前所曾行佇基督大權能大氣力的功用，互伊對死人中復活，佇天裡坐伊的大旁，","bklhl":"照伊前所bat行tī基督大權能大氣力ê功用，hō͘伊tùi死人中koh活，tī天裡坐伊ê大pêng，"}},{"book":"弗","chapter":1,"verse":21,"versions":{"unv":"遠超過一切執政的、掌權的、有能的、主治的，和一切有名的；不但是今世的，連來世的也都超過了。","bklcl":"pôaⁿ-kè lóng-chóng pān chèng-sū ê, chiáng-koân ê, châi-lêng ê, tī-lí ê, kap it-chhè só͘ hō ê miâ, m̄ nā tī kim-sè iā tī lâi-sè, lóng pôaⁿ-kè hn̄g-hn̄g;","tghg":"𨃟(pôaⁿ)過攏總辦政事的、掌權的、才能的、治理的，及一切所號的名；呣若佇今世也佇來世，攏𨃟過遠遠。","bklhl":"pôaⁿ過lóng總辦政事ê，掌權ê，才能ê，治理ê，kap一切所號ê名，m̄-nā tī今世也tī來世，lóng pôaⁿ過遠遠；"}},{"book":"弗","chapter":1,"verse":22,"versions":{"unv":"又將萬有服在他的腳下，使他為教會作萬有之首。","bklcl":"koh hō͘ bān-hāng-ū hâng-ho̍k tī I ê kha-ē, koh chiong I chòe koán bān-ū ê thâu, lâi siúⁿ-sù kàu-hōe;","tghg":"閣互萬項有降服佇伊的腳下，閣將伊做管萬有的頭來賞賜教會。","bklhl":"koh hō͘萬項有降服tī伊ê腳下，koh將伊做管萬有ê頭，來賞賜教會；"}},{"book":"弗","chapter":1,"verse":23,"versions":{"unv":"教會是他的身體，是那充滿萬有者所充滿的。","bklcl":"kàu-hōe sī I ê seng-khu, I só͘ chhiong-móa ê; I iā sī ēng bān ū chhiong-móa bān ū ê.","tghg":"教會是伊的身軀，伊所充滿的，伊也是用萬有充滿萬有的。","bklhl":"教會是伊ê身軀，伊所充滿ê；伊也是用萬有充滿萬有ê。"}}]