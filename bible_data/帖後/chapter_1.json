[{"book":"帖後","chapter":1,"verse":1,"versions":{"unv":"保羅、西拉、提摩太寫信給帖撒羅尼迦、在　神─我們的父與主耶穌基督裡的教會。","bklcl":"Pó-lô kap Se-lah í-ki̍p Thê-mô͘-thài phoe kià hō͘ Thiap-sat-lô-nî-ka lâng ê kàu-hōe, chiū-sī tiàm-tī lán ê Pē Siōng-tè kap Chú Iâ-so͘ Ki-tok ê:","tghg":"保羅、及西拉，以及提摩太批寄互帖撒羅尼迦人的教會，就是踮佇咱的父──上帝及主耶穌基督的。","bklhl":"保羅kap西拉以及提摩太，phoe寄hō͘帖撒羅尼迦人ê教會，就是tiàm-tī咱ê父上帝kap主耶穌基督ê："}},{"book":"帖後","chapter":1,"verse":2,"versions":{"unv":"願恩惠、平安從父　神和主耶穌基督歸與你們！","bklcl":"goān lín tùi Pē Siōng-tè kap Chú Iâ-so͘ Ki-tok tit-tio̍h un-tián pêng-an.","tghg":"願恁對父上帝及主耶穌基督得著恩典、平安。","bklhl":"願lín tùi父上帝kap主耶穌基督得tio̍h恩典平安。"}},{"book":"帖後","chapter":1,"verse":3,"versions":{"unv":"弟兄們，我們該為你們常常感謝　神，這本是合宜的；因你們的信心格外增長，並且你們眾人彼此相愛的心也都充足。","bklcl":"Hiaⁿ-tī ah, goán eng-kai ūi-tio̍h lín siông-siông kám-siā Siōng-tè, che pún sī ha̍p-gî ê, in-ūi lín ê sìn it-hoat tióng-tōa, koh lín chèng lâng ta̍k ê saⁿ-thiàⁿ ê sim lóng chhiong-chiok;","tghg":"兄弟啊，阮應該為著恁常常感謝上帝，這本是合宜的；因為恁的信益發長大，閣恁眾人逐個相疼的心攏充足。","bklhl":"兄弟ah，阮應該為tio̍h lín常常感謝上帝，這本是合宜ê，因為lín ê信益發長大，koh lín眾人ta̍k ê相疼ê心lóng充足；"}},{"book":"帖後","chapter":1,"verse":4,"versions":{"unv":"甚至我們在　神的各教會裡為你們誇口，都因你們在所受的一切逼迫患難中，仍舊存忍耐和信心。","bklcl":"tì-kàu goán tī Siōng-tè chiah-ê kàu-hōe chiong lín lâi khoa-kháu, in-ūi lín tī it-chhè ê khún-tio̍k kap só͘ siū ê hoān-lān tiong, ū chûn thun-lún kap sìn ê sim;","tghg":"致到阮佇上帝諸個教會將恁來誇口，因為恁佇一切的窘逐及所受的患難中，有存吞愞(lún)及信的心。","bklhl":"致到阮tī上帝chiah ê教會將lín來誇口，因為lín tī一切ê khún-tio̍k kap所受ê患難中，有存吞忍kap信ê心；"}},{"book":"帖後","chapter":1,"verse":5,"versions":{"unv":"這正是　神公義判斷的明證，叫你們可算配得　神的國；你們就是為這國受苦。","bklcl":"che chiū-sī Siōng-tè kong-gī sím-phòaⁿ bêng ê pîn-kù, hō͘ lín thang sǹg chòe ōe kham-tit tī Siōng-tè ê kok, chiū-sī lín ūi-tio̍h i siū-khó͘ ê.","tghg":"這就是上帝公義審判明的憑據，互恁通算做會堪得佇上帝的國；就是恁為著伊受苦的。","bklhl":"這就是上帝公義審判bêng ê憑據，hō͘ lín thang算做能堪得tī上帝ê 國，就是lín為tio̍h伊受苦ê。"}},{"book":"帖後","chapter":1,"verse":6,"versions":{"unv":"　神既是公義的，就必將患難報應那加患難給你們的人，","bklcl":"In-ūi Siōng-tè chiàu kong-gī, beh ēng hoān-lān pò-èng hiah-ê hō͘ lín tú-tio̍h hoān-lān ê lâng,","tghg":"因為上帝照公義，欲用患難報應許個互恁抵著(tú-tio̍h)患難的人；","bklhl":"因為上帝照公義，beh用患難報應hiah-ê hō͘ lín tú-tio̍h患難ê人，"}},{"book":"帖後","chapter":1,"verse":7,"versions":{"unv":"也必使你們這受患難的人與我們同得平安。那時，主耶穌同他有能力的天使從天上在火焰中顯現，","bklcl":"iā beh hō͘ lín chiah-ê siū hoān-lān ê lâng kap goán tâng tit-tio̍h an-hioh, chiū-sī tī Chú Iâ-so͘ kap I ū koân-lêng ê thiⁿ-sài,  tī hé-iām tiong,","tghg":"也欲互恁諸個受患難的人及阮同得著安息。就是佇主耶穌及伊有權能的天使，佇火焰中對天顯現的時，","bklhl":"也beh hō͘ lín chiah ê受患難ê人kap阮同得tio̍h安歇，就是tī主耶穌kap伊有權能ê天使，tī火燄中，"}},{"book":"帖後","chapter":1,"verse":8,"versions":{"unv":"要報應那不認識　神和那不聽從我主耶穌福音的人。","bklcl":"tùi thiⁿ hián-hiān ê sî, lâi pò-oan tī hiah-ê m̄ bat Siōng-tè kap m̄ sūn-ho̍k lán ê Chú Iâ-so͘ ê hok-im ê;","tghg":"來報冤佇許個呣識上帝及呣順服咱的主耶穌的福音的。","bklhl":"tùi天顯現ê時，來報冤tī hiah-ê m̄-bat上帝kap m̄順服咱ê主耶穌ê福音ê；"}},{"book":"帖後","chapter":1,"verse":9,"versions":{"unv":"他們要受刑罰，就是永遠沉淪，離開主的面和他權能的榮光。","bklcl":"chit hō lâng beh siū hêng-hoa̍t, chiū-sī éng-oán ê bia̍t-bô, lī-khui Chú ê bīn-chêng kap I koân-lêng ê êng-kng,","tghg":"此號人欲受刑罰，就是永遠的滅無，離開主的面前及伊權能的榮光。","bklhl":"chit號人beh受刑罰，就是永遠ê滅無，離開主ê面前kap伊權能ê榮光，"}},{"book":"帖後","chapter":1,"verse":10,"versions":{"unv":"這正是主降臨、要在他聖徒的身上得榮耀、又在一切信的人身上顯為希奇的那日子。我們對你們作的見證，你們也信了。","bklcl":"tng Chú lîm-kàu ê ji̍t, chiū-sī I beh tī chiah-ê sèng-tô͘ tit-tio̍h êng-kng, iā tī hit ji̍t I beh tī lóng-chóng sìn ê lâng tit-tio̍h o-ló, in-ūi goán tùi lín só͘ kan-chèng ê lín ū sìn.","tghg":"當主臨到的日，就是伊欲佇諸個聖徒得著榮光，也佇彼日伊欲佇攏總信的人得著謳咾。因為阮對恁所干證的，恁有信。","bklhl":"當主臨到ê日，就是伊beh tī chiah ê聖徒得tio̍h榮光，也tī hit日伊beh tī lóng總信ê人得tio̍h o-ló，因為阮tùi lín所干證ê lín有信。"}},{"book":"帖後","chapter":1,"verse":11,"versions":{"unv":"因此，我們常為你們禱告，願我們的　神看你們配得過所蒙的召，又用大能成就你們一切所羨慕的良善和一切因信心所做的工夫，","bklcl":"Ūi-tio̍h án-ni goán iā siông-siông thòe lín kî-tó, goān lán ê Siōng-tè khòaⁿ lín chòe ōe kham-tit tī só͘ siū ê tiàu, koh ēng koân-lêng lâi oân-móa it-chhè só͘ him-bō͘ ê hó, kap tùi sìn só͘ chòe ê kang,","tghg":"為著按呢，阮也常常替恁祈禱，願咱的上帝看恁做會堪得佇所受的召，閣用權能來圓滿一切所欣慕的好，及對信所做的工；","bklhl":"為tio̍h án-ni阮也常常替lín祈禱，願咱ê上帝看lín做能堪得tī所受ê召，koh用權能來完滿一切所欣慕ê好，kap tùi信所做ê 工，"}},{"book":"帖後","chapter":1,"verse":12,"versions":{"unv":"叫我們主耶穌的名在你們身上得榮耀，你們也在他身上得榮耀，都照著我們的　神並主耶穌基督的恩。","bklcl":"hō͘ lán ê Chú Iâ-so͘ ê miâ tī lín tit-tio̍h êng-kng, lín iā tī I tit-tio̍h êng-kng, chiàu lán ê Siōng-tè kap Chú Iâ-so͘ Ki-tok ê un.","tghg":"互咱的主耶穌的名佇恁得著榮光，恁也佇伊得著榮光，照咱的上帝及主耶穌基督的恩。","bklhl":"hō͘咱ê主耶穌ê名tī lín得tio̍h榮光，lín也tī伊得tio̍h榮光，照咱ê上帝kap主耶穌基督ê恩。"}}]