[{"book":"加","chapter":1,"verse":1,"versions":{"unv":"作使徒的保羅（不是由於人，也不是藉著人，乃是藉著耶穌基督，與叫他從死裡復活的父　神）","bklcl":"Pó-lô chòe sù-tô͘ (m̄ sī chhut tī lâng, iā m̄ sī tùi lâng, chiū-sī tùi Iâ-so͘ Ki-tok kap hō͘ I tùi sí-lâng tiong koh-oa̍h ê Pē Siōng-tè )","tghg":"保羅做使徒（呣是出佇人，也呣是對人，就是對耶穌基督，及互伊對死人中復活的父上帝）","bklhl":"保羅做使徒(m̄是出tī人，也m̄是tùi人，就是tùi耶穌基督kap hō͘伊tùi死人中koh活ê父上帝)"}},{"book":"加","chapter":1,"verse":2,"versions":{"unv":"和一切與我同在的眾弟兄，寫信給加拉太的各教會。","bklcl":"taⁿ kap tâng tī-teh ê chèng hiaⁿ-tī phoe kià hō͘ Ka-lia̍p-thài chiah-ê kàu-hōe:","tghg":"今及同佇啲的眾兄弟，批寄互加拉太諸個教會。","bklhl":"taⁿ kap同tī-teh ê眾兄弟，phoe寄hō͘加拉太chiah ê教會："}},{"book":"加","chapter":1,"verse":3,"versions":{"unv":"願恩惠、平安從父　神與我們的主耶穌基督歸與你們！","bklcl":"goān lín tùi Pē Siōng-tè kap lán ê Chú Iâ-so͘ Ki-tok tit-tio̍h un-tián pêng-an;","tghg":"願恁對父上帝及咱的主耶穌基督得著恩典、平安！","bklhl":"願lín tùi父上帝kap咱ê主耶穌基督得tio̍h恩典平安；"}},{"book":"加","chapter":1,"verse":4,"versions":{"unv":"基督照我們父　神的旨意，為我們的罪捨己，要救我們脫離這罪惡的世代。","bklcl":"I ūi-tio̍h lán ê chōe hiàn ka-kī, beh kiù lán chhut hiān-kim pháiⁿ ê sè-tāi, chiū-sī chiàu lán ê Pē Siōng-tè ê chí-ì;","tghg":"伊為著咱的罪獻家己，欲救咱出現今歹的世代，就是照咱的父上帝的旨意。","bklhl":"伊為tio̍h咱ê罪獻家己，beh救咱出現今pháiⁿ ê世代，就是照咱ê父上帝ê旨意；"}},{"book":"加","chapter":1,"verse":5,"versions":{"unv":"但願榮耀歸於　神，直到永永遠遠。阿們！","bklcl":"goān êng-kng kui I kàu tāi-tāi.  À-bēng.","tghg":"願榮光歸伊到代代。阿們！","bklhl":"願榮光歸伊到代代。À-bēng。"}},{"book":"加","chapter":1,"verse":6,"versions":{"unv":"我希奇你們這麼快離開那藉著基督之恩召你們的，去從別的福音。","bklcl":"Chêng tī Ki-tok ê un tiàu lín ê, lín lī-khui I kàu chiah kín, khì thàn pa̍t iūⁿ ê hok-im, sī góa só͘ kî-koài;","tghg":"前佇基督的恩召恁的，恁離開伊到即緊(chiah kín)，去趁別樣的福音，是我所奇怪。","bklhl":"前tī基督ê恩召lín ê，lín離開伊到chiah緊，去thàn別樣ê福音，是我所奇怪；"}},{"book":"加","chapter":1,"verse":7,"versions":{"unv":"那並不是福音，不過有些人攪擾你們，要把基督的福音更改了。","bklcl":"hit ê pa̍t-ê m̄ sī hok-im, put-kò ū lâng kiáu-jiáu lín, ài phah-loān Ki-tok ê hok-im nā-tiāⁿ.","tghg":"彼個別個呣是福音，不過有人攪擾恁，愛拍亂基督的福音若定。","bklhl":"hit ê別ê m̄是福音，不過有人攪擾lín，ài phah亂基督ê福音nā-tiāⁿ。"}},{"book":"加","chapter":1,"verse":8,"versions":{"unv":"但無論是我們，是天上來的使者，若傳福音給你們，與我們所傳給你們的不同，他就應當被咒詛。","bklcl":"Taⁿ siat-sú goán, á-sī tùi thiⁿ lâi ê thiⁿ-sài thoân hok-im hō͘ lín, koh-iūⁿ tī goán só͘ bat thoân hō͘ lín ê, i tio̍h siū chiù-chó͘.","tghg":"今設使阮，抑是對天來的天使，傳福音互恁，各樣佇阮所曾傳互恁的，伊著受咒詛。","bklhl":"Taⁿ設使阮，á是tùi天來ê天使傳福音hō͘ lín，各樣tī阮所bat傳hō͘ lín ê，伊tio̍h受咒詛。"}},{"book":"加","chapter":1,"verse":9,"versions":{"unv":"我們已經說了，現在又說，若有人傳福音給你們，與你們所領受的不同，他就應當被咒詛。","bklcl":"Chhin-chhiūⁿ goán chêng bat kóng ê, taⁿ góa koh kóng i, nā ū lâng thoân hok-im hō͘ lín, koh-iūⁿ tī lín só͘ bat siū ê, i tio̍h siū chiù-chó͘.","tghg":"親像阮前曾講的，今我閣講伊，若有人傳福音互恁，各樣佇恁所曾受的，伊著受咒詛。","bklhl":"親像阮前bat講ê，taⁿ我koh講伊，若有人傳福音hō͘ lín，各樣tī lín所bat受ê，伊tio̍h受咒詛。"}},{"book":"加","chapter":1,"verse":10,"versions":{"unv":"我現在是要得人的心呢？還是要得　神的心呢？我豈是討人的喜歡嗎？若仍舊討人的喜歡，我就不是基督的僕人了。","bklcl":"Góa taⁿ sī teh tùi lâng thiám-mī mah? Á-sī tùi Siōng-tè ah? Á-sī góa teh kiû hō͘ lâng hoaⁿ-hí ah? Góa nā iáu-kú ài hō͘ lâng hoaⁿ-hí, chiū m̄ sī Ki-tok ê lô͘-po̍k.","tghg":"我今是啲對人諂媚(thiám-mī)嗎？抑是對上帝啊？抑是我啲求互人歡喜啊？我若猶久愛互人歡喜，就呣是基督的奴僕。","bklhl":"我taⁿ是teh對人諂媚mah？ á是對上帝ah？Á是我teh求hō͘人歡喜ah？我若iáu-kú ài hō͘人歡喜，就m̄是基督ê奴僕。"}},{"book":"加","chapter":1,"verse":11,"versions":{"unv":"弟兄們，我告訴你們，我素來所傳的福音不是出於人的意思。","bklcl":"Hiaⁿ-tī ah, góa pò lín chai lūn góa pêng-sò͘ só͘ thoân ê hok-im, hit-ê m̄ sī chiàu lâng ê ì-sù.","tghg":"兄弟啊，我報恁知，論我平素所傳的福音彼個呣是照人的意思。","bklhl":"兄弟ah，我報lín知論我平素所傳ê福音，hit ê m̄是照人ê意思。"}},{"book":"加","chapter":1,"verse":12,"versions":{"unv":"因為我不是從人領受的，也不是人教導我的，乃是從耶穌基督啟示來的。","bklcl":"In-ūi góa bē bat tùi lâng siū-tio̍h, iā bô siū lâng kà-sī, sī tùi Iâ-so͘ Ki-tok ê khé-sī.","tghg":"因為我未曾對人受著，也無受人教示，是對耶穌基督的啟示。","bklhl":"因為我未bat tùi人受tio̍h，也無受人教示，是tùi耶穌基督ê啟示。"}},{"book":"加","chapter":1,"verse":13,"versions":{"unv":"你們聽見我從前在猶太教中所行的事，怎樣極力逼迫殘害　神的教會。","bklcl":"Lín bat thiaⁿ-kìⁿ góa chêng tī Iû-thài kàu só͘ kiâⁿ-chòe ê, chiū-sī khún-tio̍k Siōng-tè ê kàu-hōe chin thiám, lâi hām-hāi i.","tghg":"恁曾聽見我前佇猶太教所行做的，就是窘逐上帝的教會真殄(thiám)來陷害伊。","bklhl":"Lín bat聽見我前tī偤太到所行做ê，就是khún-tio̍k上帝ê教會真thiám，來陷害伊。"}},{"book":"加","chapter":1,"verse":14,"versions":{"unv":"我又在猶太教中，比我本國許多同歲的人更有長進，為我祖宗的遺傳更加熱心。","bklcl":"Koh góa tī Iû-thài kàu pí pún-cho̍k tâng-pòe ê chōe-chōe lâng khah chìn-pō͘, ūi-tio̍h góa chó͘-chong ê ûi-thoân koh khah jia̍t-sim.","tghg":"閣我佇猶太教，比本族同輩的多多人卡進步，為著我祖宗的遺傳閣卡熱心。","bklhl":"Koh我tī偤太教比本族同輩ê chōe-chōe人khah進步，為tio̍h我祖宗ê遺傳koh-khah熱心。"}},{"book":"加","chapter":1,"verse":15,"versions":{"unv":"然而，那把我從母腹裡分別出來、又施恩召我的　神，","bklcl":"Nā-sī tùi goán lāu-bú ê thai hun-piat góa, ēng I ê un-tián tiàu góa ê Siōng-tè,","tghg":"若是對阮老母的胎分別我，用伊的恩典召我的上帝，","bklhl":"但是tùi阮老母ê胎分別我，用伊ê恩典召我ê上帝，"}},{"book":"加","chapter":1,"verse":16,"versions":{"unv":"既然樂意將他兒子啟示在我心裡，叫我把他傳在外邦人中，我就沒有與屬血氣的人商量，","bklcl":"kì-jiân hoaⁿ-hí chiong I ê Kiáⁿ hián-bêng tī góa, beh hō͘ góa soan-thoân I tī gōa-pang, góa chiū bô kap lâng chham-siông,","tghg":"既然歡喜將伊的子顯明佇我，欲互我宣傳伊佇外邦，我就無及人參詳，","bklhl":"既然歡喜將伊ê Kiáⁿ顯明tī我，beh hō͘我宣傳伊tī外邦，我就無kap人參詳，"}},{"book":"加","chapter":1,"verse":17,"versions":{"unv":"也沒有上耶路撒冷去見那些比我先作使徒的，惟獨往阿拉伯去，後又回到大馬士革。","bklcl":"iā bô chiūⁿ Iâ-lō͘-sat-léng chiū-kūn hiah-ê tāi-seng góa chòe sù-tô͘ ê; to̍k-to̍k khì A-lat-pek, koh tò-tńg-lâi Tāi-má-sek.","tghg":"也無上耶路撒冷就近許個代先我做使徒的，獨獨去亞拉伯，閣倒轉來大馬色。","bklhl":"也無上耶路撒冷就近hiah-ê事先我做使徒ê；獨獨去阿拉伯，koh 倒tńg來大馬色。"}},{"book":"加","chapter":1,"verse":18,"versions":{"unv":"過了三年，才上耶路撒冷去見磯法，和他同住了十五天。","bklcl":"Saⁿ nî āu góa chiūⁿ Iâ-lō͘-sat-léng, khì thàm Ki-hoat, kap i tòa cha̍p-gō͘ ji̍t.","tghg":"三年後，我上耶路撒冷去探磯法，及伊住十五日。","bklhl":"三年後，我上耶路撒冷，去探磯法，kap伊tòa十五日。"}},{"book":"加","chapter":1,"verse":19,"versions":{"unv":"至於別的使徒，除了主的兄弟雅各，我都沒有看見。","bklcl":"Kî-û ê sù-tô͘, tû-khì Chú ê hiaⁿ-tī Ngá-kok í-gōa, góa lóng bô kìⁿ-tio̍h.","tghg":"其餘的使徒，除去主的兄弟雅各以外，我攏無見著。","bklhl":"其餘ê使徒，除去主ê兄弟雅各以外，我lóng無見tio̍h。"}},{"book":"加","chapter":1,"verse":20,"versions":{"unv":"我寫給你們的不是謊話，這是我在　神面前說的。","bklcl":"Taⁿ góa só͘ siá hō͘ lín ê, góa tī Siōng-tè ê bīn-chêng bô pe̍h-chha̍t.","tghg":"今我所寫互恁的，我佇上帝的面前無白賊。","bklhl":"Taⁿ我所寫hō͘ lín ê，我tī上帝ê面前無白賊。"}},{"book":"加","chapter":1,"verse":21,"versions":{"unv":"以後我到了敘利亞和基利家境內。","bklcl":"Āu-lâi góa kàu Sū-lī-a kap Ki-lī-ka ê tōe-hng.","tghg":"後來我到敘利亞及基利家的地方。","bklhl":"後來我到敘利亞kap Ki-lī-ka ê地方。"}},{"book":"加","chapter":1,"verse":22,"versions":{"unv":"那時，猶太信基督的各教會都沒有見過我的面。","bklcl":"Hit sî sio̍k Iû-thài tōe tiàm-tī Ki-tok chiah-ê kàu-hōe, iáu-kú m̄ bat góa ê bīn; in kan-ta thiaⁿ-kìⁿ kóng,","tghg":"彼時，屬猶太地踮佇基督諸個教會猶久呣識我的面。","bklhl":"Hit時屬偤太地tiàm-tī基督chiah ê教會，iáu-kú m̄-bat我ê面；in kan-ta聽見講，"}},{"book":"加","chapter":1,"verse":23,"versions":{"unv":"不過聽說那從前逼迫我們的，現在傳揚他原先所殘害的真道。","bklcl":"Chêng khún-tio̍k lán ê, taⁿ thoân i pêng-sò͘ só͘ hām-hāi ê kàu;","tghg":"𪜶干單聽見講前窘逐咱的，今傳伊平素所陷害的教。","bklhl":"前khún-tio̍k咱ê，taⁿ傳伊平素所陷害ê教；"}},{"book":"加","chapter":1,"verse":24,"versions":{"unv":"他們就為我的緣故，歸榮耀給　神。","bklcl":"chiū in-ūi góa kui êng-kng Siōng-tè.","tghg":"就因為我歸榮光上帝。","bklhl":"就因為我歸榮光上帝。"}}]