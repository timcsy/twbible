[{"book":"加","chapter":5,"verse":1,"versions":{"unv":"基督釋放了我們，叫我們得以自由。所以要站立得穩，不要再被奴僕的軛挾制。","bklcl":"Ki-tok tháu-pàng lán chòe chū-iû, só͘-í lín tio̍h khiā-chāi, bo̍h-tit koh kòa-tio̍h hit ê chòe lô͘-po̍k ê taⁿ.","tghg":"基督解放咱做自由，所以恁著徛在，莫得閣掛著彼個做奴僕的軛(taⁿ)。","bklhl":"基督tháu放咱做自由，所以lín tio̍h khiā在，莫得koh掛tio̍h hit ê做奴僕ê擔。"}},{"book":"加","chapter":5,"verse":2,"versions":{"unv":"我－保羅告訴你們，若受割禮，基督就與你們無益了。","bklcl":"Góa Pó-lô kā lín kóng, lín nā siū kat-lé, chiū Ki-tok bô lī-ek tī lín.","tghg":"我──保羅給恁講，恁若受割禮，就基督無利益佇恁。","bklhl":"我保羅kā lín講，lín若受割禮，就基督無利益tī lín。"}},{"book":"加","chapter":5,"verse":3,"versions":{"unv":"我再指著凡受割禮的人確實地說，他是欠著行全律法的債。","bklcl":"Góa koh-chài tùi ta̍k ê siū kat-lé ê lâng chèng-bêng, i tio̍h kiâⁿ chiâu-chn̂g ê lu̍t-hoat, chhin-chhiūⁿ khiàm-chè tio̍h hêng.","tghg":"我閣再對逐個受割禮的人證明，伊著行齊全的律法親像欠債著還。","bklhl":"我koh再對ta̍k-ê受割禮ê人證明，伊tio̍h行齊全ê律法，親像欠債tio̍h還。"}},{"book":"加","chapter":5,"verse":4,"versions":{"unv":"你們這要靠律法稱義的，是與基督隔絕，從恩典中墜落了。","bklcl":"Lín ài tùi lu̍t-hoat chheng-chòe-gī ê, sī í-keng kap Ki-tok choa̍t-tn̄g, í-keng tùi un-tián ê ūi lut-lo̍h-khì.","tghg":"恁愛對律法稱做義的，是已經及基督絕斷，已經對恩典的位甪(lut)落去。","bklhl":"Lín ài tùi律法稱做義ê，是已經kap基督絕斷，已經tùi恩典ê位lut落去。"}},{"book":"加","chapter":5,"verse":5,"versions":{"unv":"我們靠著聖靈，憑著信心，等候所盼望的義。","bklcl":"In-ūi lán óa-khò Sîn, tùi sìn teh thèng-hāu só͘ ǹg-bāng ê gī.","tghg":"因為咱倚靠神，對信啲聽候所向望的義。","bklhl":"因為咱óa靠神，tùi信teh thèng候所ǹg望ê義。"}},{"book":"加","chapter":5,"verse":6,"versions":{"unv":"原來在基督耶穌裡，受割禮不受割禮全無功效，惟獨使人生發仁愛的信心才有功效。","bklcl":"In-ūi tiàm-tī Ki-tok Iâ-so͘ siū kat-lé, á bô siū kat-lé, lóng bô kong-hāu, to̍k-to̍k sìn, tùi jîn-ài lâi kiâⁿ ê, chiah ū kong-hāu.","tghg":"因為踮佇基督耶穌，受割禮抑無受割禮攏無功效，獨獨信對仁愛來行的才有功效。","bklhl":"因為tiàm-tī基督耶穌受割禮，á無受割禮，lóng無功效，獨獨信，tùi仁愛來行ê，chiah有功效。"}},{"book":"加","chapter":5,"verse":7,"versions":{"unv":"你們向來跑得好，有誰攔阻你們，叫你們不順從真理呢？","bklcl":"Lín chêng sī gâu cháu; chī-chūi chó͘-tòng lín tì-kàu lín bô thàn chin-lí ah?","tghg":"恁前是𠢕(gâu)走，是誰阻擋恁，致到恁無趁真理啊？","bklhl":"Lín前是gâu走；是誰阻擋lín，致到lín無thàn真理ah？"}},{"book":"加","chapter":5,"verse":8,"versions":{"unv":"這樣的勸導不是出於那召你們的。","bklcl":"Hit hō ê khó͘-khǹg m̄ sī tùi tiàu lín ê chhut.","tghg":"彼號的苦勸呣是對召恁的出。","bklhl":"Hit號ê苦勸m̄是tùi召lín ê出。"}},{"book":"加","chapter":5,"verse":9,"versions":{"unv":"一點麵酵能使全團都發起來。","bklcl":"Tām-po̍h ê kàⁿ ōe hoat kui-sn̂g.","tghg":"淡薄的酵(kàⁿ)會發歸甑(kui-sn̂g)。","bklhl":"淡薄ê酵能發kui-sn̂g。"}},{"book":"加","chapter":5,"verse":10,"versions":{"unv":"我在主裡很信你們必不懷別樣的心；但攪擾你們的，無論是誰，必擔當他的罪名。","bklcl":"Góa tiàm-tī Chú chhim sìn, lín put-tì ū pa̍t iūⁿ ê sim-chì; to̍k-to̍k kiáu-jiáu lín ê, bô lūn sī sím-mi̍h lâng, i beh siū gí chōe.","tghg":"我踮佇主深信恁不致有別樣的心志；獨獨攪擾恁的，無論是甚麼人，伊欲受擬罪。","bklhl":"我tiàm-tī主深信，lín不致有別樣ê心志；獨獨攪擾lín ê，無論是甚麼人，伊beh受擬罪。"}},{"book":"加","chapter":5,"verse":11,"versions":{"unv":"弟兄們，我若仍舊傳割禮，為甚麼還受逼迫呢？若是這樣，那十字架討厭的地方就沒有了。","bklcl":"Hiaⁿ-tī ah, góa nā iáu teh thoân kat-lé, siáⁿ-sū iáu-kú siū khún-tio̍k ah?  Án-ni si̍p-jī-kè ê chòe that-gāi, í-keng hòe-bô ah.","tghg":"兄弟啊，我若猶啲傳割禮，啥事猶久受窘逐啊？按呢，十字架的做塞礙已經廢無啊。","bklhl":"兄弟ah，我若iáu teh傳割禮，啥事iáu-kú受khún-tio̍k ah？Án-ni十字架ê做塞礙，已經廢無ah。"}},{"book":"加","chapter":5,"verse":12,"versions":{"unv":"恨不得那攪亂你們的人把自己割絕了。","bklcl":"Goān hiah-ê phah-loān lín ê chiong ka-kī koah-tn̄g.","tghg":"願許個拍亂恁的將家己割斷。","bklhl":"願hiah-ê phah亂lín ê將家己割斷。"}},{"book":"加","chapter":5,"verse":13,"versions":{"unv":"弟兄們，你們蒙召是要得自由，只是不可將你們的自由當作放縱情慾的機會，總要用愛心互相服事。","bklcl":"Hiaⁿ-tī ah, lín siū tiàu sī lâi tit-tio̍h chū-iû; to̍k-to̍k bo̍h-tit ēng chū-iû chòe jio̍k-thé ê ki-koan, sī tio̍h tùi jîn-ài saⁿ ho̍k-sāi.","tghg":"兄弟啊，恁受召是來得著自由，獨獨莫得用自由做肉體的機關，是著對仁愛相服事。","bklhl":"兄弟ah，lín受召是來得tio̍h自由；獨獨莫得用自由做肉體ê機關，是tio̍h tùi仁愛相服事。"}},{"book":"加","chapter":5,"verse":14,"versions":{"unv":"因為全律法都包在「愛人如己」這一句話之內了。","bklcl":"In-ūi choân lu̍t-hoat pau-hâm tī chi̍t kù, chiū-sī kóng, Thiàⁿ chhù-piⁿ chhin-chhiūⁿ ka-kī.","tghg":"因為全律法包含佇一句，就是講「疼厝邊親像家己」。","bklhl":"因為全律法包含tī一句，就是講，疼厝邊親像家己。"}},{"book":"加","chapter":5,"verse":15,"versions":{"unv":"你們要謹慎，若相咬相吞，只怕要彼此消滅了。","bklcl":"Siat-sú lín saⁿ thun-kā, kiaⁿ-liáu ōe saⁿ bia̍t-bô; lín tio̍h kín-sīn.","tghg":"設使恁相吞咬，驚了會相滅無，恁著謹慎。","bklhl":"設使lín相吞咬，驚了會相滅無；lín tio̍h謹慎。"}},{"book":"加","chapter":5,"verse":16,"versions":{"unv":"我說，你們當順著聖靈而行，就不放縱肉體的情慾了。","bklcl":"Taⁿ góa kóng, lín tio̍h chiàu Sîn lâi kiâⁿ, chiū bô chiâⁿ jio̍k-thé ê su-io̍k.","tghg":"今我講，恁著照神來行，就無成肉體的私慾。","bklhl":"Taⁿ我講，lín tio̍h照神來行，就無成肉體ê私慾。"}},{"book":"加","chapter":5,"verse":17,"versions":{"unv":"因為情慾和聖靈相爭，聖靈和情慾相爭，這兩個是彼此相敵，使你們不能做所願意做的。","bklcl":"In-ūi jio̍k-thé ài kong-kek Sîn, Sîn ài kong-kek jio̍k-thé; nn̄g-ê saⁿ tùi-te̍k, hō͘ lín bô kiâⁿ só͘ ài kiâⁿ ê.","tghg":"因為肉體愛攻擊神，神愛攻擊肉體，二個相對敵，互恁無行所愛行的。","bklhl":"因為肉體ài攻擊神，神ài攻擊肉體；兩個相對敵，hō͘ lín無行所ài行ê。"}},{"book":"加","chapter":5,"verse":18,"versions":{"unv":"但你們若被聖靈引導，就不在律法以下。","bklcl":"To̍k-to̍k lín nā hō͘ Sèng Sîn só͘ ín-chhōa, chiū bô tī lu̍t-hoat-ē.","tghg":"獨獨恁若互聖神所引導，就無佇律法下。","bklhl":"獨獨lín若hō͘聖神所引chhōa，就無tī律法下。"}},{"book":"加","chapter":5,"verse":19,"versions":{"unv":"情慾的事都是顯而易見的，就如姦淫、污穢、邪蕩、","bklcl":"Taⁿ jio̍k-thé ê phín-hēng ū lō͘-hiān, chhin-chhiūⁿ kan-îm, ù-òe, siâ-phiah,","tghg":"今肉體的品行有露現，親像姦淫、污穢(ù-òe)、邪僻(siâ-phiah)、","bklhl":"Taⁿ肉體ê品行有露現，親像姦淫、污穢、邪癖、"}},{"book":"加","chapter":5,"verse":20,"versions":{"unv":"拜偶像、邪術、仇恨、爭競、忌恨、惱怒、結黨、紛爭、異端、","bklcl":"pài ngó͘-siōng, siâ-su̍t, kiat oan-siû, saⁿ-chiⁿ, oàn-hūn, siū-khì, kiat-tóng, hun-pêng, īⁿ-toan,","tghg":"拜偶像、邪術、結冤讎(oan-siû)、相爭、怨恨、受氣、結黨、分旁、異端、","bklhl":"拜偶像、邪術、結冤仇、相爭、怨恨、受氣、結黨、分pêng、異端、"}},{"book":"加","chapter":5,"verse":21,"versions":{"unv":"嫉妒（有古卷加：凶殺二字）、醉酒、荒宴等類。我從前告訴你們，現在又告訴你們，行這樣事的人必不能承受　神的國。","bklcl":"oàn-tò͘, chiú chùi, hòng-tōng, í-ki̍p chhin-chhiūⁿ chit hō ê; góa chêng bat tāi-seng kóng, taⁿ iā tāi-seng kā lín kóng, kìⁿ-nā siông-siông kiâⁿ án-ni ê, chiong-lâi bô sêng-chiap Siōng-tè ê kok.","tghg":"怨妒、酒醉、放蕩，以及親像此號的。我前曾代先講，今也代先給恁講，見若常常行按呢的將來無承接上帝的國。","bklhl":"怨妒、酒醉、放蕩，以及親像chit號ê；我前bat事先講，taⁿ也事先kā lín講，見若常常行án-ni ê，將來無承接上帝ê國。"}},{"book":"加","chapter":5,"verse":22,"versions":{"unv":"聖靈所結的果子，就是仁愛、喜樂、和平、忍耐、恩慈、良善、信實、","bklcl":"Nā-sī Sèng Sîn ê ké-chí chiū-sī jîn-ài, hoaⁿ-hí, hô-pêng,","tghg":"若是聖神的果子，就是仁愛、歡喜、和平、","bklhl":"但是聖神ê果子就是仁愛、歡喜、和平、"}},{"book":"加","chapter":5,"verse":23,"versions":{"unv":"溫柔、節制。這樣的事沒有律法禁止。","bklcl":"thun-lún, chû-pi, siān-liông, tiong-sìn, un-jiû, chún-chat; chhin-chhiūⁿ chit hō, bô ū lu̍t-hoat kìm i.","tghg":"吞愞、慈悲、善良、忠信、溫柔、撙節(chún-chat)。親像此號無有律法禁伊。","bklhl":"吞忍、慈悲、善良、忠信、溫柔、撙節；親像chit號，無有律法禁伊。"}},{"book":"加","chapter":5,"verse":24,"versions":{"unv":"凡屬基督耶穌的人，是已經把肉體連肉體的邪情私慾同釘在十字架上了。","bklcl":"Koh sio̍k Ki-tok Iâ-so͘ ê lâng bat chiong jio̍k-thé, kap i ê chêng i ê io̍k, tèng tī si̍p-jī-kè.","tghg":"閣屬基督耶穌的人，曾將肉體及伊的情，伊的慾釘佇十字架。","bklhl":"Koh屬基督耶穌ê人bat將肉體，kap伊ê情伊ê慾，釘tī十字架。"}},{"book":"加","chapter":5,"verse":25,"versions":{"unv":"我們若是靠聖靈得生，就當靠聖靈行事。","bklcl":"Lán nā chiàu Sîn lâi oa̍h, tio̍h chiàu Sîn lâi kiâⁿ.","tghg":"咱若照神來活，著照神來行。","bklhl":"咱若照神來活，tio̍h照神來行。"}},{"book":"加","chapter":5,"verse":26,"versions":{"unv":"不要貪圖虛名，彼此惹氣，互相嫉妒。","bklcl":"Bo̍h-tit tùi-tiōng khang-khang ê êng-kng, saⁿ kek-khì, saⁿ oàn-tò͘.","tghg":"莫得對重空空的榮光，相激氣，相怨妒。","bklhl":"莫得對重空空ê榮光，相激氣，相怨妒。"}}]