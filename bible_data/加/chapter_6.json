[{"book":"加","chapter":6,"verse":1,"versions":{"unv":"弟兄們，若有人偶然被過犯所勝，你們屬靈的人就當用溫柔的心把他挽回過來；又當自己小心，恐怕也被引誘。","bklcl":"Hiaⁿ-tī ah, nā ū lâng bô tiuⁿ-tî hām-lo̍h chōe-kòa, lín sio̍k tī sîn ê lâng tio̍h ēng un-jiû ê sim-sîn kui-chèng i, iā tio̍h ka-kī koan-hông kiaⁿ-liáu lín iā tú-tio̍h chhì.","tghg":"兄弟啊，若有人無張持陷落罪過，恁屬佇神的人著用溫柔的心神歸正(kui-chèng)伊；也著家己關防驚了恁也抵著(tú-tio̍h)試。","bklhl":"兄弟ah，若有人無tiuⁿ-tî陷落罪過，lín屬tī神ê人tio̍h用溫柔ê心神歸正伊，也tio̍h家己關防，驚了lín也tú-tio̍h試。"}},{"book":"加","chapter":6,"verse":2,"versions":{"unv":"你們各人的重擔要互相擔當，如此，就完全了基督的律法。","bklcl":"Lín ta̍k lâng ê tāng tàⁿ tio̍h saⁿ-kāng taⁿ; ēng án-ni lâi chīn Ki-tok ê hoat.","tghg":"恁逐人的重擔著相共擔，用按呢，來盡基督的法。","bklhl":"Lín ta̍k人ê重擔tio̍h相仝擔；用án-ni來盡基督ê法."}},{"book":"加","chapter":6,"verse":3,"versions":{"unv":"人若無有，自己還以為有，就是自欺了。","bklcl":"Bô, iā ka-kī lia̍h-chòe ū ê, sī phiàn ka-kī.","tghg":"無，也家己掠做有的，是騙家己。","bklhl":"無，也家己掠做有ê，是騙家己。"}},{"book":"加","chapter":6,"verse":4,"versions":{"unv":"各人應當察驗自己的行為；這樣，他所誇的就專在自己，不在別人了，","bklcl":"Ta̍k lâng tio̍h séng-chhat ka-kī ê só͘ kiâⁿ, chiū ū thang khoa-kháu ê, chāi-tī pún-sin, bô chāi-tī pa̍t lâng.","tghg":"逐人著省察家己的所行；就有通誇口的在佇本身，無在佇別人，","bklhl":"Ta̍k人tio̍h省察家己ê所行，就有thang誇口ê，在tī本身，無在tī別人。"}},{"book":"加","chapter":6,"verse":5,"versions":{"unv":"因為各人必擔當自己的擔子。","bklcl":"In-ūi ta̍k lâng beh taⁿ i ka-kī ê tàⁿ.","tghg":"因為逐人欲擔伊家己的擔。","bklhl":"因為ta̍k人beh擔伊家己ê擔。"}},{"book":"加","chapter":6,"verse":6,"versions":{"unv":"在道理上受教的，當把一切需用的供給施教的人。","bklcl":"Ha̍k-si̍p tō-lí ê tio̍h chiong ta̍k hāng hó mi̍h hō͘ kà-sī i ê saⁿ-kap ū hūn.","tghg":"學習道理的，著將逐項好物互教示伊的相及有份。","bklhl":"學習道理ê，tio̍h將ta̍k項好物hō͘教示伊ê saⁿ-kap有份。"}},{"book":"加","chapter":6,"verse":7,"versions":{"unv":"不要自欺，　神是輕慢不得的。人種的是甚麼，收的也是甚麼。","bklcl":"Bo̍h-tit ka-kī chhò-gō͘, Siōng-tè bōe bú-bān-tit; in-ūi lâng só͘ iā ê sī sím-mi̍h, i iā beh siu hit hō.","tghg":"莫得家己錯誤，上帝𣍐侮慢得。因為人所撒(iā)的是甚麼，伊也欲收彼號。","bklhl":"莫得家己錯誤，上帝bōe侮慢得；因為人所掖ê是甚麼，伊也beh收hit號。"}},{"book":"加","chapter":6,"verse":8,"versions":{"unv":"順著情慾撒種的，必從情慾收敗壞；順著聖靈撒種的，必從聖靈收永生。","bklcl":"Ūi-tio̍h ka-kī ê jio̍k-thé iā ê, beh tùi jio̍k-thé lâi siu-sêng pāi-hoāi; ūi-tio̍h Sèng Sîn iā ê, beh tùi Sèng Sîn lâi siu-sêng éng-oa̍h.","tghg":"為著家己的肉體撒的，欲對肉體來收成敗壞；為著聖神撒的，欲對聖神來收成永活。","bklhl":"為tio̍h家己ê肉體掖ê，beh tùi肉體來收成敗壞；為tio̍h聖神掖ê，beh tùi聖神來收成永活。"}},{"book":"加","chapter":6,"verse":9,"versions":{"unv":"我們行善，不可喪志；若不灰心，到了時候就要收成。","bklcl":"Lán kiâⁿ hó m̄ thang sit-chì, in-ūi nā bô chi̍h-chām, kàu kî ōe siu-sêng.","tghg":"咱行好，呣通失志；因為若無折站(chih-chām)，到期會收成。","bklhl":"咱行好m̄-thang失志，因為若無折站，到期能收成。"}},{"book":"加","chapter":6,"verse":10,"versions":{"unv":"所以，有了機會就當向眾人行善，向信徒一家的人更當這樣。","bklcl":"Só͘-í iáu ū ki-hōe, lán tio̍h kiâⁿ hó tī chèng lâng, tī hiah-ê tùi sìn chiâⁿ-chòe chi̍t ke ê lâng, koh khah tio̍h tì-ì.","tghg":"所以，猶有機會咱著行好佇眾人，佇許個對信成做一家的人閣卡著致意。","bklhl":"所以iáu有機會，咱tio̍h行好tī眾人，tī hiah-ê tùi信成做一家ê人，koh-khah tio̍h致意。"}},{"book":"加","chapter":6,"verse":11,"versions":{"unv":"請看我親手寫給你們的字是何等的大呢！","bklcl":"Lín khòaⁿ góa chhin-chhiú siá hō͘ lín ê jī kàu chiah tōa.","tghg":"恁看我親手寫互恁的字到即(chiah)大！","bklhl":"Lín看我親手寫hō͘ lín ê字到chiah大。"}},{"book":"加","chapter":6,"verse":12,"versions":{"unv":"凡希圖外貌體面的人都勉強你們受割禮，無非是怕自己為基督的十字架受逼迫。","bklcl":"Kìⁿ-nā ài ēng jio̍k-thé chng-thāⁿ hó khòaⁿ ê, in bián-kióng lín siū kat-lé, bô m̄ sī ài bián-tit ūi-tio̍h Ki-tok ê si̍p-jī-kè siū khún-tio̍k.","tghg":"見若愛用肉體妝飾(chng-thāⁿ)好看的，𪜶勉強恁受割禮，無呣是愛免得為著基督的十字架受窘逐。","bklhl":"見若ài用肉體裝飾好看ê，in勉強lín受割禮，無m̄是ài免得為tio̍h基督ê十字架受khún-tio̍k。"}},{"book":"加","chapter":6,"verse":13,"versions":{"unv":"他們那些受割禮的，連自己也不守律法；他們願意你們受割禮，不過要藉著你們的肉體誇口。","bklcl":"In-ūi in siū kat-lé, liân ka-kī iā bô siú lu̍t-hoat ; to̍k-to̍k ài lín siū kat-lé, hō͘ in thang tī lín ê jio̍k-thé khoa-kháu.","tghg":"因為𪜶受割禮，連家己也無守律法；獨獨愛恁受割禮，互𪜶通佇恁的肉體誇口。","bklhl":"因為in受割禮，連家己也無守律法；獨獨ài lín受割禮，hō͘ in thang tī lín ê肉體誇口。"}},{"book":"加","chapter":6,"verse":14,"versions":{"unv":"但我斷不以別的誇口，只誇我們主耶穌基督的十字架；因這十字架，就我而論，世界已經釘在十字架上；就世界而論，我已經釘在十字架上。","bklcl":"Nā-sī góa toàn-toàn m̄ khoa-kháu pa̍t hāng, chí-ū khoa-kháu lán ê Chú Iâ-so͘ Ki-tok ê si̍p-jī-kè nā-tiāⁿ; tùi chit-ê chiū sè-kan ǹg góa tèng si̍p-jī-kè, góa ǹg sè-kan iā sī án-ni.","tghg":"若是我斷斷呣誇口別項，只有誇口咱的主耶穌基督的十字架若定；對此個，就世間向我釘十字架，我向世間也是按呢。","bklhl":"但是我斷斷m̄誇口別項，只有誇口咱ê主耶穌基督ê十字架nā-tiāⁿ；tùi chit ê就世間ǹg我釘十字架，我ǹg世間也是án-ni。"}},{"book":"加","chapter":6,"verse":15,"versions":{"unv":"受割禮不受割禮都無關緊要，要緊的就是作新造的人。","bklcl":"In-ūi siū kat-lé, bô siū kat-lé, lóng bô iàu-kín; iàu-kín chiū-sī chòe sin chhòng-chō ê lâng.","tghg":"因為受割禮無受割禮攏無要緊，要緊就是做新創造的人。","bklhl":"因為受割禮，無受割禮，lóng無要緊；要緊就是做新創造ê人。"}},{"book":"加","chapter":6,"verse":16,"versions":{"unv":"凡照此理而行的，願平安、憐憫加給他們，和　神的以色列民。","bklcl":"Kìⁿ-nā chiàu chit ê chún-chîn lâi kiâⁿ ê, goān pêng-an lîn-bín kàu tī in, iā kàu tī Siōng-tè Í-sek-lia̍t ê peh-sìⁿ.","tghg":"見若照此個準繩(chún-chîn)來行的，願平安、憐憫到佇𪜶，也到佇上帝以色列的百姓。","bklhl":"見若照chit ê準繩 來行ê，願平安憐憫到tī in，也到tī上帝以色列ê百姓。"}},{"book":"加","chapter":6,"verse":17,"versions":{"unv":"從今以後，人都不要攪擾我，因為我身上帶著耶穌的印記。","bklcl":"Taⁿ liáu-āu lâng m̄ thang kiáu-jiáu góa; in-ūi góa ê seng-khu ū tài Iâ-so͘ ê hûn-jiah.","tghg":"今了後，人呣通攪擾我，因為我的身軀有帶(tài)耶穌的痕跡(hûn-jiah)。","bklhl":"Taⁿ了後，人m̄-thang攪擾我；因為我ê身軀有帶耶穌ê痕跡。"}},{"book":"加","chapter":6,"verse":18,"versions":{"unv":"弟兄們，願我主耶穌基督的恩常在你們心裡。阿們！","bklcl":"Hiaⁿ-tī ah, goān lán ê Chú Iâ-so͘ Ki-tok ê un-tián kap lín ê sim-sîn tī-teh.  À-bēng.","tghg":"兄弟啊，願咱的主耶穌基督的恩典及恁的心神佇啲。阿們！","bklhl":"兄弟ah，願咱ê主耶穌基督ê恩典kap lín ê心神tī-teh。À-bēng。"}}]