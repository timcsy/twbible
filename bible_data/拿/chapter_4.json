[{"book":"拿","chapter":4,"verse":1,"versions":{"unv":"這事約拿大大不悅，且甚發怒，","bklcl":"Chóng-sī chit ê sū Iok-ná chin bô hoaⁿ-hí, tōa-tōa siū-khì;","tghg":"總是此個事約拿真無歡喜，大大受氣，","bklhl":"總是chit ê事約拿真無歡喜，大大受氣；"}},{"book":"拿","chapter":4,"verse":2,"versions":{"unv":"就禱告耶和華說：「耶和華啊，我在本國的時候豈不是這樣說嗎？我知道你是有恩典、有憐憫的　神，不輕易發怒，有豐盛的慈愛，並且後悔不降所說的災，所以我急速逃往他施去。","bklcl":"chiū kî-tó Iâ-hô-hoa kóng, Iâ-hô-hoa ah, taⁿ kiû Lí, góa tī pún-kok ê sî, kiám-m̄-sī án-ni kóng? Só͘-í góa kóaⁿ-kín cháu-khì Tha-si, in-ūi góa chai Lí sī ū un-tián ê Siōng-tè, chhiong-móa lîn-bín, bô khoài siū-khì, ū hong-sēng ê chû-ài, koh thè-hóe só͘ kóng beh kàng-lo̍h ê chai-ē.","tghg":"就祈禱耶和華講：「耶和華啊，今求你，我佇本國的時豈呣是按呢講？所以我趕緊走去他施，因為我知你是有恩典的上帝，充滿憐憫，無快受氣，有豐盛的慈愛，閣退悔所講欲降落的災禍。","bklhl":"就祈禱耶和華講，耶和華ah，taⁿ求祢，我tī本國ê時，kiám m̄是án-ni講？所以我趕緊走去Tha-si，因為我知祢是有恩典ê上帝，充滿憐憫，無快受氣，有豐盛ê慈愛，koh退悔所講beh降落ê災厄。"}},{"book":"拿","chapter":4,"verse":3,"versions":{"unv":"耶和華啊，現在求你取我的命吧！因為我死了比活著還好。」","bklcl":"Iâ-hô-hoa ah, taⁿ kiû Lí chhú góa ê sìⁿ-miā; in-ūi góa sí pí oa̍h khah-hó.","tghg":"耶和華啊，今求你取我的生命！因為我死比活卡好。」","bklhl":"耶和華ah，taⁿ求祢取我ê性命；因為我死比活khah好。"}},{"book":"拿","chapter":4,"verse":4,"versions":{"unv":"耶和華說：「你這樣發怒合乎理嗎？」","bklcl":"Iâ-hô-hoa kóng, Lí án-ni siū-khì ha̍p-lí mah?","tghg":"耶和華講：「你按呢受氣合理嗎？」","bklhl":"耶和華講，你án-ni受氣合理mah？"}},{"book":"拿","chapter":4,"verse":5,"versions":{"unv":"於是約拿出城，坐在城的東邊，在那裡為自己搭了一座棚，坐在棚的蔭下，要看看那城究竟如何。","bklcl":"Tùi án-ni Iok-ná chhut-siâⁿ, chē tī siâⁿ ê tang--sì, tī-hia ūi ka-kī tah liâu-á, chē tī ìm-ńg-ē, ài-beh khòaⁿ hit ê siâⁿ tàu-tí cháiⁿ-iūⁿ.","tghg":"對按呢約拿出城，坐佇城的東勢，佇遐為家己搭寮仔，坐佇蔭影下，愛欲看彼個城到底怎樣。","bklhl":"Tùi án-ni，約拿出城，坐tī城ê東勢，tī-hia為家己搭寮á，坐tī蔭影下，ài-beh看hit ê城到底怎樣。"}},{"book":"拿","chapter":4,"verse":6,"versions":{"unv":"耶和華　神安排一棵蓖麻，使其發生高過約拿，影兒遮蓋他的頭，救他脫離苦楚；約拿因這棵蓖麻大大喜樂。","bklcl":"Iâ-hô-hoa Siōng-tè pī-pān chi̍t-châng pi-môa, hō͘ i hoat-siⁿ khah-koâiⁿ Iok-ná, chòe ìm-ńg jia i ê thâu-khak, hō͘ i bián kan-khó͘; Iok-ná in-ūi chit châng pi-môa, tōa-tōa hoaⁿ-hí.","tghg":"耶和華上帝備辦一欉蓖麻(pi-môa)，互伊發生卡高約拿，做蔭影遮伊的頭殼，互伊免艱苦；約拿因為此欉蓖麻大大歡喜。","bklhl":"耶和華上帝備辦一叢箄麻，hō͘伊發生khah高約拿，做蔭影遮伊ê頭殼，hō͘伊免艱苦；約拿因為chit叢箄麻，大大歡喜。"}},{"book":"拿","chapter":4,"verse":7,"versions":{"unv":"次日黎明，　神卻安排一條蟲子咬這蓖麻，以致枯槁。","bklcl":"Chóng-sī keh-ji̍t, thiⁿ-phú-kng, Siōng-tè pī-pān chi̍t bé thâng, chia̍h chit châng pi-môa, tì-kàu ko͘-tâ.","tghg":"總是隔日天昲(phú)光，上帝備辦一尾蟲。食此欉蓖麻，致到枯焦。","bklhl":"總是隔日，天phú光，上帝備辦一尾蟲，食chit叢箄麻，致到枯焦。"}},{"book":"拿","chapter":4,"verse":8,"versions":{"unv":"日頭出來的時候，　神安排炎熱的東風，日頭曝曬約拿的頭，使他發昏，他就為自己求死，說：「我死了比活著還好！」","bklcl":"Ji̍t chhut ê sî, Siōng-tè pī-pān iām-jia̍t ê tang-hong, koh ji̍t pha̍k Iok-ná ê thâu-khak, hō͘ i hūn--khì; i chiū ūi ka-kī kiû sí, kóng, Góa sí pí oa̍h khah-hó.","tghg":"日出的時，上帝備辦炎熱的東風，閣日曝(pha̍k)約拿的頭殼，互伊昏去，伊就為家己求死，講：「我死比活卡好！」","bklhl":"日出ê時，上帝備辦炎熱ê東風，koh日曝約拿ê頭殼，hō͘伊暈去；伊就為家己求死，講，我死比活khah好。"}},{"book":"拿","chapter":4,"verse":9,"versions":{"unv":"　神對約拿說：「你因這棵蓖麻發怒合乎理嗎？」他說：「我發怒以至於死，都合乎理！」","bklcl":"Siōng-tè tùi Iok-ná kóng, Lí in-ūi chit châng pi-môa siū-khì ha̍p-lí mah?  Ìn kóng, Góa siū-khì kàu-sí ia̍h ha̍p-lí.","tghg":"上帝對約拿講：「你因為此欉蓖麻受氣合理嗎？」應講：「我受氣到死，亦合理！」","bklhl":"上帝對約拿講，你因為chit叢箄麻受氣合理mah？應講，我受氣到死亦合理。"}},{"book":"拿","chapter":4,"verse":10,"versions":{"unv":"耶和華說：「這蓖麻不是你栽種的，也不是你培養的；一夜發生，一夜乾死，你尚且愛惜；","bklcl":"Iâ-hô-hoa kóng, Chit châng pi-môa, lí bô ūi i tio̍h-bôa, lí bô hō͘ i tōa-châng, chi̍t-mî hoat-siⁿ, chi̍t-mî sí-khì, lí iáu-kú thiàⁿ-sioh;","tghg":"耶和華講：「此欉蓖麻你無為伊著磨，你無互伊大欉；一暝發生，一暝死去，你猶久疼惜；","bklhl":"耶和華講，Chit叢箄麻，你無為伊tio̍h磨，你無hō͘伊大叢，一暝發生，一暝死去，你iáu-kú疼惜；"}},{"book":"拿","chapter":4,"verse":11,"versions":{"unv":"何況這尼尼微大城，其中不能分辨左手右手的有十二萬多人，並有許多牲畜，我豈能不愛惜呢？」","bklcl":"hô-hòng Góa, Góa kiám-m̄-tio̍h thiàⁿ-sioh Nî-nî-bî, chit ê tōa-siâⁿ mah?  Kî-tiong bōe-ōe hun-piat chó-iū chhiú--ê, m̄-nā cha̍p-jī-bān, koh ū chōe-chōe cheng-siⁿ?","tghg":"何況我，我豈呣著疼惜尼尼微此個大城嗎？其中𣍐會分別左右手者呣若十二萬，閣有多多精牲？」","bklhl":"何況我，我kiám m̄-tio̍h疼惜尼尼微，chit ê大城mah？其中bōe能分別左右手ê，m̄-nā十二萬，koh有chōe-chōe cheng-siⁿ？"}}]