[{"book":"詩","chapter":94,"verse":1,"versions":{"unv":"耶和華啊，你是伸冤的　神；伸冤的　神啊，求你發出光來！","bklcl":"Iâ-hô-hoa sin-oan ê Siōng-tè ah,  Sin-oan ê Siōng-tè ah, kiû Lí hián-chhut kng.","tghg":"耶和華，伸冤的上帝啊；伸冤的上帝啊，求你顯出光！","bklhl":"耶和華伸冤ê上帝ah，　　伸冤ê上帝ah，求你顯出光。"}},{"book":"詩","chapter":94,"verse":2,"versions":{"unv":"審判世界的主啊，求你挺身而立，使驕傲人受應得的報應！","bklcl":"Sím-phòaⁿ sè-kài ê Chú ah, kiû Lí khí--lâi;  Hō͘ kiau-ngō͘ ê lâng siū eng-kai siū ê pò-èng.","tghg":"審判世界的主啊，求你起來，互驕傲的人受應該受的報應！","bklhl":"審判世界ê主ah，求你起來；　　Hō͘驕傲ê人受應該受ê報應。"}},{"book":"詩","chapter":94,"verse":3,"versions":{"unv":"耶和華啊，惡人誇勝要到幾時呢？要到幾時呢？","bklcl":"Iâ-hô-hoa ah, Pháiⁿ-lâng beh jōa-kú ah?  Pháiⁿ-lâng tek-sèng tāi-ia̍t, beh jōa-kú ah?","tghg":"耶和華啊，歹人欲偌久啊？歹人得勝大悅欲偌久啊？","bklhl":"耶和華ah，pháiⁿ人beh jōa久ah？　　Pháiⁿ人得勝大悅，beh jōa久ah？"}},{"book":"詩","chapter":94,"verse":4,"versions":{"unv":"他們絮絮叨叨說傲慢的話；一切作孽的人都自己誇張。","bklcl":"In sûi-piān kóng, kóng-chhut kiau-ngō͘ ê ōe;  It-chhè kiâⁿ-pháiⁿ ê lâng lóng ka-kī phín-phóng.","tghg":"𪜶隨便(sûi-piān)講，講出驕傲的話；一切行歹的人攏家己品嗙(phín-phóng)。","bklhl":"In隨便講，講出驕傲ê話；　　一切行pháiⁿ ê人lóng家己phín-phóng。"}},{"book":"詩","chapter":94,"verse":5,"versions":{"unv":"耶和華啊，他們強壓你的百姓，苦害你的產業。","bklcl":"Iâ-hô-hoa ah, in ap-chè Lí ê peh-sìⁿ;  Khó͘-chhó͘ Lí ê sán-gia̍p.","tghg":"耶和華啊，𪜶壓制你的百姓，苦楚你的產業。","bklhl":"耶和華ah，in壓制你ê百姓；　　苦楚你ê產業。"}},{"book":"詩","chapter":94,"verse":6,"versions":{"unv":"他們殺死寡婦和寄居的，又殺害孤兒。","bklcl":"In thâi-sí chiú-kóaⁿ-lâng kap chhut-gōa lâng;  Koh hāi-sí ko͘-jî.","tghg":"𪜶刣死守寡人及出外人，閣害死孤兒。","bklhl":"In 刣死守寡人kap出外人；　　Koh害死孤兒。"}},{"book":"詩","chapter":94,"verse":7,"versions":{"unv":"他們說：耶和華必不看見；雅各的　神必不思念。","bklcl":"In kóng, Iâ-hô-hoa tek-khak bô teh khòaⁿ;  Ngá-kok ê Siōng-tè tek-khak bô tì-ì.","tghg":"𪜶講：耶和華的確無啲看；雅各的上帝的確無致意。","bklhl":"In講，耶和華的確無teh看；　　雅各ê上帝的確無致意。"}},{"book":"詩","chapter":94,"verse":8,"versions":{"unv":"你們民間的畜類人當思想；你們愚頑人到幾時才有智慧呢？","bklcl":"Lín peh-sìⁿ-tiong cheng-siⁿ hit-khoán ê lâng tio̍h siūⁿ;  Gû-gōng ê lâng kàu tī-sî chiah ū tì-hūi ah?","tghg":"恁百姓中精牲彼款的人著想；愚戇的人到底時才有智慧啊？","bklhl":"Lín百姓中cheng-siⁿ hit款ê人tio̍h想；　　愚戇ê人到tī時chiah有智慧ah？"}},{"book":"詩","chapter":94,"verse":9,"versions":{"unv":"造耳朵的，難道自己不聽見嗎？造眼睛的，難道自己不看見嗎？","bklcl":"An-tì hī-khang--ê, chóng bô I bô thiaⁿ-kìⁿ?  Chhòng-chō ba̍k-chiu--ê, chóng bô I bōe khòaⁿ-kìⁿ mah?","tghg":"安置耳孔者，總無伊無聽見？創造目睭者，總無伊𣍐看見嗎？","bklhl":"安置耳孔ê，總無伊無聽見？　　創造目睭ê，總無伊bōe看見mah？"}},{"book":"詩","chapter":94,"verse":10,"versions":{"unv":"管教列邦的，就是叫人得知識的，難道自己不懲治人嗎？","bklcl":"Kàu-tok lia̍t-pang ê, chiū-sī hō͘ lâng tit-tio̍h tì-sek--ê,  Chóng bô I bōe hiáu pān-lí lâng mah?","tghg":"教督列邦的，就是互人得著智識者，總無伊𣍐曉辦理人嗎？","bklhl":"教督列邦ê，就是hō͘人得tio̍h知識ê，　　總無伊bōe曉辨理人mah？"}},{"book":"詩","chapter":94,"verse":11,"versions":{"unv":"耶和華知道人的意念是虛妄的。","bklcl":"Iâ-hô-hoa chai lâng ê sim-su,  Chai in sī khang-khang.","tghg":"耶和華知人的心思知𪜶是空空。","bklhl":"耶和華知人ê心思，　　知in是空空。"}},{"book":"詩","chapter":94,"verse":12,"versions":{"unv":"耶和華啊，你所管教、用律法所教訓的人是有福的！","bklcl":"Iâ-hô-hoa ah, Lí só͘ kàu-tok koh ēng Lí ê lu̍t-hoat só͘ kà-sī--ê,  Hit ê lâng ū hok-khì.","tghg":"耶和華啊，你所教督、閣用你的律法所教示者，彼個人有福氣！","bklhl":"耶和華ah，你所教督koh用你ê律法所教示ê，　　Hit-ê人有福氣。"}},{"book":"詩","chapter":94,"verse":13,"versions":{"unv":"你使他在遭難的日子得享平安；惟有惡人陷在所挖的坑中。","bklcl":"Beh hō͘ i tī hoān-lān ê ji̍t, tit-tio̍h pêng-an,  Kàu tī ūi-tio̍h pháiⁿ-lâng khui hām-khiⁿ ê sî.","tghg":"欲互伊佇患難的日得著平安；到佇為著歹人開陷坑的時。","bklhl":"Beh hō͘伊tī患難ê日，得tio̍h平安，　　到tī為tio̍h pháiⁿ人開陷坑ê時。"}},{"book":"詩","chapter":94,"verse":14,"versions":{"unv":"因為耶和華必不丟棄他的百姓，也不離棄他的產業。","bklcl":"In-ūi Iâ-hô-hoa tek-khak bô khì-sak I ê peh-sìⁿ;  Ia̍h bô pàng-lī I ê sán-gia̍p.","tghg":"因為耶和華的確無棄拺伊的百姓，亦無放離伊的產業。","bklhl":"因為耶和華的確無棄sak伊ê百姓；　　亦無放離伊ê產業。"}},{"book":"詩","chapter":94,"verse":15,"versions":{"unv":"審判要轉向公義；心裡正直的，必都隨從。","bklcl":"In-ūi sím-phòaⁿ beh chiàu kong-gī,  Sim chèng-ti̍t ê lâng beh lóng tè I.","tghg":"因為審判欲照公義；心正直的人，欲攏隨伊。","bklhl":"因為審判beh照公義，　　心正直ê人beh lóng tè伊。"}},{"book":"詩","chapter":94,"verse":16,"versions":{"unv":"誰肯為我起來攻擊作惡的？誰肯為我站起抵擋作孽的？","bklcl":"Chī-chūi beh ūi góa khí--lâi kong-kek pháiⁿ-lâng?  Chī-chūi beh ūi góa khiā--khí-lâi kong-kek kiâⁿ chōe-ok ê lâng?","tghg":"是誰欲為我起來攻擊歹人？是誰欲為我徛起來攻擊行罪惡的人？","bklhl":"Chī-chūi beh為我起來攻擊pháiⁿ人？　　Chī-chūi beh為我khiā起來攻擊行罪惡ê人？"}},{"book":"詩","chapter":94,"verse":17,"versions":{"unv":"若不是耶和華幫助我，我就住在寂靜之中了。","bklcl":"Nā m̄-sī Iâ-hô-hoa pang-chān góa, Chiū góa ê sîn-hûn khoài-khoài tiàm tī léng-chēng ê tiong-kan.","tghg":"若呣是耶和華幫助我，就我的神魂快快踮佇冷靜的中間。","bklhl":"若m̄是耶和華幫贊我，　　就我ê神魂快快tiàm tī冷靜ê中間。"}},{"book":"詩","chapter":94,"verse":18,"versions":{"unv":"我正說我失了腳，耶和華啊，那時你的慈愛扶助我。","bklcl":"Góa kóng, Góa ê kha tio̍h-tak;  Iâ-hô-hoa ah, hit-sî Lí ê chû-ài hû-chhî góa.","tghg":"我講我的腳著觸，耶和華啊，彼時你的慈愛扶持我。","bklhl":"我講，我ê腳tio̍h-tak；　　耶和華ah，hit時你ê慈愛扶持我。"}},{"book":"詩","chapter":94,"verse":19,"versions":{"unv":"我心裡多憂多疑，你安慰我，就使我歡樂。","bklcl":"Góa ê sim chōe-chōe iu-būn khòa-lū,  Lí ê an-ùi chiū hō͘ góa ê sim-sîn khoài-lo̍k.","tghg":"我的心多多憂悶掛慮，你的安慰，就互我的心神快樂。","bklhl":"我ê心chōe-chōe憂悶掛慮，　　你ê安慰就hō͘我ê心神快樂。"}},{"book":"詩","chapter":94,"verse":20,"versions":{"unv":"那藉著律例架弄殘害、在位上行奸惡的，豈能與你相交嗎？","bklcl":"Kan-ok ê chō-ūi, ká-chià lu̍t-lē, kè-bô͘ chân-hāi,  Kiám ōe kap Lí kau-thong mah?","tghg":"奸惡的座位！假藉律例計謀殘害，豈會及你交通嗎？","bklhl":"奸惡ê座位，假藉律例，計謀殘害，　　Kiám會kap你交通mah？"}},{"book":"詩","chapter":94,"verse":21,"versions":{"unv":"他們大家聚集攻擊義人，將無辜的人定為死罪。","bklcl":"In tāi-ke chū-chi̍p, kong-kek gī-lâng ê sìⁿ-miā;  Chiong bô-chōe ê lâng tēng sí-chōe.","tghg":"𪜶大家聚集攻擊義人的生命，將無罪的人定死罪。","bklhl":"In大家聚集，攻擊義人ê性命；　　將無罪ê人定死罪。"}},{"book":"詩","chapter":94,"verse":22,"versions":{"unv":"但耶和華向來作了我的高臺；我的　神作了我投靠的磐石。","bklcl":"Chóng-sī Iâ-hô-hoa pêng-sî chòe góa ê koâiⁿ-tâi;  Góa ê Siōng-tè chòe góa tô-siám ê  chio̍h-pôaⁿ.","tghg":"總是耶和華平時做我的高台；我的上帝做我逃閃的石磐。","bklhl":"總是耶和華平時做我ê高台；　　我ê上帝做我逃閃ê石磐。"}},{"book":"詩","chapter":94,"verse":23,"versions":{"unv":"他叫他們的罪孽歸到他們身上。他們正在行惡之中，他要剪除他們；耶和華─我們的　神要把他們剪除。","bklcl":"I hō͘ in ê chōe-ok kui tī in ê sin-chiūⁿ;  In tī kiâⁿ-pháiⁿ ê sî, I beh châu-bia̍t in;  Iâ-hô-hoa lán ê Siōng-tè beh châu-bia̍t in.","tghg":"伊互𪜶的罪惡歸佇𪜶的身上。𪜶佇行歹的時，伊欲剿滅(châu-bia̍t)𪜶；耶和華──咱的上帝欲剿滅𪜶。","bklhl":"伊hō͘ in ê罪惡歸tī in ê身上；　　In tī行pháiⁿ ê時，伊beh剿滅in；　　耶和華咱ê上帝beh剿滅in。"}}]