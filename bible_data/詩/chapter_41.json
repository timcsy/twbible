[{"book":"詩","chapter":41,"verse":1,"versions":{"unv":"（大衛的詩，交與伶長。）眷顧貧窮的有福了！他遭難的日子，耶和華必搭救他。","bklcl":"Tāi-pi̍t ê si, kau hō͘ Ga̍k-koaⁿ.1)\tKoàn-kò͘ sòng-hiong lâng ê, ū hok-khì;  Tng hoān-lān ê ji̍t, Iâ-hô-hoa beh kiù i.","tghg":"〔大衛的詩，交互樂官。〕眷顧(Koàn-kò͘)喪鄉(sòng-hiong)人的有福氣！當(Tng)患難的日，耶和華欲救伊。","bklhl":"大衛ê詩，交hō͘樂官。1) 眷顧sòng-hiong人ê，有福氣；　　當患難ê日，耶和華beh救伊。"}},{"book":"詩","chapter":41,"verse":2,"versions":{"unv":"耶和華必保全他，使他存活；他必在地上享福。求你不要把他交給仇敵，遂其所願。","bklcl":"Iâ-hô-hoa beh pó-choân i, hō͘ i oa̍h--teh, i beh tī tōe-chiūⁿ hióng-hok;  Kiû Lí m̄-thang chiong i kau hō͘ tùi-te̍k, lâi chiàu in só͘ ài.","tghg":"耶和華欲保全伊，互伊活啲；伊欲佇地上享福。求你呣通將伊交互對敵，來照𪜶所愛。","bklhl":"耶和華beh保全伊，hō͘伊活teh，伊beh tī地上享福；　　求你m̄-thang將伊交hō͘對敵，來照in所ài。"}},{"book":"詩","chapter":41,"verse":3,"versions":{"unv":"他病重在榻，耶和華必扶持他；他在病中，你必給他鋪床。","bklcl":"I tó chāi-chhn̂g, Iâ-hô-hoa beh hû-chhî i;  I phòa-pīⁿ ê sî,  Lí beh liāu-lí i ê phē-pho͘.","tghg":"伊倒在床，耶和華欲扶持伊；伊破病的時，你欲料理伊的被舖。","bklhl":"伊倒在床，耶和華beh扶持伊；　　伊破病ê時，你beh料理伊ê被舖。"}},{"book":"詩","chapter":41,"verse":4,"versions":{"unv":"我曾說：耶和華啊，求你憐恤我，醫治我！因為我得罪了你。","bklcl":"Góa bat kóng, Iâ-hô-hoa ah, kiû Lí lîn-bín góa; I-hó góa ê sim-sîn, in-ūi góa ū tek-chōe tī Lí.","tghg":"我曾講：耶和華啊，求你憐憫我，醫好我的心神！因為我有得罪佇你。","bklhl":"我bat講，耶和華ah，求你憐憫我；　　醫好我ê心神，因為我有得罪tī你。"}},{"book":"詩","chapter":41,"verse":5,"versions":{"unv":"我的仇敵用惡言議論我說：他幾時死，他的名才滅亡呢？","bklcl":"Góa ê tùi-te̍k ēng pháiⁿ-ōe gī-lūn góa, kóng,  I tī-sî ōe sí, i ê miâ tī-sî ōe bia̍t-bô?","tghg":"我的對敵用歹話議論我講：伊底時會死，伊的名底時會滅無？","bklhl":"我ê對敵用pháiⁿ話議論我，講，　　伊tī時會死，伊ê名tī時會滅無？"}},{"book":"詩","chapter":41,"verse":6,"versions":{"unv":"他來看我就說假話；他心存奸惡，走到外邊才說出來。","bklcl":"I nā lâi khòaⁿ góa, chiū kóng bô-iáⁿ ōe;  I ê sim chek-chū kan-ok,  Chhut-khì gōa-kháu, chiū sì-kòe kóng.","tghg":"伊若來看我就講無影話；伊的心積聚奸惡，出去外口就四界講。","bklhl":"伊若來看我，就講無影話；　　伊ê心積聚奸惡，　　出去外口，就四界講。"}},{"book":"詩","chapter":41,"verse":7,"versions":{"unv":"一切恨我的，都交頭接耳地議論我；他們設計要害我。","bklcl":"It-chhè oàn-hūn góa ê lâng chi-bú chi-chū gī-lūn góa; In siat kè-bô͘ beh hāi góa;","tghg":"一切怨恨我的人，嗤舞嗤呲(chi-bú chi-chū)議論我；𪜶設計謀欲害我。","bklhl":"一切怨恨我ê人chi-bú chi-chū議論我；　　In 設計謀beh害我；"}},{"book":"詩","chapter":41,"verse":8,"versions":{"unv":"他們說：有怪病貼在他身上；他已躺臥，必不能再起來。","bklcl":"In kóng, Ū koài-pīⁿ tiâu tī i ê seng-khu;  I í-keng tó-chhn̂g, éng bōe koh khí--lâi.","tghg":"𪜶講：有怪病住佇伊的身軀；伊已經倒床，永𣍐閣起來。","bklhl":"In講，有怪病tiâu tī伊ê身軀；　　伊已經倒床，永bōe koh起來。"}},{"book":"詩","chapter":41,"verse":9,"versions":{"unv":"連我知己的朋友，我所倚靠、吃過我飯的也用腳踢我。","bklcl":"Liân góa ti-kí ê pêng-iú, góa só͘ óa-khò, chia̍h góa ê piáⁿ--ê,  Kia̍h-khí kha-āu-tiⁿ that góa.","tghg":"連我知己的朋友，我所倚靠、食我的餅者，攑起腳後㬹踢我。","bklhl":"連我知己ê朋友，我所óa靠，食我ê餅ê，　　Kia̍h起腳後tiⁿ踢我。"}},{"book":"詩","chapter":41,"verse":10,"versions":{"unv":"耶和華啊，求你憐恤我，使我起來，好報復他們！","bklcl":"Iâ-hô-hoa ah, kiû Lí lîn-bín góa,  Hō͘ góa khí-lâi thang pò-èng in.","tghg":"耶和華啊，求你憐憫我，互我起來，通報應𪜶！","bklhl":"耶和華ah，求你憐憫我，　　Hō͘我起來thang報應in。"}},{"book":"詩","chapter":41,"verse":11,"versions":{"unv":"因我的仇敵不得向我誇勝，我從此便知道你喜愛我。","bklcl":"In-ūi góa ê tùi-te̍k bōe tit-tio̍h tùi góa khoa-kháu khah-iâⁿ;  Góa tùi án-ni chiū chai Lí hoaⁿ-hí góa.","tghg":"因為我的對敵𣍐得著對我誇口卡贏，我對按呢就知你歡喜我。","bklhl":"因為我ê對敵bōe得tio̍h對我誇口khah贏；　　我tùi án-ni就知你歡喜我。"}},{"book":"詩","chapter":41,"verse":12,"versions":{"unv":"你因我純正就扶持我，使我永遠站在你的面前。","bklcl":"Lūn-kàu góa, Lí in-ūi góa ê sûn-choân chiū hû-chhî góa,  Hō͘ góa éng-oán khiā tī Lí ê bīn-chêng.","tghg":"論到我，你因為我的純全就扶持我，互我永遠徛佇你的面前。","bklhl":"論到我，你因為我ê純全就扶持我，　　Hō͘我永遠khiā tī你ê面前。"}},{"book":"詩","chapter":41,"verse":13,"versions":{"unv":"耶和華─以色列的　神是應當稱頌的，從亙古直到永遠。阿們！阿們！","bklcl":"Tio̍h o-ló Iâ-hô-hoa Í-sek-lia̍t ê Siōng-tè,  Tùi éng-oán kàu éng-oán,  A-bēng, koh A-bēng.","tghg":"著謳咾耶和華──以色列的上帝，對永遠到永遠。阿們！閣阿們！","bklhl":"Tio̍h o-ló耶和華以色列ê上帝，　　Tùi永遠到永遠，　　A-bēng，koh A-bēng。"}}]