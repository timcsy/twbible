[{"book":"詩","chapter":115,"verse":1,"versions":{"unv":"耶和華啊，榮耀不要歸與我們，不要歸與我們；要因你的慈愛和誠實歸在你的名下！","bklcl":"Iâ-hô-hoa ah, êng-kng bo̍h-tit kui hō͘ goán, bo̍h-tit kui hō͘ goán,  Tio̍h in-ūi Lí ê chû-ài kap sêng-si̍t, kui tī Lí ê miâ.","tghg":"耶和華啊，榮光莫得歸互阮，莫得歸互阮；著因為你的慈愛及誠實歸佇你的名！","bklhl":"耶和華ah，榮光莫得歸hō͘阮，莫得歸hō͘阮，　　Tio̍h因為你ê慈愛kap誠實，歸tī你ê名。"}},{"book":"詩","chapter":115,"verse":2,"versions":{"unv":"為何容外邦人說：他們的　神在哪裡呢？","bklcl":"Mih-sái tio̍h hō͘ gōa-pang-lâng kóng, Taⁿ, in ê Siōng-tè tī toh-lo̍h?","tghg":"乜使(mih-sái)著互外邦人講：今𪜶的上帝佇叨落？","bklhl":"Mih-sái tio̍h hō͘外邦人講，　　Taⁿ，in ê上帝tī toh落？"}},{"book":"詩","chapter":115,"verse":3,"versions":{"unv":"然而，我們的　神在天上，都隨自己的意旨行事。","bklcl":"Chóng-sī goán ê Siōng-tè tī thiⁿ-téng;  Lóng chiàu I só͘-ài--ê kiâⁿ tāi-chì.","tghg":"總是，阮的上帝佇天頂，攏照伊所愛的行代誌。","bklhl":"總是阮ê上帝tī天頂；　　Lóng照伊所ài-ê行tāi-chì。"}},{"book":"詩","chapter":115,"verse":4,"versions":{"unv":"他們的偶像是金的，銀的，是人手所造的，","bklcl":"In ê ngó͘-siōng sī gûn--ê, kim--ê,  Sī lâng ê chhiú só͘ chō--ê.","tghg":"𪜶的偶像是銀的，金的，是人的手所造的，","bklhl":"In ê偶像是銀ê，金ê，　　是人ê手所造ê。"}},{"book":"詩","chapter":115,"verse":5,"versions":{"unv":"有口卻不能言，有眼卻不能看，","bklcl":"In ū chhùi, ia̍h bōe kóng-ōe;  Ū ba̍k-chiu, ia̍h bōe khòaⁿ;","tghg":"𪜶有嘴亦𣍐講話，有目睭亦𣍐看，","bklhl":"In有嘴，亦bōe講話；　　有目睭，亦bōe看；"}},{"book":"詩","chapter":115,"verse":6,"versions":{"unv":"有耳卻不能聽，有鼻卻不能聞，","bklcl":"In ū hī-khang, ia̍h bōe thiaⁿ;  Ū phīⁿ-khang, ia̍h bōe phīⁿ;","tghg":"𪜶有耳孔亦𣍐聽，有鼻孔亦𣍐鼻，","bklhl":"In有耳孔，亦bōe聽；　　有鼻孔，亦bōe鼻；"}},{"book":"詩","chapter":115,"verse":7,"versions":{"unv":"有手卻不能摸，有腳卻不能走，有喉嚨也不能出聲。","bklcl":"In ū chhiú, ia̍h bōe the̍h;  Ū kha, ia̍h bōe kiâⁿ;  In ia̍h bô ēng in ê nâ-âu chhut-siaⁿ.","tghg":"𪜶有手亦𣍐提，有腳亦𣍐行，𪜶亦無用𪜶的嚨喉(nâ-âu)出聲。","bklhl":"In有手，亦bōe the̍h；　　有腳，亦bōe行；　　In亦無用in ê嚨喉出聲。"}},{"book":"詩","chapter":115,"verse":8,"versions":{"unv":"造他的要和他一樣；凡靠他的也要如此。","bklcl":"Chō in ê, khò in ê,  Lóng beh chhin-chhiūⁿ in.","tghg":"造𪜶的，靠𪜶的，攏欲親像𪜶。","bklhl":"造in-ê，靠in-ê，　　Lóng beh親像in。"}},{"book":"詩","chapter":115,"verse":9,"versions":{"unv":"以色列啊，你要倚靠耶和華！他是你的幫助和你的盾牌。","bklcl":"Í-sek-lia̍t ah, lí tio̍h óa-khò Iâ-hô-hoa;  I sī in ê pang-chān, in ê tîn-pâi.","tghg":"以色列啊，你著倚靠耶和華！伊是𪜶的幫助𪜶的盾牌。","bklhl":"以色列ah，你tio̍h óa靠耶和華；　　伊是in ê幫贊，in ê藤牌。"}},{"book":"詩","chapter":115,"verse":10,"versions":{"unv":"亞倫家啊，你們要倚靠耶和華！他是你們的幫助和你們的盾牌。","bklcl":"A-lûn ê ke ah, lín tio̍h óa-khò Iâ-hô-hoa;  I sī in ê pang-chān, in ê tîn-pâi.","tghg":"亞倫的家啊，恁著倚靠耶和華！伊是𪜶的幫助𪜶的盾牌。","bklhl":"亞倫ê家ah，lín tio̍h óa靠耶和華；　　伊是in ê幫贊，in ê藤牌。"}},{"book":"詩","chapter":115,"verse":11,"versions":{"unv":"你們敬畏耶和華的，要倚靠耶和華！他是你們的幫助和你們的盾牌。","bklcl":"Lín kèng-ùi Iâ-hô-hoa--ê, tio̍h óa-khò Iâ-hô-hoa;  I sī in ê pang-chān, in ê tîn-pâi.","tghg":"恁敬畏耶和華者，著倚靠耶和華！伊是𪜶的幫助、𪜶的盾牌。","bklhl":"Lín敬畏耶和華ê，tio̍h óa靠耶和華；　　伊是in ê幫贊，in ê藤牌。"}},{"book":"詩","chapter":115,"verse":12,"versions":{"unv":"耶和華向來眷念我們；他還要賜福給我們：要賜福給以色列的家，賜福給亞倫的家。","bklcl":"Iâ-hô-hoa pêng-sî siàu-liām goán, I beh sù hok-khì;  Beh sù hok-khì hō͘ Í-sek-lia̍t ê ke;  Beh sù hok-khì hō͘ A-lûn ê ke.","tghg":"耶和華平時數念阮；伊欲賜福氣；欲賜福氣互以色列的家，欲賜福氣互亞倫的家。","bklhl":"耶和華平時siàu念阮，伊beh賜福氣；　　Beh賜福氣hō͘以色列ê家；　　Beh賜福氣hō͘亞倫ê家。"}},{"book":"詩","chapter":115,"verse":13,"versions":{"unv":"凡敬畏耶和華的，無論大小，主必賜福給他。","bklcl":"Kìⁿ-nā kèng-ùi Iâ-hô-hoa ê lâng, Bô-lūn tōa-sòe, I beh sù hok-khì hō͘ in.","tghg":"見若敬畏耶和華的人，無論大細，伊欲賜福氣互𪜶。","bklhl":"見若敬畏耶和華ê人，　　無論大細，伊beh賜福氣hō͘ in。"}},{"book":"詩","chapter":115,"verse":14,"versions":{"unv":"願耶和華叫你們和你們的子孫日見加增。","bklcl":"Goān Iâ-hô-hoa ke-thiⁿ lín,  Ke-thiⁿ lín kap lín ê kiáⁿ-sun.","tghg":"願耶和華加添恁，加添恁及恁的子孫。","bklhl":"願耶和華加添lín，　　加添lín kap lín ê kiáⁿ孫。"}},{"book":"詩","chapter":115,"verse":15,"versions":{"unv":"你們蒙了造天地之耶和華的福！","bklcl":"Chhòng-chō thiⁿ tōe ê Iâ-hô-hoa,  Siúⁿ-sù hok-khì hō͘ lín.","tghg":"創造天地的耶和華賞賜福氣互恁！","bklhl":"創造天地ê耶和華，　　賞賜福氣hō͘ lín。"}},{"book":"詩","chapter":115,"verse":16,"versions":{"unv":"天，是耶和華的天；地，他卻給了世人。","bklcl":"Thiⁿ sī Iâ-hô-hoa ê thiⁿ,  Tōe sī I hō͘ sè-kan-lâng--ê.","tghg":"天，是耶和華的天；地，是伊互世間人的。","bklhl":"天是耶和華ê天，　　地是伊hō͘世間人ê。"}},{"book":"詩","chapter":115,"verse":17,"versions":{"unv":"死人不能讚美耶和華；下到寂靜中的也都不能。","bklcl":"Sí-lâng bōe-ōe o-ló Iâ-hô-hoa;  Lo̍h kàu chēng-chēng ê só͘-chāi--ê, ia̍h lóng bōe-ōe.","tghg":"死人𣍐會謳咾耶和華；落到靜靜的所在者亦攏𣍐會。","bklhl":"死人bōe能o-ló耶和華；　　落到靜靜ê所在ê，亦lóng bōe能。"}},{"book":"詩","chapter":115,"verse":18,"versions":{"unv":"但我們要稱頌耶和華，從今時直到永遠。你們要讚美耶和華！","bklcl":"Chóng-sī goán beh o-ló Iâ-hô-hoa,  Tùi chit-sî kàu éng-oán.  Lín tio̍h o-ló Iâ-hô-hoa.","tghg":"總是阮欲謳咾耶和華，對此時到永遠。恁著謳咾耶和華！","bklhl":"總是阮beh o-ló耶和華，　　Tùi chit時到永遠。　　Lín tio̍h o-ló耶和華。"}}]