[{"book":"詩","chapter":107,"verse":1,"versions":{"unv":"你們要稱謝耶和華，因他本為善；他的慈愛永遠長存！","bklcl":"Lín tio̍h kám-siā Iâ-hô-hoa, in-ūi I sī hó,  In-ūi I ê chû-ài éng-éng tī-teh.","tghg":"恁著感謝耶和華，因為伊是好；因為伊的慈愛永永佇啲！","bklhl":"Lín tio̍h感謝耶和華，因為伊是好，　　因為伊ê慈愛永永tī-teh。"}},{"book":"詩","chapter":107,"verse":2,"versions":{"unv":"願耶和華的贖民說這話，就是他從敵人手中所救贖的，","bklcl":"Iâ-hô-hoa só͘ kiù-sio̍k--ê tio̍h kóng che ōe,  Chiū-sī I tùi tùi-te̍k chhiú-tiong só͘ kiù-sio̍k--ê;","tghg":"耶和華所救贖者著講這話，就是伊對對敵手中所救贖者，","bklhl":"耶和華所救贖ê tio̍h講這話，　　就是伊 tùi對敵手中所救贖ê；"}},{"book":"詩","chapter":107,"verse":3,"versions":{"unv":"從各地，從東從西，從南從北，所招聚來的。","bklcl":"Tùi ta̍k-kok, tùi tang tùi sai, tùi lâm tùi pak,  Só͘ chū-chi̍p--ê lóng tio̍h án-ni kóng.","tghg":"對逐國，對東對西，對南對北，所聚集的攏著按呢講。","bklhl":"Tùi ta̍k國，tùi東tùi西，tùi南tùi pak，　　所聚集ê lóng tio̍h án-ni講。"}},{"book":"詩","chapter":107,"verse":4,"versions":{"unv":"他們在曠野荒地漂流，尋不見可住的城邑，","bklcl":"In tī khòng-iá pha-hng ê lō͘ phiau-liû,  Chhē bô siâⁿ thang khiā-khí.","tghg":"𪜶佇曠野拋荒的路漂流，尋無城通徛起，","bklhl":"In tī曠野拋荒ê路漂流，　　Chhē無城thang khiā起。"}},{"book":"詩","chapter":107,"verse":5,"versions":{"unv":"又飢又渴，心裡發昏。","bklcl":"Iā iau, iā chhùi-ta,  In ê sim-sîn hūn--khì.","tghg":"也枵也嘴乾，𪜶的心神昏去(hūn--khì)。","bklhl":"也iau，也嘴乾，　　In ê心神暈去。"}},{"book":"詩","chapter":107,"verse":6,"versions":{"unv":"於是，他們在苦難中哀求耶和華；他從他們的禍患中搭救他們，","bklcl":"In chiū tī khó͘-lān-tiong ai-kiû Iâ-hô-hoa;  I tùi in ê hoān-lān-tiong chín-kiù in.","tghg":"𪜶就佇苦難中哀求耶和華；伊對𪜶的患難中拯救𪜶，","bklhl":"In就tī苦難中哀求耶和華；　　伊tùi in ê患難中拯救in。"}},{"book":"詩","chapter":107,"verse":7,"versions":{"unv":"又領他們行走直路，使他們往可居住的城邑。","bklcl":"Koh chhōa in kiâⁿ ti̍t ê lō͘,  Hō͘ in khì kàu thang khiā-khí ê siâⁿ.","tghg":"閣導𪜶行直的路，互𪜶去到通徛起的城。","bklhl":"Koh chhōa in行直ê路，　　Hō͘ in去到thang khiā起ê城。"}},{"book":"詩","chapter":107,"verse":8,"versions":{"unv":"但願人因耶和華的慈愛和他向人所行的奇事都稱讚他；","bklcl":"Ūi-tio̍h Iâ-hô-hoa ê chû-ài kap I tùi sè-kan lâng só͘ kiâⁿ ê kî-sū,  Goān lâng lóng o-ló I.","tghg":"為著耶和華的慈愛及伊對世間人所行的奇事願人攏謳咾伊；","bklhl":"為tio̍h耶和華ê慈愛kap祂對世間人所行ê奇事，　　願人lóng o-ló祂。"}},{"book":"詩","chapter":107,"verse":9,"versions":{"unv":"因他使心裡渴慕的人得以知足，使心裡飢餓的人得飽美物。","bklcl":"In-ūi I hō͘ pek-chhiat him-bō͘ ê sim tit-tio̍h ti-chiok;  Hō͘ iau-gō ê sim tit-tio̍h hó-mi̍h kàu pá.","tghg":"因為伊互迫切欣慕的心得著知足，互枵餓的心得著好物夠飽。","bklhl":"因為伊hō͘迫切欣慕ê心得tio̍h知足；　　Hō͘ iau餓ê心得tio̍h好物到飽。"}},{"book":"詩","chapter":107,"verse":10,"versions":{"unv":"那些坐在黑暗中、死蔭裡的人被困苦和鐵鍊捆鎖，","bklcl":"Hiah-ê chē tī o͘-àm sí-ìm-tiong ê lâng,  Siū khùn-khó͘ kap thih-liān pé-pa̍k ê lâng;","tghg":"許個坐佇黑暗死蔭中的人，受困苦及鐵鍊把縛(pé-pa̍k)的人，","bklhl":"Hiah-ê坐tī烏暗死蔭中ê人，　　受困苦kap鐵鏈pé-縛ê人；"}},{"book":"詩","chapter":107,"verse":11,"versions":{"unv":"是因他們違背　神的話語，藐視至高者的旨意。","bklcl":"Sī in-ūi in pōe-ge̍k Siōng-tè ê ōe,  Khòaⁿ-khin Chì-koâiⁿ--ê ê chí-ì.","tghg":"是因為𪜶悖逆(pōe-ge̍k)上帝的話，看輕至高者的旨意。","bklhl":"是因為in悖逆上帝ê話，　　看輕至koân ê ê旨意。"}},{"book":"詩","chapter":107,"verse":12,"versions":{"unv":"所以，他用勞苦治服他們的心；他們仆倒，無人扶助。","bklcl":"Só͘-í I ēng lô-khó͘ kà-koai in ê sim;  In poa̍h-tó, bô lâng hû-chō͘.","tghg":"所以，伊用勞苦教乖𪜶的心；𪜶跋倒，無人扶助。","bklhl":"所以伊用勞苦教乖in ê心；　　In跋倒，無人扶助。"}},{"book":"詩","chapter":107,"verse":13,"versions":{"unv":"於是，他們在苦難中哀求耶和華；他從他們的禍患中拯救他們。","bklcl":"In chiū tī khó͘-lān-tiong ai-kiû Iâ-hô-hoa,  I tùi in ê hoān-lān-tiong khan-kiù in.","tghg":"𪜶就佇苦難中哀求耶和華；伊對𪜶的患難中牽救𪜶。","bklhl":"In就tī苦難中哀求耶和華，　　伊tùi in ê患難中牽救in。"}},{"book":"詩","chapter":107,"verse":14,"versions":{"unv":"他從黑暗中和死蔭裡領他們出來，折斷他們的綁索。","bklcl":"I tùi o͘-àm sí-ìm-tiong chhōa in chhut--lâi,  Chhoah-tn̄g pa̍k in ê soh.","tghg":"伊對黑暗死蔭中導𪜶出來，掇斷(chhoah-tn̄g)縛𪜶的索。","bklhl":"伊tùi烏暗死蔭中chhōa in出來，　　Chhoah斷縛in ê索。"}},{"book":"詩","chapter":107,"verse":15,"versions":{"unv":"但願人因耶和華的慈愛和他向人所行的奇事都稱讚他；","bklcl":"Ūi-tio̍h Iâ-hô-hoa ê chû-ài kap I tùi sè-kan lâng só͘ kiâⁿ ê kî-sū,  Goān lâng lóng o-ló I.","tghg":"為著耶和華的慈愛及伊對世間人所行的奇事願人攏謳咾伊；","bklhl":"為tio̍h耶和華ê慈愛kap伊對世間人所行ê奇事，　　願人lóng o-ló伊。"}},{"book":"詩","chapter":107,"verse":16,"versions":{"unv":"因為他打破了銅門，砍斷了鐵閂。","bklcl":"In-ūi I phah-phòa tâng ê mn̂g,  Chām-tn̄g thih ê mn̂g-kông.","tghg":"因為伊拍破銅的門，斬斷鐵的門楗。","bklhl":"因為伊phah破銅ê門，　　斬斷鐵ê門栱。"}},{"book":"詩","chapter":107,"verse":17,"versions":{"unv":"愚妄人因自己的過犯和自己的罪孽便受苦楚。","bklcl":"Gōng-lâng in-ūi in ê kè-sit,  Koh in-ūi in ê chōe-ok, siū khó͘-chhó͘.","tghg":"戇人因為𪜶的過失，閣因為𪜶的罪惡受苦楚。","bklhl":"戇人因為in ê過失，　　Koh因為in ê罪惡，受苦楚。"}},{"book":"詩","chapter":107,"verse":18,"versions":{"unv":"他們心裡厭惡各樣的食物，就臨近死門。","bklcl":"In ê sim iàm-ò͘ⁿ ta̍k-iūⁿ ê chia̍h-mi̍h,  Chiū óa-kūn sí ê mn̂g.","tghg":"𪜶的心厭惡逐樣的食物，就倚近死的門。","bklhl":"In ê心厭惡ta̍k樣ê食物，　　就óa近死ê門。"}},{"book":"詩","chapter":107,"verse":19,"versions":{"unv":"於是，他們在苦難中哀求耶和華；他從他們的禍患中拯救他們。","bklcl":"In chiū tī khó͘-lān-tiong ai-kiû Iâ-hô-hoa;  I tùi in ê hoān-lān-tiong khan-kiù in.","tghg":"𪜶就佇苦難中哀求耶和華；伊對𪜶的患難中牽救𪜶。","bklhl":"In就tī苦難中哀求耶和華；　　伊tùi in ê患難中牽救in。"}},{"book":"詩","chapter":107,"verse":20,"versions":{"unv":"他發命醫治他們，救他們脫離死亡。","bklcl":"I chhut bēng-lēng i-hó in,  Kiù in thoat-lī sí-bô.","tghg":"伊出命令醫好𪜶，救𪜶脫離死無。","bklhl":"伊出命令醫好in，　　救in脫離死無。"}},{"book":"詩","chapter":107,"verse":21,"versions":{"unv":"但願人因耶和華的慈愛和他向人所行的奇事都稱讚他。","bklcl":"Ūi-tio̍h Iâ-hô-hoa ê chû-ài, kap I tùi sè-kan lâng só͘ kiâⁿ ê kî-sū,  Goān lâng lóng o-ló I.","tghg":"為著耶和華的慈愛及伊對世間人所行的奇事願人攏謳咾伊。","bklhl":"為tio̍h耶和華ê慈愛，kap伊對世間人所行ê奇事，　　願人lóng o-ló伊。"}},{"book":"詩","chapter":107,"verse":22,"versions":{"unv":"願他們以感謝為祭獻給他，歡呼述說他的作為！","bklcl":"Ia̍h goān in hiàn kám-siā ê chè,  Chhut hoaⁿ-hí ê siaⁿ kóng-khí I ê só͘-chòe.","tghg":"亦願𪜶獻感謝的祭，出歡喜的聲講起伊的所做！","bklhl":"亦願in獻感謝ê祭，　　出歡喜ê聲講起伊ê所做。"}},{"book":"詩","chapter":107,"verse":23,"versions":{"unv":"在海上坐船，在大水中經理事務的，","bklcl":"Chē-chûn kè-hái,  Tī tōa-chúi-tiong keng-êng sū-gia̍p--ê,","tghg":"坐船過海，佇大水中經營事業者，","bklhl":"坐船過海，　　tī大水中經營事業ê，"}},{"book":"詩","chapter":107,"verse":24,"versions":{"unv":"他們看見耶和華的作為，並他在深水中的奇事。","bklcl":"In khòaⁿ-kìⁿ Iâ-hô-hoa ê só͘-chòe,  Kap I tī chhim-ian só͘ kiâⁿ ê kî-sū;","tghg":"𪜶看見耶和華的所做，及伊佇深淵所行的奇事。","bklhl":"In看見耶和華ê所做，　　Kap伊tī深淵所行ê奇事；"}},{"book":"詩","chapter":107,"verse":25,"versions":{"unv":"因他一吩咐，狂風就起來，海中的波浪也揚起。","bklcl":"In-ūi I chi̍t-ē bēng-lēng, kông-hong chiū khí;  Hái-tiong ê éng chiū giâ--khí-lâi;","tghg":"因為伊一下命令，狂風就起，海中的湧就夯(giâ)起來。","bklhl":"因為伊一下命令，狂風就起；　　海中ê湧就giâ起來；"}},{"book":"詩","chapter":107,"verse":26,"versions":{"unv":"他們上到天空，下到海底；他們的心因患難便消化。","bklcl":"In chiūⁿ kàu kiong-chhong, lo̍h kàu hái-tóe;  In in-ūi gûi-hiám, sîn-hûn chiū siau-sòaⁿ.","tghg":"𪜶上到穹蒼，落到海底；𪜶因為危險神魂就消散。","bklhl":"In上到穹蒼，落到海底；　　In因為危險，神魂就消散。"}},{"book":"詩","chapter":107,"verse":27,"versions":{"unv":"他們搖搖晃晃，東倒西歪，好像醉酒的人；他們的智慧無法可施。","bklcl":"In tian-tian tó-tó, tang-tó sai-oai, chhin-chhiūⁿ chiú-chùi ê lâng,  In ê tì-hūi bû-hoat khó-si.","tghg":"𪜶顛顛倒倒，東倒西歪，親像酒醉的人；𪜶的智慧無法可施。","bklhl":"In顛顛倒倒，東倒西歪，親像酒醉ê人，　　In ê智慧無法可施。"}},{"book":"詩","chapter":107,"verse":28,"versions":{"unv":"於是，他們在苦難中哀求耶和華，他從他們的禍患中領出他們來。","bklcl":"In chiū tī khó͘-lān-tiong ai-kiû Iâ-hô-hoa,  I tùi in ê hoān-lān-tiong chhōa in chhut--lâi.","tghg":"𪜶就佇苦難中哀求耶和華，伊對𪜶的患難中導𪜶出來。","bklhl":"In就tī苦難中哀求耶和華，　　伊tùi in ê患難中chhōa in出來。"}},{"book":"詩","chapter":107,"verse":29,"versions":{"unv":"他使狂風止息，波浪就平靜。","bklcl":"I hō͘ kông-hong tiāⁿ,  Hái-éng chiū pêng-chēng.","tghg":"伊互狂風定，海湧就平靜。","bklhl":"伊hō͘狂風定，　　海湧就平靜。"}},{"book":"詩","chapter":107,"verse":30,"versions":{"unv":"風息浪靜，他們便歡喜；他就引他們到所願去的海口。","bklcl":"Hong tiāⁿ, éng chēng, in chiū hoaⁿ-hí;  I chiū chhōa in kàu só͘ ài khì ê hái-kháu.","tghg":"風定湧靜，𪜶就歡喜；伊就導𪜶到所愛去的海口。","bklhl":"風定，湧靜，in就歡喜；　　伊就chhōa in到所ài去ê海口。"}},{"book":"詩","chapter":107,"verse":31,"versions":{"unv":"但願人因耶和華的慈愛和他向人所行的奇事都稱讚他。","bklcl":"Ūi-tio̍h Iâ-hô-hoa ê chû-ài kap I tùi sè-kan-lâng só͘ kiâⁿ ê kî-sū, Goān lâng lóng o-ló I.","tghg":"為著耶和華的慈愛，及伊對世間人所行的奇事願人攏謳咾伊。","bklhl":"為tio̍h耶和華ê慈愛kap伊對世間人所行ê奇事，　　願人lóng o-ló伊。"}},{"book":"詩","chapter":107,"verse":32,"versions":{"unv":"願他們在民的會中尊崇他，在長老的位上讚美他！","bklcl":"Goān in tī peh-sìⁿ ê hōe-tiong chun I chòe koâiⁿ,  Tī tióng-ló ê chē-ūi o-ló I.","tghg":"願𪜶佇百姓的會中尊伊做高，佇長老的坐位謳咾伊！","bklhl":"願in tī百姓ê會中尊伊做高，　　tī長老ê座位o-ló伊。"}},{"book":"詩","chapter":107,"verse":33,"versions":{"unv":"他使江河變為曠野，叫水泉變為乾渴之地，","bklcl":"I hō͘ kang-hô pìⁿ-chòe khòng-iá,  Hō͘ chúi-chôaⁿ pìⁿ-chòe ta-sò ê tōe.","tghg":"伊互江河變做曠野，互水泉變做乾燥的地，","bklhl":"伊hō͘江河變做曠野，　　Hō͘水泉變做乾燥ê地。"}},{"book":"詩","chapter":107,"verse":34,"versions":{"unv":"使肥地變為鹼地；這都因其間居民的罪惡。","bklcl":"I hō͘ pûi-tōe pìⁿ kiâm ê tōe,  Lóng sī in-ūi khiā-khí tī-hia ê lâng ê chōe-ok.","tghg":"伊互肥地變鹹的地；攏是因為徛起佇遐的人的罪惡。","bklhl":"伊hō͘肥地變鹹ê地，　　Lóng是因為khiā起tī-hia ê人ê罪惡。"}},{"book":"詩","chapter":107,"verse":35,"versions":{"unv":"他使曠野變為水潭，叫旱地變為水泉。","bklcl":"I hō͘ khòng-iá pìⁿ-chòe thâm-khut,  Hō͘ ta-tōe pìⁿ-chòe chúi-chôaⁿ.","tghg":"伊互曠野變做潭窟，互乾地變做水泉。","bklhl":"伊hō͘曠野變做潭堀，　　Hō͘乾地變做水泉。"}},{"book":"詩","chapter":107,"verse":36,"versions":{"unv":"他使飢餓的人住在那裡，好建造可住的城邑，","bklcl":"I hō͘ iau-gō ê lâng tiàm tī-hia,  Hō͘ in ōe khí-chō thang khiā-khí ê siâⁿ;","tghg":"伊互枵餓(iau-gō)的人踮佇遐，互𪜶會起造通徛起的城，","bklhl":"伊hō͘ iau餓ê人tiàm tī-hia，　　Hō͘ in能起造thang khiā起ê城；"}},{"book":"詩","chapter":107,"verse":37,"versions":{"unv":"又種田地，栽葡萄園，得享所出的土產。","bklcl":"Koh chèng-choh chhân-hn̂g, chai phû-tô,  Tit-tio̍h só͘ chhut ê thó͘-sán.","tghg":"閣種作田園，栽葡萄，得著所出的土產。","bklhl":"Koh種作田園，栽葡萄，　　得tio̍h所出ê土產。"}},{"book":"詩","chapter":107,"verse":38,"versions":{"unv":"他又賜福給他們，叫他們生養眾多，也不叫他們的牲畜減少。","bklcl":"I koh siúⁿ-sù hok-khì hō͘ in, hō͘ in siⁿ-thòaⁿ chōe-chōe,  Ia̍h hō͘ in ê cheng-siⁿ bô kiám-chió.","tghg":"伊閣賞賜福氣互𪜶，互𪜶生湠多多，亦互𪜶的精牲無減少。","bklhl":"伊koh賞賜福氣hō͘ in，hō͘ in生湠chōe-chōe，　　亦hō͘ in ê cheng-siⁿ無減少。"}},{"book":"詩","chapter":107,"verse":39,"versions":{"unv":"他們又因暴虐、患難、愁苦，就減少且卑下。","bklcl":"In koh in-ūi pō-gio̍k, hoān-lān, iu-khó͘,  Chiū kiám-chió koh pi-kē.","tghg":"𪜶閣因為暴虐(pō-gio̍k)、患難、憂苦，就減少閣卑低(pi-kē)。","bklhl":"In koh因為暴虐、患難、憂苦，　　就減少koh卑下(kē)。"}},{"book":"詩","chapter":107,"verse":40,"versions":{"unv":"他使君王蒙羞被辱，使他們在荒廢無路之地漂流。","bklcl":"I hō͘ kùi-cho̍k siū khòaⁿ-khin,  Hō͘ in phiau-liû tī pha-hng bô lō͘ ê só͘-chāi.","tghg":"伊互貴族受看輕，互𪜶漂流佇拋荒無路的所在。","bklhl":"伊hō͘貴族受看輕，　　Hō͘ in漂流tī拋荒無路ê所在。"}},{"book":"詩","chapter":107,"verse":41,"versions":{"unv":"他卻將窮乏人安置在高處，脫離苦難，使他的家屬多如羊群。","bklcl":"Chóng-sī I kú-khí sòng-hiong lâng, hō͘ in thoat-lī khó͘-lān,  Hō͘ i ê ka-cho̍k heng-ōng chhin-chhiūⁿ iûⁿ-kûn.","tghg":"總是伊舉起喪鄉人，互𪜶脫離苦難，互伊的家族興旺親像羊群。","bklhl":"總是伊舉起sòng-hiong人，hō͘ in脫離苦難，　　Hō͘伊ê家族興旺親像羊群。"}},{"book":"詩","chapter":107,"verse":42,"versions":{"unv":"正直人看見就歡喜；罪孽之輩必塞口無言。","bklcl":"Chèng-ti̍t ê lâng beh khòaⁿ-kìⁿ lâi hoaⁿ-hí;  It-chhè pháiⁿ-lâng ê chhùi beh that-ba̍t.","tghg":"正直的人欲看見來歡喜；一切歹人的嘴欲塞密。","bklhl":"正直ê人beh看見來歡喜；　　一切pháiⁿ人ê嘴beh塞密。"}},{"book":"詩","chapter":107,"verse":43,"versions":{"unv":"凡有智慧的，必在這些事上留心，也必思想耶和華的慈愛。","bklcl":"Kìⁿ-nā ū tì-hūi ê lâng beh koan-sim chiah-ê tāi-chì,  Ia̍h beh siàu-liām Iâ-hô-hoa ê chû-ài.","tghg":"見若有智慧的人，欲關心諸個代誌，亦欲數念耶和華的慈愛。","bklhl":"見若有智慧ê人beh關心chiah ê tāi-chì，　　亦beh siàu念耶和華ê慈愛。"}}]