[{"book":"詩","chapter":26,"verse":1,"versions":{"unv":"（大衛的詩。）耶和華啊，求你為我伸冤，因我向來行事純全；我又倚靠耶和華，並不搖動。","bklcl":"Tāi-pi̍t ê si.1)\tIâ-hô-hoa ah, kiû Lí kā góa phòaⁿ-toàn; in-ūi góa ū chiàu góa ê sûn-choân lâi kiâⁿ;  Góa óa-khò Iâ-hô-hoa bô iô-choah.","tghg":"〔大衛的詩〕耶和華啊，求你給我判斷(phòaⁿ-toàn)，因為我有照我的純全來行；我倚靠耶和華，無搖泏(iô-choah)。","bklhl":"大衛ê詩。1) 耶和華ah，求你kā我判斷；因為我有照我ê純全來行；　　我óa靠耶和華無搖choah。"}},{"book":"詩","chapter":26,"verse":2,"versions":{"unv":"耶和華啊，求你察看我，試驗我，熬煉我的肺腑心腸。","bklcl":"Iâ-hô-hoa ah, kiû Lí kàm-chhat góa, chhì-giām góa;  Thoàn-liān góa ê sim-tn̂g.","tghg":"耶和華啊，求你鑑察我，試驗我，鍛煉我的心腸。","bklhl":"耶和華ah，求你鑑察我，試驗我；　　鍛鍊我ê心腸。"}},{"book":"詩","chapter":26,"verse":3,"versions":{"unv":"因為你的慈愛常在我眼前，我也按你的真理而行。","bklcl":"In-ūi Lí ê chû-ài siông-siông tī góa ê ba̍k-chiu-chêng;  Góa ia̍h ū chiàu Lí ê chin-lí kiâⁿ.","tghg":"因為你的慈愛常常佇我的目睭前，我亦有照你的真理行。","bklhl":"因為你ê慈愛常常tī我ê目睭前；　　我亦有照你ê真理行。"}},{"book":"詩","chapter":26,"verse":4,"versions":{"unv":"我沒有和虛謊人同坐，也不與瞞哄人的同群。","bklcl":"Góa bē-bat kap hong-hàm ê lâng saⁿ-kap chē;  Ia̍h bô kap ké-chòe ê lâng chòe-tīn.","tghg":"我未曾及謊譀的人相及坐，亦無及假做的人做陣。","bklhl":"我bē-bat kap hong-hàm ê人相kap坐；　　亦無kap假做ê人做陣。"}},{"book":"詩","chapter":26,"verse":5,"versions":{"unv":"我恨惡惡人的會，必不與惡人同坐。","bklcl":"Góa oàn-hūn pháiⁿ-lâng ê hōe;  Bô beh kap ok-to̍k ê lâng tâng chē.","tghg":"我怨恨歹人的會，無欲及惡毒的人同坐。","bklhl":"我怨恨pháiⁿ人ê會；　　無beh kap惡毒ê人同坐。"}},{"book":"詩","chapter":26,"verse":6,"versions":{"unv":"耶和華啊，我要洗手表明無辜，才環繞你的祭壇；","bklcl":"Iâ-hô-hoa ah, góa beh sóe chhiú piáu-bêng góa ê bô chōe,  Chiah lâi se̍h Lí ê chè-tôaⁿ;","tghg":"耶和華啊，我欲洗手表明我的無罪，才來踅(se̍h)你的祭壇；","bklhl":"耶和華ah，我beh洗手表明我ê無罪，　　Chiah來se̍h你ê祭壇；"}},{"book":"詩","chapter":26,"verse":7,"versions":{"unv":"我好發稱謝的聲音，也要述說你一切奇妙的作為。","bklcl":"Thang hō͘ lâng thiaⁿ-kìⁿ kám-siā ê siaⁿ,  Koh thang kóng-khí Lí it-chhè kî-biāu ê só͘-chòe.","tghg":"通互人聽見感謝的聲，閣通講起你一切奇妙的所做。","bklhl":"Thang hō͘人聽見感謝ê聲，　　Koh thang講起你一切奇妙ê所做。"}},{"book":"詩","chapter":26,"verse":8,"versions":{"unv":"耶和華啊，我喜愛你所住的殿和你顯榮耀的居所。","bklcl":"Iâ-hô-hoa ah, góa thiàⁿ-sioh Lí só͘ tòa ê chhù;  Í-ki̍p Lí êng-kng só͘ tī-teh ê só͘-chāi.","tghg":"耶和華啊，我疼惜你所住的厝以及你榮光所佇啲的所在。","bklhl":"耶和華ah，我疼惜你所tòa ê厝；　　以及你榮光所tī-teh ê所在。"}},{"book":"詩","chapter":26,"verse":9,"versions":{"unv":"不要把我的靈魂和罪人一同除掉；不要把我的性命和流人血的一同除掉。","bklcl":"M̄-thang chiong góa ê lêng-hûn kap chōe-jîn chòe chi̍t-ē siu-si̍p--khì;  M̄-thang chiong góa ê oa̍h-miā kap thâi-lâng--ê chòe chi̍t-ē siu-si̍p--khì.","tghg":"呣通將我的靈魂及罪人做一下收拾去；呣通將我的活命及刣人者做一下收拾去。","bklhl":"M̄-thang將我ê靈魂 kap罪人做一下收拾去；　　M̄-thang將我ê活命kap 刣人ê做一下收拾去。"}},{"book":"詩","chapter":26,"verse":10,"versions":{"unv":"他們的手中有奸惡，右手滿有賄賂。","bklcl":"In ê chhiú-tiong ū kan-ok;  In ê chiàⁿ-chhiú móa-móa pò͘-lō͘.","tghg":"𪜶的手中有奸惡，𪜶的正手滿滿賄賂(pò͘-lō͘)。","bklhl":"In ê手中有奸惡；　　In ê chiàⁿ手滿滿pò͘賂。"}},{"book":"詩","chapter":26,"verse":11,"versions":{"unv":"至於我，卻要行事純全；求你救贖我，憐恤我！","bklcl":"Lūn-kàu góa, góa beh chiàu góa ê sûn-choân lâi kiâⁿ;  Kiû Lí kiù-sio̍k góa, lîn-bín góa.","tghg":"論到我，我欲照我的純全來行；求你救贖我，憐憫我！","bklhl":"論到我，我beh照我ê純全來行；　　求你救贖我，憐憫我。"}},{"book":"詩","chapter":26,"verse":12,"versions":{"unv":"我的腳站在平坦地方；在眾會中我要稱頌耶和華！","bklcl":"Góa ê kha khiā tī pîⁿ-tháⁿ ê só͘-chāi,  Tī chèng-hōe-tiong, góa beh o-ló Iâ-hô-hoa.","tghg":"我的腳徛佇平坦的所在，佇眾會中我欲謳咾耶和華！","bklhl":"我ê腳khiā tī平坦ê所在，　　Tī眾會中，我beh o-ló耶和華。"}}]