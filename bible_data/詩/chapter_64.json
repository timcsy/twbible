[{"book":"詩","chapter":64,"verse":1,"versions":{"unv":"（大衛的詩，交與伶長。）　神啊，我哀歎的時候，求你聽我的聲音！求你保護我的性命，不受仇敵的驚恐！","bklcl":"Tāi-pi̍t ê si,  kau hō͘ Ga̍k-koaⁿ.1)\tSiōng-tè ah, góa ai-siong ê sî, kiû Lí thiaⁿ góa ê siaⁿ;  Kiû Lí pó-hō͘ góa ê oa̍h-miā bián kiaⁿ tùi-te̍k.","tghg":"〔大衛的詩，交互樂官。〕上帝啊，我哀傷的時，求你聽我的聲！求你保護我的活命免驚對敵！","bklhl":"大衛ê詩，交hō͘樂官。1) 上帝ah，我哀傷ê時，求你聽我ê聲；　　求你保護我ê活命免驚對敵。"}},{"book":"詩","chapter":64,"verse":2,"versions":{"unv":"求你把我隱藏，使我脫離作惡之人的暗謀和作孽之人的擾亂。","bklcl":"Kiû Lí chiong góa khǹg-ba̍t, hō͘ góa thoat-lī chòe-pháiⁿ ê lâng àm-chīⁿ ê kè-bô͘,  Kap kiâⁿ put-gī ê lâng ê jiáu-loān.","tghg":"求你將我囥密，互我脫離做歹的人暗靜的計謀及行不義的人的擾亂。","bklhl":"求你將我khǹg密，hō͘我脫離做pháiⁿ ê人暗靜ê計謀，　　Kap行不義ê人ê擾亂。"}},{"book":"詩","chapter":64,"verse":3,"versions":{"unv":"他們磨舌如刀，發出苦毒的言語，好像比準了的箭，","bklcl":"In bôa in ê chi̍h chhin-chhiūⁿ to;  In pí-chún in ê chìⁿ, chiū-sī ok-to̍k ê ōe.","tghg":"𪜶磨𪜶的舌親像刀，𪜶比準𪜶的箭，就是惡毒的話，","bklhl":"In磨in ê舌親像刀；　　In比準in ê箭，就是惡毒ê話。"}},{"book":"詩","chapter":64,"verse":4,"versions":{"unv":"要在暗地射完全人；他們忽然射他，並不懼怕。","bklcl":"Beh tī àm-chīⁿ ê só͘-chāi siā oân-choân ê lâng;  In hut-jiân siā-tio̍h i, ia̍h m̄-kiaⁿ.","tghg":"欲佇暗靜的所在射完全的人；𪜶忽然射著伊，亦呣驚。","bklhl":"Beh tī暗靜ê所在射完全ê人；　　In忽然射tio̍h伊，亦m̄驚。"}},{"book":"詩","chapter":64,"verse":5,"versions":{"unv":"他們彼此勉勵設下惡計；他們商量暗設網羅，說：誰能看見？","bklcl":"In saⁿ bián-lē siat pháiⁿ kè-bô͘;  In chham-siông àm-chīⁿ tiuⁿ lô-bāng;  Kóng, Chī-chūi ōe khòaⁿ-kìⁿ in?","tghg":"𪜶相勉勵設歹計謀；𪜶參詳暗靜張羅網，講：是誰會看見𪜶？","bklhl":"In相勉勵設pháiⁿ計謀；　　In參詳暗靜張羅網；　　講，Chī-chūi能看見in？"}},{"book":"詩","chapter":64,"verse":6,"versions":{"unv":"他們圖謀奸惡，說：我們是極力圖謀的。他們各人的意念心思是深的。","bklcl":"In tô͘-bô͘ pháiⁿ-tāi, kóng, Goán chīn-la̍t tô͘-bô͘ í-keng ū tú-hó ê kè-bô͘;  In ta̍k-lâng ê liām-thâu kap sim-su put-chí chhim.","tghg":"𪜶圖謀歹代，講：阮盡力圖謀已經有抵好的計謀。𪜶逐人的念頭及心思不止深。","bklhl":"In圖謀pháiⁿ-tāi，講，阮盡力圖謀已經有tú好ê計謀；　　In ta̍k人ê念頭kap心思不止深。"}},{"book":"詩","chapter":64,"verse":7,"versions":{"unv":"但　神要射他們；他們忽然被箭射傷。","bklcl":"Chóng-sī Siōng-tè beh ēng chìⁿ siā in;  In hut-jiân tio̍h-siong.","tghg":"總是上帝欲用箭射𪜶；𪜶忽然著傷。","bklhl":"總是上帝beh用箭射in；　　In忽然tio̍h傷。"}},{"book":"詩","chapter":64,"verse":8,"versions":{"unv":"他們必然絆跌，被自己的舌頭所害；凡看見他們的必都搖頭。","bklcl":"In beh tio̍h-tak, in ê chi̍h ōe hāi in pún-sin;  Hoān-nā khòaⁿ-kìⁿ in ê , lóng beh iô-thâu.","tghg":"𪜶欲著觸，𪜶的舌會害𪜶本身；凡若看見𪜶的攏欲搖頭。","bklhl":"In beh tio̍h-tak，in ê舌會害in本身；　　凡若看見in ê，lóng beh搖頭。"}},{"book":"詩","chapter":64,"verse":9,"versions":{"unv":"眾人都要害怕，要傳揚　神的工作，並且明白他的作為。","bklcl":"Chèng-lâng lóng beh kiaⁿ-hiâⁿ,  Beh pò-iông Siōng-tè só͘ chòe--ê,  Koh siông-sè siūⁿ I ê só͘-kiâⁿ.","tghg":"眾人攏欲驚惶，欲報揚上帝所做的，閣詳細想伊的所行。","bklhl":"眾人lóng beh驚惶，　　Beh報揚上帝所做ê，　　Koh詳細想伊ê所行。"}},{"book":"詩","chapter":64,"verse":10,"versions":{"unv":"義人必因耶和華歡喜，並要投靠他；凡心裡正直的人都要誇口。","bklcl":"Gī-lâng beh in-ūi Iâ-hô-hoa lâi hoaⁿ-hí, ia̍h beh óa-khò I;  Hoān-nā sim chèng-ti̍t ê lâng, lóng beh khoa-kháu.","tghg":"義人欲因為耶和華來歡喜，亦欲倚靠伊；凡若心正直的人攏欲誇口。","bklhl":"義人beh因為耶和華來歡喜，亦beh óa靠伊；　　凡若心正直ê人，lóng beh誇口。"}}]