[{"book":"詩","chapter":2,"verse":1,"versions":{"unv":"外邦為甚麼爭鬧？萬民為甚麼謀算虛妄的事？","bklcl":"Lia̍t-pang siáⁿ-sū soan-hoa, Chèng peh-sìⁿ siáⁿ-sū kè-bô͘ khang-khang ê sū?","tghg":"列邦啥事喧嘩？眾百姓啥事計謀空空的事？","bklhl":"列邦啥事喧嘩，　　眾百姓啥事計謀空空ê事？"}},{"book":"詩","chapter":2,"verse":2,"versions":{"unv":"世上的君王一齊起來，臣宰一同商議，要敵擋耶和華並他的受膏者，","bklcl":"Sè-chiūⁿ ê kun-ông khiā--khí-lâi,  Chiáng koân-pèng--ê saⁿ-kap gī-lūn,  Beh tí-te̍k Iâ-hô-hoa, iā tí-te̍k I ê siū boah-iû--ê.","tghg":"世上的君王徛起來，掌權柄者相及議論，欲抵敵耶和華也抵敵伊的受抹油者，","bklhl":"世上ê君王khiā起來，　　掌權柄ê相kap議論，　　Beh抵敵耶和華，也抵敵伊ê受抹油ê。"}},{"book":"詩","chapter":2,"verse":3,"versions":{"unv":"說：我們要掙開他們的捆綁，脫去他們的繩索。","bklcl":"Kóng, Lán tio̍h chhoah-tn̄g in ê khún-pa̍k,  Hiat-ka̍k in ê soh.","tghg":"講：咱著掇斷(chhoah-tn̄g)𪜶的捆縛，㧒擲(hiat-ka̍k)𪜶的索。","bklhl":"講，咱tio̍h chhoah斷in ê綑縛，　　Hiat-ka̍k in ê索。"}},{"book":"詩","chapter":2,"verse":4,"versions":{"unv":"那坐在天上的必發笑；主必嗤笑他們。","bklcl":"Chē tī thiⁿ-téng--ê beh chhiò,  Chú beh biáu-sī in.","tghg":"坐佇天頂者欲笑；主欲藐視𪜶。","bklhl":"坐tī天頂ê beh笑，　　主beh藐視in。"}},{"book":"詩","chapter":2,"verse":5,"versions":{"unv":"那時，他要在怒中責備他們，在烈怒中驚嚇他們，","bklcl":"Hit-sî I beh tī I ê siū-khì-tiong lâi tùi i kóng,  Tī I ê tōa siū-khì lâi hō͘ in kiaⁿ.","tghg":"彼時，伊欲佇伊的受氣中來對伊講，佇伊的大受氣來互𪜶驚，","bklhl":"Hit時伊beh tī伊ê受氣中來對伊講，　　Tī伊ê大受氣來hō͘ in驚。"}},{"book":"詩","chapter":2,"verse":6,"versions":{"unv":"說：我已經立我的君在錫安─我的聖山上了。","bklcl":"Chú kóng, Góa í-keng siat-li̍p Góa ê ông,  Tī Sek-an, Góa ê sèng-soaⁿ.","tghg":"主講：我已經設立我的王，佇錫安──我的聖山。","bklhl":"主講，我已經設立我ê王，　　Tī錫安，我ê聖山。"}},{"book":"詩","chapter":2,"verse":7,"versions":{"unv":"受膏者說：我要傳聖旨。耶和華曾對我說：你是我的兒子，我今日生你。","bklcl":"Góa beh thoân sèng-chí,  Iâ-hô-hoa bat kā góa kóng,  Lí sī Góa ê kiáⁿ,  Góa kin-á-ji̍t siⁿ lí.","tghg":"我欲傳聖旨。耶和華曾給我講：你是我的子，我今仔日生你。","bklhl":"我beh傳聖旨，　　耶和華bat kā我講，你是我ê kiáⁿ，　　我今á日生你。"}},{"book":"詩","chapter":2,"verse":8,"versions":{"unv":"你求我，我就將列國賜你為基業，將地極賜你為田產。","bklcl":"Lí kiû Góa, Góa chiū chiong lia̍t-pang hō͘ lí chòe ki-gia̍p;  Chiong tōe ê ke̍k-thâu hō͘ lí chòe sán-gia̍p.","tghg":"你求我，我就將列邦互你做基業，將地的極頭互你做產業。","bklhl":"你求我，我就將列邦hō͘你做基業；　　將地ê極頭hō͘你做產業。"}},{"book":"詩","chapter":2,"verse":9,"versions":{"unv":"你必用鐵杖打破他們；你必將他們如同窯匠的瓦器摔碎。","bklcl":"Lí beh ēng thih-koáiⁿ phah-phòa in;  Beh kòng-chhùi in chhin-chhiūⁿ sio-hûi lâng ê hûi-khì.","tghg":"你欲用鐵枴拍破𪜶；欲摃碎𪜶親像燒磁(sio-hûi)人的磁器。","bklhl":"你beh用鐵柺phah破in；　　Beh kòng碎in親像燒磁人ê磁器。"}},{"book":"詩","chapter":2,"verse":10,"versions":{"unv":"現在，你們君王應當省悟！你們世上的審判官該受管教！","bklcl":"Taⁿ lín lia̍t-ông tio̍h ū tì-hūi;  Lín sè-chiūⁿ ê sím-phòaⁿ-koaⁿ tio̍h siū kéng-kài.","tghg":"今恁列王著有智慧！恁世上的審判官著受警戒！","bklhl":"Taⁿ lín列王tio̍h有智慧；　　Lín世上ê審判官tio̍h受警戒。"}},{"book":"詩","chapter":2,"verse":11,"versions":{"unv":"當存畏懼事奉耶和華，又當存戰兢而快樂。","bklcl":"Tio̍h ēng kèng-ùi lâi ho̍k-sāi Iâ-hô-hoa,  Tio̍h ēng kiaⁿ-hiâⁿ lâi hoaⁿ-hí.","tghg":"著用敬畏來服事耶和華，著用驚惶來歡喜。","bklhl":"Tio̍h用敬畏來服事耶和華，　　Tio̍h用驚惶來歡喜。"}},{"book":"詩","chapter":2,"verse":12,"versions":{"unv":"當以嘴親子，恐怕他發怒，你們便在道中滅亡，因為他的怒氣快要發作。凡投靠他的，都是有福的。","bklcl":"Tio̍h ēng chhùi chim Sèng Kiáⁿ, kiaⁿ-liáu I siū-khì, lín chiū bia̍t-bô tī lō͘-tiong.  In-ūi I ê siū-khì beh kín-kín hoat-chhut.  Hoān-nā óa-khò I--ê, lóng sī ū hok-khì ê lâng.","tghg":"著用嘴唚聖子，驚了伊受氣，恁就滅無佇路中，因為伊的受氣欲緊緊發出。凡若倚靠伊者，攏是有福氣的人。","bklhl":"Tio̍h用嘴chim聖Kiáⁿ，驚了伊受氣，lín就滅無tī路中。　　因為伊ê受氣beh緊緊發出。　　凡若óa靠伊ê，lóng是有福氣ê人。"}}]