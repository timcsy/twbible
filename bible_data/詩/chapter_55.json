[{"book":"詩","chapter":55,"verse":1,"versions":{"unv":"（大衛的訓誨詩，交與伶長。用絲弦的樂器。）　神啊，求你留心聽我的禱告，不要隱藏不聽我的懇求！","bklcl":"Tāi-pi̍t kà-sī ê si; kau hō͘ Ga̍k-koaⁿ; ēng si-hiân ê ga̍k-khì. 1)\tSiōng-tè ah, kiû Lí àⁿ hī-khang thiaⁿ góa ê kî-tó;  M̄-thang tiàm-ba̍t, m̄ thiaⁿ góa ê khún-kiû.","tghg":"〔大衛教示的詩，交互樂官。用絲弦的樂器。〕上帝啊，求你俯(àⁿ)耳孔聽我的祈禱，呣通踮密(tiàm-ba̍t)呣聽我的懇求！","bklhl":"大衛教示ê詩；交hō͘樂官；用絲絃ê樂器。1) 上帝ah，求你àⁿ耳孔聽我ê祈禱；　　M̄-thang tiàm-密，m̄聽我ê懇求。"}},{"book":"詩","chapter":55,"verse":2,"versions":{"unv":"求你側耳聽我，應允我。我哀歎不安，發聲唉哼，","bklcl":"Kiû Lí àⁿ-lo̍h thiaⁿ góa, ìn góa;  Góa pi-siong bô pêng-an, haiⁿ-haiⁿ-chhan;","tghg":"求你俯落聽我，應我。我悲傷無平安，哼哼孱(haiⁿ-haiⁿ-chhan)，","bklhl":"求你àⁿ落聽我，應我；　　我悲傷無平安，haiⁿ-haiⁿ-chhan；"}},{"book":"詩","chapter":55,"verse":3,"versions":{"unv":"都因仇敵的聲音，惡人的欺壓；因為他們將罪孽加在我身上，發怒氣逼迫我。","bklcl":"Lóng sī in-ūi tùi-te̍k ê siaⁿ, pháiⁿ-lâng ê chè-ap;  In-ūi in chiong chōe-kòa chhia hō͘ góa, ēng siū-khì pek góa.","tghg":"攏是因為對敵的聲，歹人的制壓；因為𪜶將罪過捙互我，用受氣迫我。","bklhl":"Lóng是因為對敵ê聲，pháiⁿ人ê制壓；　　因為in將罪過chhia hō͘我，用受氣pek我。"}},{"book":"詩","chapter":55,"verse":4,"versions":{"unv":"我心在我裡面甚是疼痛；死的驚惶臨到我身。","bklcl":"Góa ê sim tī góa lāi-bīn chin khó͘-thàng;  Sí-bô ê kiaⁿ-hiâⁿ kàu tī góa.","tghg":"我的心佇我內面真苦痛；死無的驚惶到佇我。","bklhl":"我ê心tī我內面真苦痛；　　死無ê驚惶到tī我。"}},{"book":"詩","chapter":55,"verse":5,"versions":{"unv":"恐懼戰兢歸到我身；驚恐漫過了我。","bklcl":"Kiaⁿ-hiâⁿ ngia̍uh-ngia̍uh-chhoah kàu tī góa,  Kiaⁿ-hiâⁿ im-ba̍t góa.","tghg":"驚惶愕愕惙到佇我；驚惶淹密我。","bklhl":"驚惶ngia̍uh-ngia̍uh-chhoah到tī我，　　驚惶淹密我。"}},{"book":"詩","chapter":55,"verse":6,"versions":{"unv":"我說：但願我有翅膀像鴿子，我就飛去，得享安息。","bklcl":"Góa chiū kóng, Goān góa tit-tio̍h si̍t, chhin-chhiūⁿ kap,  Góa chiū pe--khì, tit-tio̍h an-jiân khiā-khí.","tghg":"我就講：願我得著翅親像鴿，我就飛去，得著安然徛起。","bklhl":"我就講，願我得tio̍h si̍t，親像鴿(kap)，　　我就飛去，得tio̍h安然khiā起。"}},{"book":"詩","chapter":55,"verse":7,"versions":{"unv":"我必遠遊，宿在曠野。（細拉）","bklcl":"Góa beh pe--khì hn̄g-hn̄g,  Hioh tī khòng-iá.\t\t[Sè-la̍h","tghg":"我欲飛去遠遠，歇佇曠野。（細拉）","bklhl":"我beh飛去遠遠，　　歇tī曠野。\t[Sè-la̍h]"}},{"book":"詩","chapter":55,"verse":8,"versions":{"unv":"我必速速逃到避所，脫離狂風暴雨。","bklcl":"Góa beh kín-kín cháu kàu siám-pī ê só͘-chāi,  Thoat-lī kông-hong pò-thâu.","tghg":"我欲緊緊走到閃避的所在，脫離狂風颶頭。","bklhl":"我beh緊緊走到閃避ê所在，　　脫離狂風報頭。"}},{"book":"詩","chapter":55,"verse":9,"versions":{"unv":"主啊，求你吞滅他們，變亂他們的舌頭！因為我在城中見了強暴爭競的事。","bklcl":"Chú ah, kiû Lí thun-bia̍t in, pun-khui in ê chi̍h;  In-ūi góa tī siâⁿ-lāi bat khòaⁿ-kìⁿ kiông-pō kap saⁿ-chiⁿ ê sū.","tghg":"主啊，求你吞滅𪜶，分開𪜶的舌！因為我佇城內曾看見強暴及相爭的事。","bklhl":"主ah，求你吞滅in，分開in ê舌；　　因為我tī城內bat看見強暴kap相爭ê事。"}},{"book":"詩","chapter":55,"verse":10,"versions":{"unv":"他們在城牆上晝夜繞行；在城內也有罪孽和奸惡。","bklcl":"In mî-ji̍t kiâⁿ-se̍h tī siâⁿ-chhiûⁿ-téng;  Tī siâⁿ-lāi ū hu-ké ok-to̍k.","tghg":"𪜶暝日行踅佇城牆頂；佇城內有虛假惡毒。","bklhl":"In暝日行se̍h tī城牆頂；　　Tī城內有虛假惡毒。"}},{"book":"詩","chapter":55,"verse":11,"versions":{"unv":"邪惡在其中；欺壓和詭詐不離街市。","bklcl":"Siâ-ok tī hit lāi-bīn;  Ap-chè kan-chà bô lī-khui i ê ke-lō͘.","tghg":"邪惡佇彼內面；壓制奸詐無離開伊的街路。","bklhl":"邪惡tī hit內面；　　壓制奸詐無離開伊ê街路。"}},{"book":"詩","chapter":55,"verse":12,"versions":{"unv":"原來不是仇敵辱罵我，若是仇敵，還可忍耐；也不是恨我的人向我狂大，若是恨我的人就必躲避他。","bklcl":"In-ūi húi-pòng góa--ê, m̄-sī tùi-te̍k;  Siat-sú sī, chiū iáu ōe lún--tit;  Chū-ko kong-kek góa--ê, m̄-sī oàn-hūn góa ê lâng;  Siat-sú sī, chiū ōe bih lâi siám i.","tghg":"因為誹謗我的，呣是對敵，設使是就猶會愞得；自高攻擊我的，呣是怨恨我的人，設使是，就會匿來閃伊。","bklhl":"因為譭謗我ê，m̄是對敵；　　設使是，就iáu能忍得；　　自高攻擊我ê，m̄是怨恨我ê人；　　設使是，就會bih來閃伊。"}},{"book":"詩","chapter":55,"verse":13,"versions":{"unv":"不料是你；你原與我平等，是我的同伴，是我知己的朋友！","bklcl":"Bô phah-sǹg sī lí, to͘ sī góa pêng-pòe ê lâng,  Góa ê tâng-phōaⁿ, góa ti-kí ê pêng-iú.","tghg":"無拍算是你；都是我平輩的人，我的同伴，我知己的朋友！","bklhl":"無phah算是你，都是我平輩 ê人，　　我ê同伴，我知己 ê朋友。"}},{"book":"詩","chapter":55,"verse":14,"versions":{"unv":"我們素常彼此談論，以為甘甜；我們與群眾在　神的殿中同行。","bklcl":"Lán pêng-sò͘ saⁿ-kap tâm-lūn chin chhin-bi̍t, Lán kap chèng-lâng saⁿ-kap kiâⁿ tī Siōng-tè ê chhù.","tghg":"咱平素相及談論，真親密；咱及眾人相及行佇上帝的厝。","bklhl":"咱平素相kap談論真親密，　　咱kap眾人相kap行tī上帝ê厝。"}},{"book":"詩","chapter":55,"verse":15,"versions":{"unv":"願死亡忽然臨到他們！願他們活活地下入陰間！因為他們的住處，他們的心中，都是邪惡。","bklcl":"Goān sí-bô hut-jiân kàu tī in,  Hō͘ in oa̍h-oa̍h lo̍h im-kan;  In-ūi siâ-ok tī in khiā-khí ê só͘-chāi, tī in ê tiong-kan.","tghg":"願死無忽然到佇𪜶！互𪜶活活落陰間！因為邪惡(siâ-ok)佇𪜶徛起的所在，佇𪜶的中間。","bklhl":"願死無忽然到tī in，hō͘ in活活落陰間；　　因為邪惡tī in khiā起ê所在，tī in ê中間。"}},{"book":"詩","chapter":55,"verse":16,"versions":{"unv":"至於我，我要求告　神；耶和華必拯救我。","bklcl":"Lūn-kàu góa, góa beh kiû-kiò Siōng-tè;  Iâ-hô-hoa beh kiù góa.","tghg":"論到我，我欲求叫上帝；耶和華欲救我。","bklhl":"論到我，我beh求叫上帝；　　耶和華beh救我。"}},{"book":"詩","chapter":55,"verse":17,"versions":{"unv":"我要晚上、早晨、晌午哀聲悲歎；他也必聽我的聲音。","bklcl":"Ê-hng, chá-khí, ji̍t-tàu, góa beh ai-siong thó͘-khùi;  I ia̍h beh thiaⁿ góa ê siaⁿ.","tghg":"下昏(Ê-hng)、早起、日晝我欲哀傷吐氣；伊亦欲聽我的聲。","bklhl":"Ê-hng、早起、日晝，我beh哀傷吐氣；　　伊亦beh聽我ê聲。"}},{"book":"詩","chapter":55,"verse":18,"versions":{"unv":"他救贖我命脫離攻擊我的人，使我得享平安，因為與我相爭的人甚多。","bklcl":"I kiù-sio̍k góa ê sìⁿ-miā, thoat-lī kong-kek góa ê lâng; hō͘ góa tit-tio̍h pêng-an;  In-ūi hoán-tùi góa ê lâng chōe.","tghg":"伊救贖我的生命脫離攻擊我的人，互我得著平安，因為反對我的人多。","bklhl":"伊救贖我ê性命，脫離攻擊我ê人；hō͘我得tio̍h平安；　　因為反對我ê人chōe。"}},{"book":"詩","chapter":55,"verse":19,"versions":{"unv":"那沒有更變、不敬畏　神的人，從太古常存的　神必聽見而苦待他。","bklcl":"Tùi kó͘-chá siông-siông tī-teh ê Siōng-tè,  Beh thiaⁿ-kìⁿ, ia̍h beh pò-èng in;\t[Sè-la̍h\t\tChiū-sī  hiah-ê bô kóe-pìⁿ, bô kèng-ùi Siōng-tè ê lâng.","tghg":"對古早常常佇啲的上帝，欲聽見亦欲報應𪜶，就是許個無改變無敬畏上帝的人。","bklhl":"Tùi古早常常tī-teh ê上帝，　　Beh聽見，亦beh報應in；[Sè-la̍h]\t\t就是hiah-ê無改變，無敬畏上帝ê人。"}},{"book":"詩","chapter":55,"verse":20,"versions":{"unv":"他背了約，伸手攻擊與他和好的人。","bklcl":"I chhun-chhiú kong-kek kap i saⁿ-hô ê lâng;  I í-keng pōe i ê iok.","tghg":"伊伸手攻擊及伊相和的人，伊已經背伊的約。","bklhl":"伊伸手攻擊kap伊相和ê人；　　伊已經背伊ê約。"}},{"book":"詩","chapter":55,"verse":21,"versions":{"unv":"他的口如奶油光滑，他的心卻懷著爭戰；他的話比油柔和，其實是拔出來的刀。","bklcl":"I ê chhùi ku̍t-tia̍h, chhin-chhiūⁿ lin-iû;  I ê sim khǹg kau-chiàn;  I ê ōe jiû-loán, khah-iâⁿ ko-iû,  Kî-si̍t sī chhut-siù ê to.","tghg":"伊的嘴滑澤(ku̍t-tia̍h)親像奶油(lin-iû)，伊的心囥(khǹg)交戰；伊的話柔軟(jiû-loán)卡贏膏油(ko-iû)，其實是出鞘(chhut-siù)的刀。","bklhl":"伊ê嘴滑澤(tia̍h)，親像奶油；　　伊ê心khǹg交戰；　　伊ê話柔軟，khah贏膏油，　　其實是出鞘ê刀。"}},{"book":"詩","chapter":55,"verse":22,"versions":{"unv":"你要把你的重擔卸給耶和華，他必撫養你；他永不叫義人動搖。","bklcl":"Tio̍h chiong lí ê tàⁿ, sià hō͘ Iâ-hô-hoa;  I beh hû-chhî lí, I éng-éng bô hō͘ gī-lâng iô-choah.","tghg":"著將你的擔卸互耶和華，伊欲扶持你；伊永永無互義人搖泏(iô-choah)。","bklhl":"Tio̍h將你ê擔，卸hō͘耶和華；　　伊beh扶持你，伊永永無hō͘義人搖choah。"}},{"book":"詩","chapter":55,"verse":23,"versions":{"unv":"　神啊，你必使惡人下入滅亡的坑；流人血、行詭詐的人必活不到半世，但我要倚靠你。","bklcl":"Siōng-tè ah, Lí beh hō͘ in hām-lo̍h tī bia̍t-bô ê khiⁿ;  Thâi-sí lâng kiâⁿ kan-chà ê, bōe oa̍h kàu tiong-liân;  To̍k-to̍k góa beh óa-khò Lí.","tghg":"上帝啊，你欲互𪜶陷落佇滅無的坑；刣死人行奸詐的，𣍐活到中年，獨獨我欲倚靠你。","bklhl":"上帝ah，你beh hō͘ in陷落tī滅無ê坑；　　Thâi-死人行奸詐ê，bōe活到中年；　　獨獨我beh óa靠你。"}}]