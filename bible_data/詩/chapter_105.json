[{"book":"詩","chapter":105,"verse":1,"versions":{"unv":"你們要稱謝耶和華，求告他的名，在萬民中傳揚他的作為！","bklcl":"Lín tio̍h kám-siā Iâ-hô-hoa, kiû-kiò I ê miâ;  Tī bān peh-sìⁿ ê tiong-kan pò-iông I ê só͘-chòe.","tghg":"恁著感謝耶和華，求叫伊的名，佇萬百姓的中間報揚伊的所做！","bklhl":"Lín tio̍h感謝耶和華，求叫伊ê名；　　Tī萬百姓ê中間報揚伊ê所做。"}},{"book":"詩","chapter":105,"verse":2,"versions":{"unv":"要向他唱詩歌頌，談論他一切奇妙的作為！","bklcl":"Tio̍h ǹg I gîm-si, ǹg I chhiùⁿ-koa o-ló,  Tâm-lūn I it-chhè kî-biāu ê só͘-kiâⁿ.","tghg":"著向伊吟詩，向伊唱歌謳咾！談論伊一切奇妙的所行！","bklhl":"Tio̍h ǹg伊吟詩，ǹg伊唱歌o-ló，　　談論伊一切奇妙ê所行。"}},{"book":"詩","chapter":105,"verse":3,"versions":{"unv":"要以他的聖名誇耀！尋求耶和華的人，心中應當歡喜！","bklcl":"Tio̍h in-ūi I ê sèng-miâ lâi khoa-kháu;  Chhē Iâ-hô-hoa ê lâng, sim-lāi tio̍h hoaⁿ-hí.","tghg":"著因為伊的聖名來誇口！尋耶和華的人，心內著歡喜！","bklhl":"Tio̍h因為伊ê聖名來誇口；　　Chhē耶和華ê人，心內tio̍h歡喜。"}},{"book":"詩","chapter":105,"verse":4,"versions":{"unv":"要尋求耶和華與他的能力，時常尋求他的面。","bklcl":"Tio̍h kiû Iâ-hô-hoa kap I ê koân-lêng;  Siông-siông chhē-kìⁿ I ê bīn.","tghg":"著求耶和華及伊的權能，常常尋見伊的面。","bklhl":"Tio̍h求耶和華kap伊ê權能；　　常常chhē見伊ê面。"}},{"book":"詩","chapter":105,"verse":5,"versions":{"unv":"他僕人亞伯拉罕的後裔，他所揀選雅各的子孫哪，你們要記念他奇妙的作為和他的奇事，並他口中的判語。","bklcl":"I ê lô͘-po̍k A-pek-la̍h-hán ê hō͘-è, I só͘ kéng Ngá-kok ê kiáⁿ-sun ah, Lín tio̍h siàu-liām I só͘-chòe kî-biāu ê sū, Kap I ê sîn-jiah, kap I ê chhùi phòaⁿ-toàn ê ōe.","tghg":"伊的奴僕亞伯拉罕的後裔，伊所揀雅各的子孫啊，恁著數念伊所做奇妙的事及伊的神蹟，及伊的嘴判斷的話。","bklhl":"伊ê奴僕亞伯拉罕ê後裔，　　伊所揀雅各ê kiáⁿ孫ah，　　Lín tio̍h siàu念伊所做奇妙ê事，　　Kap伊ê神跡，kap伊ê嘴判斷ê話。"}},{"book":"詩","chapter":105,"verse":6,"versions":{"unv":"【併於上節】","bklcl":"【pēng tī téng chat】","tghg":"（見詩。）","bklhl":"【併tī頂節】"}},{"book":"詩","chapter":105,"verse":7,"versions":{"unv":"他是耶和華─我們的　神；全地都有他的判斷。","bklcl":"I sī Iâ-hô-hoa, lán ê Siōng-tè;  Choân-tōe lóng ū I ê phòaⁿ-toàn.","tghg":"伊是耶和華──咱的上帝；全地攏有伊的判斷。","bklhl":"伊是耶和華，咱ê上帝；　　全地lóng有伊ê判斷。"}},{"book":"詩","chapter":105,"verse":8,"versions":{"unv":"他記念他的約，直到永遠；他所吩咐的話，直到千代─","bklcl":"I kì-liām I ê iok, ti̍t-kàu éng-oán;  I só͘ hoan-hù ê ōe, ti̍t-kàu chheng-tāi;","tghg":"伊紀念伊的約，直到永遠；伊所吩咐的話，直到千代──","bklhl":"伊記念伊ê約，直到永遠；　　伊所吩咐ê話，直到千代；"}},{"book":"詩","chapter":105,"verse":9,"versions":{"unv":"就是與亞伯拉罕所立的約，向以撒所起的誓。","bklcl":"Chiū-sī kap A-pek-la̍h-hán só͘ li̍p ê iok,  Tùi Í-sat só͘ chiù ê chōa.","tghg":"就是及亞伯拉罕所立的約，對以撒所咒的誓。","bklhl":"就是kap亞伯拉罕所立ê約，　　對以撒所chiù ê chōa。"}},{"book":"詩","chapter":105,"verse":10,"versions":{"unv":"他又將這約向雅各定為律例，向以色列定為永遠的約，","bklcl":"I koh chiong chit ê iok tùi Ngá-kok tiāⁿ-tio̍h chòe lu̍t-lē;  Tùi Í-sek-lia̍t tiāⁿ-tio̍h chòe éng-oán ê iok.","tghg":"伊閣將此個約對雅各定著做律例，對以色列定著做永遠的約，","bklhl":"伊koh將chit ê約對雅各定tio̍h做律例；　　對以色列定tio̍h做永遠ê約。"}},{"book":"詩","chapter":105,"verse":11,"versions":{"unv":"說：我必將迦南地賜給你，作你產業的分。","bklcl":"Kóng, Góa beh chiong Ka-lâm tōe siúⁿ-sù lí,  Chòe lí sán-gia̍p ê hūn-gia̍h.","tghg":"講：我欲將迦南地賞賜你，做你產業的份額。","bklhl":"講，我beh將迦南地賞賜你，　　做你產業ê份額。"}},{"book":"詩","chapter":105,"verse":12,"versions":{"unv":"當時，他們人丁有限，數目稀少，並且在那地為寄居的。","bklcl":"Tng-sî in ê jîn-teng iú-hān;  Siàu-gia̍h chió-chió, koh tī-hia chòe chhut-gōa.","tghg":"當時，𪜶的人丁有限，數額少少，閣佇遐做出外。","bklhl":"當時in ê人丁有限；　　數額少少，koh tī-hia做出外。"}},{"book":"詩","chapter":105,"verse":13,"versions":{"unv":"他們從這邦遊到那邦，從這國行到那國。","bklcl":"In tùi chit-cho̍k kiâⁿ kàu hit-cho̍k,  Tùi chit-kok kàu pa̍t ê peh-sìⁿ.","tghg":"𪜶對此族行到彼族，對此國到別個百姓。","bklhl":"In tùi chit族行到hit族，　　Tùi chit國到別ê百姓。"}},{"book":"詩","chapter":105,"verse":14,"versions":{"unv":"他不容甚麼人欺負他們，為他們的緣故責備君王，","bklcl":"I bô iông-ún sím-mi̍h lâng khi-hū in,  Ūi-tio̍h in ê iân-kò͘ khiàn-chek chiah-ê kun-ông;","tghg":"伊無容允甚麼人欺負𪜶，為著𪜶的緣故譴責諸個君王，","bklhl":"伊無容允甚麼人欺負in，　　為tio̍h in ê緣故譴責chiah ê君王；"}},{"book":"詩","chapter":105,"verse":15,"versions":{"unv":"說：不可難為我受膏的人，也不可惡待我的先知。","bklcl":"Kóng, M̄-thang hoān-tio̍h Góa ê siū boah-iû--ê,  Ia̍h m̄-thang pháiⁿ khoán-thāi Góa ê sian-ti.","tghg":"講：呣通犯著我的受抹油者，亦呣通歹款待我的先知。","bklhl":"講，M̄-thang犯tio̍h我ê受抹油ê，　　亦m̄-thang pháiⁿ款待我ê先知。"}},{"book":"詩","chapter":105,"verse":16,"versions":{"unv":"他命饑荒降在那地上，將所倚靠的糧食全行斷絕，","bklcl":"I bēng-lēng ki-hng kàng-lo̍h tī hit ê thó͘-tōe;  Chiong só͘ óa-khò ê bí-niû, it-khài toān-choa̍t.","tghg":"伊命令飢荒降落佇彼個土地，將所倚靠的米糧一概斷絕，","bklhl":"伊命令飢荒降落tī hit ê土地；　　將所óa靠ê米糧，一概斷絕。"}},{"book":"詩","chapter":105,"verse":17,"versions":{"unv":"在他們以先打發一個人去─約瑟被賣為奴僕。","bklcl":"I tī in ê thâu-chêng chhe chi̍t-lâng khì;  Iok-sek siū-bōe chòe lô͘-po̍k;","tghg":"伊佇𪜶的頭前差一人去──約瑟受賣做奴僕。","bklhl":"伊tī in ê頭前差一人去；　　約瑟受bōe做奴僕；"}},{"book":"詩","chapter":105,"verse":18,"versions":{"unv":"人用腳鐐傷他的腳；他被鐵鍊捆拘。","bklcl":"Lâng ēng kha-khàu siong i ê kha,  I siū thih-liān khún-pa̍k;","tghg":"人用腳銬傷伊的腳；伊受鐵煉捆縛。","bklhl":"人用腳銬傷伊ê腳，　　伊受鐵鏈綑縛；"}},{"book":"詩","chapter":105,"verse":19,"versions":{"unv":"耶和華的話試煉他，直等到他所說的應驗了。","bklcl":"Iâ-hô-hoa ê ōe chhì-liān i,  Ti̍t-kàu I só͘ kóng--ê èng-giām.","tghg":"耶和華的話試煉伊，直到伊所講的應驗。","bklhl":"耶和華ê話試煉伊，　　直到伊所講ê應驗。"}},{"book":"詩","chapter":105,"verse":20,"versions":{"unv":"王打發人把他解開，就是治理眾民的，把他釋放，","bklcl":"Ông chhe lâng kā i tháu-khui,  Chiū-sī tī-lí peh-sìⁿ--ê, kā i tháu-pàng;","tghg":"王差人給伊解開，就是治理百姓者，給伊解放。","bklhl":"王差人kā伊tháu開，　　就是治理百姓ê，kā伊tháu放；"}},{"book":"詩","chapter":105,"verse":21,"versions":{"unv":"立他作王家之主，掌管他一切所有的，","bklcl":"Siat-li̍p i chòe ông-ka ê chú,  Koán-lí i it-chhè só͘-ū--ê,","tghg":"設立伊做王家的主，管理伊一切所有的，","bklhl":"設立伊做王-ka ê主，　　管理伊一切所有ê，"}},{"book":"詩","chapter":105,"verse":22,"versions":{"unv":"使他隨意捆綁他的臣宰，將智慧教導他的長老。","bklcl":"Thang sûi-ì pa̍k i ê jîn-sîn,  Chiong tì-hūi kà-sī i ê tióng-ló.","tghg":"通隨意縛伊的人臣，將智慧教示伊的長老。","bklhl":"Thang隨意縛伊ê人臣，　　將智慧教示伊ê長老。"}},{"book":"詩","chapter":105,"verse":23,"versions":{"unv":"以色列也到了埃及；雅各在含地寄居。","bklcl":"Í-sek-lia̍t ia̍h kàu Ai-ki̍p,  Ngá-kok chhut-gōa tī Hâm ê tōe.","tghg":"以色列也到埃及；雅各出外佇含的地。","bklhl":"以色列亦到埃及，　　雅各出外tī含ê地。"}},{"book":"詩","chapter":105,"verse":24,"versions":{"unv":"耶和華使他的百姓生養眾多，使他們比敵人強盛，","bklcl":"Iâ-hô-hoa hō͘ i ê peh-sìⁿ siⁿ-thòaⁿ chōe-chōe;  Hō͘ in pí tùi-te̍k khah-kiông.","tghg":"耶和華互伊的百姓生湠多多，互𪜶比對敵卡強，","bklhl":"耶和華hō͘伊ê百姓生湠chōe-chōe；　　Hō͘ in比對敵khah強。"}},{"book":"詩","chapter":105,"verse":25,"versions":{"unv":"使敵人的心轉去恨他的百姓，並用詭計待他的僕人。","bklcl":"I piàn-ōaⁿ tùi-te̍k ê sim, oàn-hūn I ê peh-sìⁿ,  Sòa ēng khúi-khiat ê kè-bô͘ khoán-thāi I ê lô͘-po̍k.","tghg":"伊變換對敵的心怨恨伊的百姓，續用詭譎(khúi-khiat)的計謀款待伊的奴僕。","bklhl":"伊變換對敵ê心，怨恨伊ê百姓，　　續用詭譎ê計謀款待伊ê奴僕。"}},{"book":"詩","chapter":105,"verse":26,"versions":{"unv":"他打發他的僕人摩西和他所揀選的亞倫，","bklcl":"I chhe I ê lô͘-po̍k Mô͘-se,  Kap I só͘ kéng ê A-lûn.","tghg":"伊差伊的奴僕摩西及伊所揀的亞倫，","bklhl":"伊差伊ê奴僕摩西，　　Kap伊所揀ê亞倫。"}},{"book":"詩","chapter":105,"verse":27,"versions":{"unv":"在敵人中間顯他的神蹟，在含地顯他的奇事。","bklcl":"In tī tùi-te̍k ê tiong-kan kiâⁿ I ê sîn-jiah,  Tī Hâm ê tōe kiâⁿ kî-sū.","tghg":"𪜶佇對敵的中間行伊的神蹟(sîn-jiah)，佇含的地行奇事。","bklhl":"In tī對敵ê中間行伊ê神跡，　　Tī含ê地行奇事。"}},{"book":"詩","chapter":105,"verse":28,"versions":{"unv":"他命黑暗，就有黑暗；沒有違背他話的。","bklcl":"I bēng-lēng o͘-àm, chiū ū o͘-àm;  In bô ûi-ke̍h I ê ōe.","tghg":"伊命令黑暗，就有黑暗；𪜶無違逆(ûi-ke̍h)伊的話。","bklhl":"伊命令烏暗，就有烏暗；　　In無違逆伊ê話。"}},{"book":"詩","chapter":105,"verse":29,"versions":{"unv":"他叫埃及的水變為血，叫他們的魚死了。","bklcl":"I hō͘ in ê chúi piàn huih,  Hō͘ in ê hî lóng sí.","tghg":"伊互𪜶的水變血，互𪜶的魚攏死。","bklhl":"伊hō͘ in ê水piàn血，　　Hō͘ in ê魚lóng死。"}},{"book":"詩","chapter":105,"verse":30,"versions":{"unv":"在他們的地上以及王宮的內室，青蛙多多滋生。","bklcl":"Tī in ê thó͘-tōe chhân-kap-á siⁿ chōe-chōe,  Liân in ê ông ê ba̍t-pâng ia̍h ū.","tghg":"佇𪜶的土地田蛤仔生多多，連𪜶的王的密房亦有。","bklhl":"Tī in ê土地田蛙á生chōe-chōe，　　連in ê王ê密房亦有。"}},{"book":"詩","chapter":105,"verse":31,"versions":{"unv":"他說一聲，蒼蠅就成群而來，並有虱子進入他們四境。","bklcl":"I chi̍t-ē chhut-siaⁿ, hô͘-sîn kui-tīn pe--lâi,  Koh ū sat-bú tī in ê kéng-lāi móa sì-kòe.","tghg":"伊一下出聲，蝴蠅歸陣飛來，閣有虱母佇𪜶的境內滿四界。","bklhl":"伊一下出聲，胡蠅kui陣飛來，　　Koh有蝨母tī in ê境內滿四界。"}},{"book":"詩","chapter":105,"verse":32,"versions":{"unv":"他給他們降下冰雹為雨，在他們的地上降下火焰。","bklcl":"I lo̍h-pha̍uh hō͘ in chòe hō͘;  Tī in ê thó͘-tōe kàng-lo̍h iām-hé.","tghg":"伊落雹互𪜶做雨，佇𪜶的土地降落炎火。","bklhl":"伊落雹hō͘ in做hō͘；　　Tī in ê土地降落焰火。"}},{"book":"詩","chapter":105,"verse":33,"versions":{"unv":"他也擊打他們的葡萄樹和無花果樹，毀壞他們境內的樹木。","bklcl":"I ia̍h phah in ê phû-tô-chhiū kap bû-hoa-kó chhiū,  Húi-hoāi in kéng-lāi ê chhiū-ba̍k.","tghg":"伊亦拍𪜶的葡萄樹及無花果樹，毀壞𪜶境內的樹木。","bklhl":"伊亦phah in ê葡萄樹kap無花果樹，　　毀壞in境內ê樹木。"}},{"book":"詩","chapter":105,"verse":34,"versions":{"unv":"他說一聲，就有蝗蟲螞蚱上來，不計其數，","bklcl":"I chi̍t-ē chhut-siaⁿ hông-thiông chiū lâi,  Chháu-meh bōe-sǹg--tit.","tghg":"伊一下出聲，蝗蟲(hông-thiông)就來，草蜢𣍐算得，","bklhl":"伊一下出聲蝗蟲就來，　　草蜢bōe算得。"}},{"book":"詩","chapter":105,"verse":35,"versions":{"unv":"吃盡了他們地上各樣的菜蔬和田地的出產。","bklcl":"It-chīn chia̍h in ê thó͘-tōe ê chhài-soe,  Koh chia̍h in chhân-hn̂g só͘ chhut--ê.","tghg":"一盡食𪜶的土地的菜蔬，閣食𪜶田園所出的。","bklhl":"一盡食in ê土地ê菜蔬，　　Koh食in田園所出ê。"}},{"book":"詩","chapter":105,"verse":36,"versions":{"unv":"他又擊殺他們國內一切的長子，就是他們強壯時頭生的。","bklcl":"I koh phah-sí in kok-lāi it-chhè ê tōa-kiáⁿ,  Chiū-sī in khùi-la̍t ê khí-thâu.","tghg":"伊閣拍死𪜶國內一切的大子，就是𪜶氣力的起頭。","bklhl":"伊koh phah死in國內一切ê大kiáⁿ，　　就是in氣力ê起頭。"}},{"book":"詩","chapter":105,"verse":37,"versions":{"unv":"他領自己的百姓帶銀子金子出來；他支派中沒有一個軟弱的。","bklcl":"I chhōa in chhut-lâi, tòa gûn tòa kim;  I ê chi-phài tiong, bô chi̍t ê loán-jio̍k ê lâng.","tghg":"伊導𪜶出來帶銀帶金；伊的支派中無一個軟弱的人。","bklhl":"伊chhōa in出來，帶銀帶金；　　伊ê支派中，無一个軟弱ê人。"}},{"book":"詩","chapter":105,"verse":38,"versions":{"unv":"他們出來的時候，埃及人便歡喜；原來埃及人懼怕他們。","bklcl":"In chhut--lâi ê sî, Ai-ki̍p chiū hoaⁿ-hí,  In-ūi Ai-ki̍p bat ūi-tio̍h in lâi kiaⁿ.","tghg":"𪜶出來的時，埃及就歡喜；因為埃及曾為著𪜶來驚。","bklhl":"In出來ê時，埃及就歡喜，　　因為埃及bat為tio̍h in來驚。"}},{"book":"詩","chapter":105,"verse":39,"versions":{"unv":"他鋪張雲彩當遮蓋，夜間使火光照。","bklcl":"I khí hûn chòe pò͘-phâng,  Mî--sî ēng hé chiò-kng.","tghg":"伊起雲做布篷，暝時用火照光。","bklhl":"伊起雲做布篷，　　暝時用火照光。"}},{"book":"詩","chapter":105,"verse":40,"versions":{"unv":"他們一求，他就使鵪鶉飛來，並用天上的糧食叫他們飽足。","bklcl":"In chi̍t-ē kiû, I chiū hō͘ ian-chhun pe--lâi,  Koh ēng thiⁿ ê piáⁿ hō͘ in pá-chiok.","tghg":"𪜶一下求，伊就互鵪鶉(ian-chhun)飛來，閣用天的餅互𪜶飽足。","bklhl":"In一下求，伊就hō͘鵪鶉飛來，　　Koh用天ê餅hō͘ in飽足。"}},{"book":"詩","chapter":105,"verse":41,"versions":{"unv":"他打開磐石，水就湧出；在乾旱之處，水流成河。","bklcl":"I phah-khui chio̍h-pôaⁿ, chúi chiū chhèng-chhut;  Tī ta-tōe chúi lâu chhin-chhiūⁿ hô.","tghg":"伊拍開石磐，水就淐出；佇乾地，水流親像河。","bklhl":"伊phah開石磐，水就chhèng出；　　Tī乾地水流親像河。"}},{"book":"詩","chapter":105,"verse":42,"versions":{"unv":"這都因他記念他的聖言和他的僕人亞伯拉罕。","bklcl":"In-ūi I kì-liām I sèng ê ōe,  Kap I ê lô͘-po̍k A-pek-la̍h-hán.","tghg":"因為伊紀念伊聖的話，及伊的奴僕亞伯拉罕。","bklhl":"因為伊記念伊聖ê話，　　Kap伊ê奴僕亞伯拉罕。"}},{"book":"詩","chapter":105,"verse":43,"versions":{"unv":"他帶領百姓歡樂而出，帶領選民歡呼前往。","bklcl":"I chhōa I ê peh-sìⁿ tāi-ia̍t chhut-lâi,  Chhōa I kéng ê peh-sìⁿ chhiùⁿ hoaⁿ-hí ê koa chhut--lâi.","tghg":"伊導伊的百姓大悅出來，導伊揀的百姓唱歡喜的歌出來。","bklhl":"伊 chhōa伊ê百姓大悅出來，　　Chhōa伊揀ê百姓唱歡喜ê歌出來。"}},{"book":"詩","chapter":105,"verse":44,"versions":{"unv":"他將列國的地賜給他們，他們便承受眾民勞碌得來的，","bklcl":"I chiong lia̍t-kok ê tōe siúⁿ-sù in,  In chiū sêng-chiap hiah-ê peh-sìⁿ tio̍h-bôa só͘ tit-tio̍h--ê;","tghg":"伊將列國的地賞賜𪜶，𪜶就承接許個百姓著磨所得著的，","bklhl":"伊將列國ê地賞賜in，　　In就承接hiah-ê百姓tio̍h磨所得tio̍h-ê；"}},{"book":"詩","chapter":105,"verse":45,"versions":{"unv":"好使他們遵他的律例，守他的律法。你們要讚美耶和華！","bklcl":"Beh hō͘ in thàn I ê lu̍t-lē,  Siú I ê hoat-tō͘.  Lín tio̍h o-ló Iâ-hô-hoa.","tghg":"欲互𪜶趁伊的律例，守伊的法度。恁著謳咾耶和華！","bklhl":"Beh hō͘ in thàn伊ê律例，　　守伊ê法度。　　Lín tio̍h o-ló耶和華。"}}]