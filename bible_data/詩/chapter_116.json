[{"book":"詩","chapter":116,"verse":1,"versions":{"unv":"我愛耶和華，因為他聽了我的聲音和我的懇求。","bklcl":"Góa thiàⁿ Iâ-hô-hoa,  In-ūi I thiaⁿ góa ê siaⁿ, góa ê khún-kiû.","tghg":"我疼耶和華，因為伊聽我的聲，我的懇求。","bklhl":"我疼耶和華，因為伊聽我ê聲，我ê懇求。"}},{"book":"詩","chapter":116,"verse":2,"versions":{"unv":"他既向我側耳，我一生要求告他。","bklcl":"I í-keng àⁿ hī-khang thiaⁿ góa;  Só͘-í góa chi̍t-sì-lâng beh kiû-kiò I.","tghg":"伊已經俯耳孔聽我，所以我一世人欲求叫伊。","bklhl":"伊已經àⁿ耳孔聽我；　　所以我一世人beh求叫伊。"}},{"book":"詩","chapter":116,"verse":3,"versions":{"unv":"死亡的繩索纏繞我；陰間的痛苦抓住我；我遭遇患難愁苦。","bklcl":"Sí-bô ê soh tîⁿ-tio̍h góa,  Im-kan ê thòng-khó͘ khîⁿ-tio̍h góa;  Góa tú-tio̍h hoān-lān iu-khó͘.","tghg":"死無的索纏著我；陰間的痛苦擒著我；我抵著(tú-tio̍h)患難憂苦。","bklhl":"死無ê索纏tio̍h我，　　陰間ê痛苦擒tio̍h我；　　我tú-tio̍h患難憂苦。"}},{"book":"詩","chapter":116,"verse":4,"versions":{"unv":"那時，我便求告耶和華的名，說：耶和華啊，求你救我的靈魂！","bklcl":"Góa chiū kiû-kiò Iâ-hô-hoa ê miâ, kóng,  Iâ-hô-hoa ah,  taⁿ kiû Lí kiù góa ê sìⁿ-miā.","tghg":"我就求叫耶和華的名，講：耶和華啊，今求你救我的生命！","bklhl":"我就求叫耶和華ê名，講，　　耶和華ah，taⁿ求你救我ê性命。"}},{"book":"詩","chapter":116,"verse":5,"versions":{"unv":"耶和華有恩惠，有公義；我們的　神以憐憫為懷。","bklcl":"Iâ-hô-hoa ū un-hūi, ū kong-gī;  Goán ê Siōng-tè ū chû-pi.","tghg":"耶和華有恩惠，有公義；阮的上帝有慈悲。","bklhl":"耶和華有恩惠，有公義；　　阮ê上帝有慈悲。"}},{"book":"詩","chapter":116,"verse":6,"versions":{"unv":"耶和華保護愚人；我落到卑微的地步，他救了我。","bklcl":"Iâ-hô-hoa pó-hō͘ gōng-ti̍t ê lâng;  Góa kàu tī pi-bî ê tōe-ūi, I chiū kiù góa.","tghg":"耶和華保護戇直的人；我到佇卑微的地位，伊就救我。","bklhl":"耶和華保護戇直ê人；　　我到tī卑微ê地位，伊就救我。"}},{"book":"詩","chapter":116,"verse":7,"versions":{"unv":"我的心哪！你要仍歸安樂，因為耶和華用厚恩待你。","bklcl":"Góa ê sîn-hûn ah, tio̍h kui tī lí an-hioh ê só͘-chāi,  In-ūi Iâ-hô-hoa ēng tōa-un khoán-thāi lí.","tghg":"我的神魂啊！著歸佇你安息的所在，因為耶和華用大恩款待你，","bklhl":"我ê神魂ah，tio̍h歸tī你安歇ê所在，　　因為耶和華用大恩款待你。"}},{"book":"詩","chapter":116,"verse":8,"versions":{"unv":"主啊，你救我的命免了死亡，救我的眼免了流淚，救我的腳免了跌倒。","bklcl":"In-ūi Lí kiù góa ê sìⁿ-miā bián-tit sí-bô;  Kiù góa ê ba̍k-chiu bián lâu ba̍k-sái;  Kiù góa ê kha bián poa̍h-tó.","tghg":"因為你救我的生命免得死無，救我的目睭免流目屎，救我的腳免跋倒。","bklhl":"因為你救我ê性命免得死無；　　救我ê目睭免流目屎；　　救我ê腳免跋倒。"}},{"book":"詩","chapter":116,"verse":9,"versions":{"unv":"我要在耶和華面前行活人之路。","bklcl":"Góa beh tī Iâ-hô-hoa ê bīn-chêng,  Kiâⁿ tī oa̍h-lâng ê tōe.","tghg":"我欲佇耶和華的面前行佇活人的地。","bklhl":"我beh tī耶和華ê面前，　　行tī活人ê地。"}},{"book":"詩","chapter":116,"verse":10,"versions":{"unv":"我因信，所以如此說話；我受了極大的困苦。","bklcl":"Góa sìn, só͘-í kóng;  Góa siū ke̍k-tōa ê khùn-khó͘;","tghg":"我信，所以講；我受極大的困苦。","bklhl":"我信，所以講；　　我受極大ê困苦；"}},{"book":"詩","chapter":116,"verse":11,"versions":{"unv":"我曾急促地說：人都是說謊的！","bklcl":"Góa bat tio̍h-kip lâi kóng,  Lâng lóng sī hu-ké.","tghg":"我曾著急來講：人攏是虛假！","bklhl":"我bat著急來講，　　人lóng是虛假。"}},{"book":"詩","chapter":116,"verse":12,"versions":{"unv":"我拿甚麼報答耶和華向我所賜的一切厚恩？","bklcl":"Iâ-hô-hoa siúⁿ-sù góa it-chhè ê tōa-un,  Góa beh ēng sím-mi̍h pò-tap I?","tghg":"耶和華賞賜我一切的大恩我欲用甚麼報答伊？","bklhl":"耶和華賞賜我一切ê大恩，　　我beh用甚麼報答伊？"}},{"book":"詩","chapter":116,"verse":13,"versions":{"unv":"我要舉起救恩的杯，稱揚耶和華的名。","bklcl":"Góa beh phâng-khí kiù-un ê poe, Kiû-kiò Iâ-hô-hoa ê miâ.","tghg":"我欲捧起救恩的杯，求叫耶和華的名。","bklhl":"我beh捧起救恩ê杯，　　求叫耶和華ê名。"}},{"book":"詩","chapter":116,"verse":14,"versions":{"unv":"我要在他眾民面前向耶和華還我的願。","bklcl":"Góa beh tī I chèng peh-sìⁿ ê bīn-chêng,  Tùi Iâ-hô-hoa siā góa ê goān.","tghg":"我欲佇伊眾百姓的面前對耶和華謝我的願。","bklhl":"我beh tī伊眾百姓ê面前，　　對耶和華謝我ê願。"}},{"book":"詩","chapter":116,"verse":15,"versions":{"unv":"在耶和華眼中，看聖民之死極為寶貴。","bklcl":"Iâ-hô-hoa khòaⁿ I sèng ê peh-sìⁿ ê sí,  Chòe chin pó-pòe.","tghg":"耶和華看伊聖的百姓的死做真寶貝。","bklhl":"耶和華看伊聖ê百姓ê死，　　做真寶貝。"}},{"book":"詩","chapter":116,"verse":16,"versions":{"unv":"耶和華啊，我真是你的僕人；我是你的僕人，是你婢女的兒子。你已經解開我的綁索。","bklcl":"Iâ-hô-hoa ah, góa si̍t-chāi sī Lí ê lô͘-po̍k;  Góa sī Lí ê lô͘-po̍k, sī Lí lú-pī ê kiáⁿ;  Lí í-keng tháu-khui khún-pa̍k góa ê soh.","tghg":"耶和華啊，我實在是你的奴僕；我是你的奴僕，是你女婢的子。你已經解開捆縛我的索。","bklhl":"耶和華ah，我實在是你ê奴僕；　　我是你ê奴僕，是你女婢ê kiáⁿ；　　你已經tháu開綑縛我ê索。"}},{"book":"詩","chapter":116,"verse":17,"versions":{"unv":"我要以感謝為祭獻給你，又要求告耶和華的名。","bklcl":"Góa beh ēng kám-siā ê chè hiàn hō͘ Lí;  Koh beh kiû-kiò Iâ-hô-hoa ê miâ.","tghg":"我欲用感謝的祭獻互你，閣欲求叫耶和華的名。","bklhl":"我beh用感謝ê祭獻hō͘你；　　Koh beh求叫耶和華ê名。"}},{"book":"詩","chapter":116,"verse":18,"versions":{"unv":"我要在他眾民面前，在耶和華殿的院內，在耶路撒冷當中，向耶和華還我的願。你們要讚美耶和華！","bklcl":"Góa beh tī I chèng peh-sìⁿ ê bīn-chêng,  Tùi Iâ-hô-hoa siā góa ê goān.","tghg":"我欲佇伊眾百姓的面前，對耶和華謝我的願，","bklhl":"我beh tī伊眾百姓ê面前，　　對耶和華謝我ê願。"}},{"book":"詩","chapter":116,"verse":19,"versions":{"unv":"【併於上節】","bklcl":"Tī Iâ-hô-hoa chhù ê īⁿ-lāi,  Tī lí Iâ-lō͘-sat-léng ê tiong-kan;  Lín tio̍h o-ló Iâ-hô-hoa.","tghg":"佇耶和華厝的院內，佇你耶路撒冷的中間。恁著謳咾耶和華！","bklhl":"Tī耶和華厝ê院內，　　Tī你耶路撒冷ê中間；　　Lín tio̍h o-ló耶和華。"}}]