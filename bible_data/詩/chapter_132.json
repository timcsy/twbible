[{"book":"詩","chapter":132,"verse":1,"versions":{"unv":"（上行之詩。）耶和華啊，求你記念大衛所受的一切苦難！","bklcl":"Chiūⁿ kiā-á ê si.1)\tIâ-hô-hoa ah, Tāi-pi̍t só͘ siū it-chhè ê khó͘-lān,  Kiû Lí kì-liām i;","tghg":"〔上崎仔的詩。〕耶和華啊，大衛所受一切的苦難求你紀念伊！","bklhl":"上崎á ê詩。1) 耶和華ah，大衛所受一切ê苦難，　　求你記念伊；"}},{"book":"詩","chapter":132,"verse":2,"versions":{"unv":"他怎樣向耶和華起誓，向雅各的大能者許願，","bklcl":"I cháiⁿ-iūⁿ tùi Iâ-hô-hoa chiù-chōa, Tùi Ngá-kok ê tōa Koân-lêng--ê hē-goān;","tghg":"伊怎樣對耶和華咒誓(chiù-chōa)，對雅各的大權能者下願(hē-goān)，","bklhl":"伊怎樣對耶和華chiù-chōa，　　對雅各ê大權能ê下願；"}},{"book":"詩","chapter":132,"verse":3,"versions":{"unv":"說：我必不進我的帳幕，也不上我的床榻；","bklcl":"Kóng, Góa tek-khak bô ji̍p góa ê ke ê pò͘-pîⁿ,  Iā bô chiūⁿ góa ê bîn-chhn̂g;","tghg":"講：我的確無入我的家的布棚，也無上我的眠床；","bklhl":"講，我的確無入我ê家ê布棚，　　也無上我ê眠床；"}},{"book":"詩","chapter":132,"verse":4,"versions":{"unv":"我不容我的眼睛睡覺，也不容我的眼目打盹；","bklcl":"Góa bô iông-ún góa ê ba̍k-chiu khùn--khì,  Iā bô iông-ún góa ê ba̍k-chiu-phê ha̍p-óa;","tghg":"我無容允我的目睭睏去，也無容允我的目睭皮合倚；","bklhl":"我無容允我ê目睭睏去，　　也無容允我ê目睭皮合óa；"}},{"book":"詩","chapter":132,"verse":5,"versions":{"unv":"直等我為耶和華尋得所在，為雅各的大能者尋得居所。","bklcl":"Thèng-hāu góa ūi-tio̍h Iâ-hô-hoa chhē-tio̍h só͘-chāi,  Ūi Ngá-kok ê tōa Koân-lêng--ê chhē-tio̍h khiā-khí ê só͘-chāi.","tghg":"聽候我為著耶和華尋著所在，為雅各的大權能者尋著徛起的所在。","bklhl":"Thèng候我為tio̍h耶和華chhē-tio̍h所在，　　為雅各ê大權能ê chhē-tio̍h khiā起ê所在。"}},{"book":"詩","chapter":132,"verse":6,"versions":{"unv":"我們聽說約櫃在以法他，我們在基列‧耶琳就尋見了。","bklcl":"Khòaⁿ ah, goán thiaⁿ-kìⁿ iok-kūi tī Í-hoat-tha;  Goán tī chhiū-nâ ê chhân tú-tio̍h i.","tghg":"看啊，阮聽見約櫃佇以法他，阮佇樹林的田抵著(tú-tio̍h)伊。","bklhl":"看ah，阮聽見約櫃tī Í-hoat-tha；　　阮tī樹林ê田tú-tio̍h伊。"}},{"book":"詩","chapter":132,"verse":7,"versions":{"unv":"我們要進他的居所，在他腳凳前下拜。","bklcl":"Goán beh ji̍p I khiā-khí ê só͘-chāi;  Goán beh pài tī I ê kha-ta̍h-í chêng.","tghg":"阮欲入伊徛起的所在，阮欲拜佇伊的腳踏椅前。","bklhl":"阮beh入伊khiā起ê所在；　　阮beh拜tī伊ê腳踏椅前。"}},{"book":"詩","chapter":132,"verse":8,"versions":{"unv":"耶和華啊，求你興起，和你有能力的約櫃同入安息之所！","bklcl":"Iâ-hô-hoa ah, kiû Lí khí-lâi;  Lí kap Lí ê khùi-la̍t ê iok-kūi saⁿ-kap ji̍p Lí hioh-khùn ê só͘-chāi.","tghg":"耶和華啊，求你起來，你及你的氣力的約櫃相及入你歇睏的所在！","bklhl":"耶和華ah，求你起來；　　你kap你ê氣力ê約櫃相kap入你歇睏ê所在。"}},{"book":"詩","chapter":132,"verse":9,"versions":{"unv":"願你的祭司披上公義！願你的聖民歡呼！","bklcl":"Goān Lí ê chè-si chhēng kong-gī chòe saⁿ;  Goān Lí sèng ê peh-sìⁿ chhut hoaⁿ-hí ê siaⁿ.","tghg":"願你的祭司穿公義做衫！願你聖的百姓出歡喜的聲！","bklhl":"願你ê祭司穿公義做衫；　　願你聖ê百姓出歡喜ê聲。"}},{"book":"詩","chapter":132,"verse":10,"versions":{"unv":"求你因你僕人大衛的緣故，不要厭棄你的受膏者！","bklcl":"Kiû Lí in-ūi Lí ê lô͘-po̍k Tāi-pi̍t ê iân-kò͘,  Bo̍h-tit khì-sak Lí ê siū-boah-iû--ê.","tghg":"求你因為你的奴僕大衛的緣故，莫得(bo̍h-tit)棄拺(khì-sak)你的受抹油者！","bklhl":"求你因為你ê奴僕大衛ê緣故，　　莫得棄sak你ê受抹油ê。"}},{"book":"詩","chapter":132,"verse":11,"versions":{"unv":"耶和華向大衛、憑誠實起了誓，必不反覆，說：我要使你所生的坐在你的寶座上。","bklcl":"Iâ-hô-hoa ēng sêng-si̍t tùi Tāi-pi̍t chiù-chōa,  Tek-khak bô hoán-hok,  Kóng, Góa beh hō͘ lí só͘-siⁿ-ê chē tī lí ê pó-chō.","tghg":"耶和華用誠實對大衛咒誓，的確無反覆，講：我欲互你所生的坐佇你的寶座。","bklhl":"耶和華用誠實對大衛chiù-chōa，　　的確無反覆，　　講，我beh hō͘你所生ê坐tī你ê寶座。"}},{"book":"詩","chapter":132,"verse":12,"versions":{"unv":"你的眾子若守我的約和我所教訓他們的法度，他們的子孫必永遠坐在你的寶座上。","bklcl":"Lí ê kiáⁿ nā siú Góa ê iok,  Kap Góa só͘ beh kà-sī in ê hoat-tō͘,  In ê kiáⁿ-sun beh éng-oán chē tī lí ê pó-chō.","tghg":"你的子若守我的約，及我所欲教示𪜶的法度，𪜶的子孫欲永遠坐佇你的寶座。","bklhl":"你ê kiáⁿ若守我ê約，　　Kap我所beh教示in ê法度，　　In ê kiáⁿ孫beh永遠坐tī你ê寶座。"}},{"book":"詩","chapter":132,"verse":13,"versions":{"unv":"因為耶和華揀選了錫安，願意當作自己的居所，","bklcl":"In-ūi Iâ-hô-hoa ū kéng Sek-an,  Ài ēng i chòe pún-sin khiā-khí ê só͘-chāi;","tghg":"因為耶和華有揀(kéng)錫安，愛用伊做本身徛起的所在，","bklhl":"因為耶和華有揀錫安，　　Ài用伊做本身khiā起ê所在；"}},{"book":"詩","chapter":132,"verse":14,"versions":{"unv":"說：這是我永遠安息之所；我要住在這裡，因為是我所願意的。","bklcl":"Kóng, Che sī Góa éng-oán hioh-khùn ê só͘-chāi;  Góa beh tiàm tī-chia,  In-ūi sī Góa só͘ ì-ài ê.","tghg":"講：這是我永遠歇睏的所在；我欲踮佇遮，因為是我所意愛的。","bklhl":"講，這是我永遠歇睏ê所在；　　我beh tiàm tī-chia，因為是我所意愛ê。"}},{"book":"詩","chapter":132,"verse":15,"versions":{"unv":"我要使其中的糧食豐滿，使其中的窮人飽足。","bklcl":"Góa beh hō͘ i ê bí-niû hong-sēng,  Góa beh ēng chia̍h-mi̍h hō͘ i ê sòng-hiong-lâng kàu-gia̍h.","tghg":"我欲互伊的米糧豐盛，我欲用食物互伊的喪鄉人夠額。","bklhl":"我beh hō͘伊ê米糧豐盛，　　我beh用食物hō͘伊ê sòng-hiong人夠額。"}},{"book":"詩","chapter":132,"verse":16,"versions":{"unv":"我要使祭司披上救恩，聖民大聲歡呼！","bklcl":"Góa beh hō͘ i ê chè-si chhēng kiù-un chòe saⁿ;  I sèng ê peh-sìⁿ beh chhut tōa hoaⁿ-hí ê siaⁿ.","tghg":"我欲互伊的祭司穿救恩做衫，伊聖的百姓欲出大歡喜的聲！","bklhl":"我beh hō͘伊ê祭司穿救恩做衫；　　伊聖ê百姓beh出大歡喜ê聲。"}},{"book":"詩","chapter":132,"verse":17,"versions":{"unv":"我要叫大衛的角在那裡發生；我為我的受膏者預備明燈。","bklcl":"Góa beh hō͘ Tāi-pi̍t ê kak tī-hia hoat-siⁿ;  Góa ūi-tio̍h Góa ê siū-boah-iû--ê pī-pān kng-teng.","tghg":"我欲互大衛的角佇遐發生；我為著我的受抹油者備辦光燈。","bklhl":"我beh hō͘大衛ê角tī-hia發生；　　我為tio̍h我ê受抹油ê備辦光燈。"}},{"book":"詩","chapter":132,"verse":18,"versions":{"unv":"我要使他的仇敵披上羞恥；但他的冠冕要在頭上發光。","bklcl":"Góa beh hō͘ i ê tùi-te̍k chhēng kiàn-siàu chòe saⁿ;  Chóng-sī i ê bián-liû beh tī i ê thâu-khak-téng hoat-chhut kng.","tghg":"我欲互伊的對敵穿見誚做衫；總是伊的冕旒欲佇伊的頭殼頂發出光。","bklhl":"我beh hō͘伊ê對敵穿見笑做衫；　　總是伊ê冕旒beh tī伊ê頭殼頂發出光。"}}]