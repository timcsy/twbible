[{"book":"詩","chapter":114,"verse":1,"versions":{"unv":"以色列出了埃及，雅各家離開說異言之民；","bklcl":"Í-sek-lia̍t chhut Ai-ki̍p.  Ngá-kok-ke lī-khui giân-gú bōe siong-thong ê peh-sìⁿ;","tghg":"以色列出埃及，雅各家離開言語𣍐相通的百姓；","bklhl":"以色列出埃及。　　雅各家離開言語bōe相通ê百姓；"}},{"book":"詩","chapter":114,"verse":2,"versions":{"unv":"那時，猶大為主的聖所，以色列為他所治理的國度。","bklcl":"Hit-sî Iû-tāi chòe I ê sèng-só͘,  Í-sek-lia̍t chòe I ê pang-kok.","tghg":"彼時，猶大做伊的聖所，以色列做伊的邦國。","bklhl":"Hit時偤大做伊ê聖所，　　以色列做伊ê邦國。"}},{"book":"詩","chapter":114,"verse":3,"versions":{"unv":"滄海看見就奔逃；約旦河也倒流。","bklcl":"Tōa-hái khòaⁿ-kìⁿ chiū tô-cháu,  Iok-tàn hô ia̍h lâu tò-tńg.","tghg":"大海看見就逃走；約但河亦流倒轉。","bklhl":"大海看見就逃走，約旦河亦流倒tńg。"}},{"book":"詩","chapter":114,"verse":4,"versions":{"unv":"大山踴躍，如公羊；小山跳舞，如羊羔。","bklcl":"Tōa-soaⁿ tiô-thiàu chhin-chhiūⁿ iûⁿ-káng;  Sòe-soaⁿ tiô-thiàu chhin-chhiūⁿ iûⁿ-á-kiáⁿ.","tghg":"大山趒跳(tiô-thiàu)，親像羊牨(káng)；細(sòe)山趒跳(tiô-thiàu)，親像羊仔子。","bklhl":"大山 tiô跳親像羊káng；　　細山 tiô跳親像羊á-kiáⁿ。"}},{"book":"詩","chapter":114,"verse":5,"versions":{"unv":"滄海啊，你為何奔逃？約旦哪，你為何倒流？","bklcl":"Tōa-hái ah, lí ūi siáⁿ tāi-chì tô-cháu?  Iok-tàn ah, lí ūi siáⁿ tāi-chì lâu tò-tńg?","tghg":"大海啊，你為啥代誌逃走？約但啊，你為啥代誌流倒轉？","bklhl":"大海ah，你為啥tāi-chì逃走？　　約旦ah，你為啥tāi-chì流倒tńg？"}},{"book":"詩","chapter":114,"verse":6,"versions":{"unv":"大山哪，你為何踴躍，如公羊？小山哪，你為何跳舞，如羊羔？","bklcl":"Tōa-soaⁿ ah, lí cháiⁿ-iūⁿ tiô-thiàu chhin-chhiūⁿ iûⁿ-káng?  Sòe-soaⁿ ah, lí cháiⁿ-iūⁿ tiô-thiàu chhin-chhiūⁿ iûⁿ-á-kiáⁿ?","tghg":"大山啊，你怎樣趒跳，親像羊牨？細山啊，你怎樣趒跳，親像羊仔子？","bklhl":"大山ah，你怎樣tiô跳親像羊káng？　　細山 ah，你怎樣tiô跳親像羊á-kiáⁿ？"}},{"book":"詩","chapter":114,"verse":7,"versions":{"unv":"大地啊，你因見主的面，就是雅各　神的面，便要震動。","bklcl":"Tōe ah, lí kìⁿ-tio̍h Chú ê bīn,  Kìⁿ-tio̍h Ngá-kok ê Siōng-tè ê bīn, chiū tio̍h ngia̍uh-ngia̍uh-chhoah.","tghg":"地啊，你見著主的面，見著雅各的上帝的面，就著愕愕惙(ngia̍uh-ngia̍uh-chhoah)。","bklhl":"地ah，你見tio̍h主ê面，　　見tio̍h雅各ê上帝ê面，就tio̍h ngia̍uh-ngia̍uh-chhoah。"}},{"book":"詩","chapter":114,"verse":8,"versions":{"unv":"他叫磐石變為水池，叫堅石變為泉源。","bklcl":"I hō͘ chio̍h-pôaⁿ pìⁿ-chòe chúi-tî,  Hō͘ tēng-chio̍h pìⁿ-chòe chúi-chôaⁿ.","tghg":"伊互石磐變做水池，互𠕇(tēng)石變做水泉。","bklhl":"伊hō͘石磐變做水池，　　Hō͘ tēng石變做水泉。"}}]