[{"book":"詩","chapter":22,"verse":1,"versions":{"unv":"（大衛的詩，交與伶長。調用朝鹿。）我的　神，我的　神！為甚麼離棄我？為甚麼遠離不救我？不聽我唉哼的言語？","bklcl":"Tāi-pi̍t ê si; kau hō͘ Ga̍k-koaⁿ; tiāu, ēng \"Chá-khí sî ê lo̍k-bú\".1)\tGóa ê Siōng-tè, góa ê Siōng-tè, siáⁿ-sū pàng-lī góa?  Siáⁿ-sū lī-khui hn̄g-hn̄g, bô kiù góa; m̄-thiaⁿ góa âu-kiò ê ōe?","tghg":"〔大衛的詩，交互樂官。調用「早起時的鹿母」。〕我的上帝，我的上帝！啥事(siáⁿ-sū)放離我？啥事離開遠遠無救我？呣聽我喉叫的話？","bklhl":"大衛ê詩；交hō͘樂官；調用「早起時ê鹿母」。1) 我ê上帝，我ê上帝，啥事放離我？　　啥事離開遠遠，無救我；m̄聽我喉叫ê話？"}},{"book":"詩","chapter":22,"verse":2,"versions":{"unv":"我的　神啊，我白日呼求，你不應允，夜間呼求，並不住聲。","bklcl":"Góa ê Siōng-tè ah, góa ji̍t--sî kiû-kiò, Lí bô thiaⁿ góa;  Mî--sî kiû-kiò, góa ia̍h bô chēng-chēng.","tghg":"我的上帝啊，我日時求叫，你無聽我，暝時求叫，我亦無靜靜。","bklhl":"我ê上帝ah，我日時求叫，你無聽我；　　暝時求叫，我亦無靜靜。"}},{"book":"詩","chapter":22,"verse":3,"versions":{"unv":"但你是聖潔的，是用以色列的讚美為寶座（或譯：居所）的。","bklcl":"Chóng-sī Lí sī sèng,  Lí sī ēng Í-sek-lia̍t ê o-ló chòe chō-ūi--ê.","tghg":"總是你是聖，你是用以色列的謳咾做座位者。","bklhl":"總是你是聖，　　你是用以色列ê o-ló做座位ê。"}},{"book":"詩","chapter":22,"verse":4,"versions":{"unv":"我們的祖宗倚靠你；他們倚靠你，你便解救他們。","bklcl":"Goán ê lia̍t-chó͘ óa-khò Lí,  In óa-khò Lí, Lí chiū chín-kiù in.","tghg":"阮的列祖倚靠你；𪜶倚靠你，你就拯救𪜶。","bklhl":"阮ê列祖óa靠你，　　In óa靠你，你就拯救in。"}},{"book":"詩","chapter":22,"verse":5,"versions":{"unv":"他們哀求你，便蒙解救；他們倚靠你，就不羞愧。","bklcl":"In ai-kiû Lí, chiū tit-tio̍h chín-kiù;  In óa-khò Lí chiū put-tì kiàn-siàu.","tghg":"𪜶哀求你，就得著拯救；𪜶倚靠你，就不致見誚。","bklhl":"In哀求你，就得tio̍h拯救；　　In óa靠你就不致見笑。"}},{"book":"詩","chapter":22,"verse":6,"versions":{"unv":"但我是蟲，不是人，被眾人羞辱，被百姓藐視。","bklcl":"Chóng-sī góa sī thâng-thōa, m̄-sī lâng;  Hō͘ lâng ki-chhì, hō͘ peh-sìⁿ khòaⁿ-khin.","tghg":"總是我是蟲𧒴(thâng-thōa)，呣是人，互人譏刺，互百姓看輕。","bklhl":"總是我是蟲thōa，m̄是人；　　Hō͘人譏刺，hō͘百姓看輕。"}},{"book":"詩","chapter":22,"verse":7,"versions":{"unv":"凡看見我的都嗤笑我；他們撇嘴搖頭，說：","bklcl":"Hoān-nā khòaⁿ-kìⁿ góa ê, lóng thí-chhiò góa;  In ngiauh-chhùi iô-thâu, kóng,","tghg":"凡若看見我的攏恥笑我；𪜶譊嘴(ngiauh-chhùi)搖頭，講：","bklhl":"凡若看見我ê，lóng恥笑我；　　In ngiauh-嘴搖頭，講，"}},{"book":"詩","chapter":22,"verse":8,"versions":{"unv":"他把自己交託耶和華，耶和華可以救他吧！耶和華既喜悅他，可以搭救他吧！","bklcl":"Tio̍h chiong pún-sin kau-tài Iâ-hô-hoa, I thang kiù--i;  Iâ-hô-hoa kì-jiân hoaⁿ-hí i, I thang kiù--i.","tghg":"著將本身交代耶和華，伊通救伊！耶和華既然歡喜伊，伊通救伊！","bklhl":"Tio̍h將本身交帶耶和華，伊thang救伊；　　耶和華既然歡喜伊，伊thang救伊。"}},{"book":"詩","chapter":22,"verse":9,"versions":{"unv":"但你是叫我出母腹的；我在母懷裡，你就使我有倚靠的心。","bklcl":"Chóng-sī Lí sī hō͘ góa chhut lāu-bú ê thai--ê,  Góa tī lāu-bú ê heng-chêng, Lí hō͘ góa óa-khò Lí.","tghg":"總是你是互我出老母的胎者；我佇老母的胸前，你互我倚靠你。","bklhl":"總是你是hō͘我出老母ê胎ê，　　我tī老母ê胸前，你hō͘我óa靠你。"}},{"book":"詩","chapter":22,"verse":10,"versions":{"unv":"我自出母胎就被交在你手裡；從我母親生我，你就是我的　神。","bklcl":"Góa tùi thai--nih chhut, chiū kau-tài Lí;  Tùi góa chhut lāu-bú ê pak-tó͘, Lí sī góa ê Siōng-tè.","tghg":"我對胎裡出就交代你；對我出老母的腹肚，你是我的上帝。","bklhl":"我tùi胎裡出，就交帶你；　　Tùi我出老母ê腹肚，你是我ê上帝。"}},{"book":"詩","chapter":22,"verse":11,"versions":{"unv":"求你不要遠離我！因為急難臨近了，沒有人幫助我。","bklcl":"M̄-thang lī-khui góa hn̄g-hn̄g; in-ūi hoān-lān pek-kūn,  Bô ū pang-chān góa ê.","tghg":"呣通離開我遠遠！因為患難迫近，無有幫助我的。","bklhl":"M̄-thang離開我遠遠；因為患難逼近，　　無有幫贊我ê。"}},{"book":"詩","chapter":22,"verse":12,"versions":{"unv":"有許多公牛圍繞我，巴珊大力的公牛四面困住我。","bklcl":"Ū chōe-chōe gû-káng ûi-lûi góa;  Pa-san ióng ê gû sì-bīn ûi-khùn góa.","tghg":"有多多牛牨(káng)圍纍(ûi-lûi)我，巴珊勇的牛四面圍困我。","bklhl":"有chōe-chōe牛káng圍纍我；　　Pa-san勇ê牛四面圍困我。"}},{"book":"詩","chapter":22,"verse":13,"versions":{"unv":"牠們向我張口，好像抓撕吼叫的獅子。","bklcl":"In ǹg góa khui-chhùi,  Chhin-chhiūⁿ teh peh-thiah, teh tōa-siaⁿ háu ê sai.","tghg":"𪜶向我開嘴，親像啲擘拆，啲大聲哮的獅。","bklhl":"In ǹg我開嘴，　　親像teh peh拆，teh大聲哮ê獅。"}},{"book":"詩","chapter":22,"verse":14,"versions":{"unv":"我如水被倒出來；我的骨頭都脫了節；我心在我裡面如蠟鎔化。","bklcl":"Góa chhin-chhiūⁿ chúi piàⁿ-chhut,  Góa ê kut lóng thu̍t-lûn;  Góa ê sim chhin-chhiūⁿ la̍h,  Siau-iûⁿ tī pak-lāi.","tghg":"我親像水傾出；我的骨攏脫輪；我的心親像蠟消溶佇腹內。","bklhl":"我親像水piàⁿ出，我ê骨lóng thu̍t-lûn；　　我ê心親像蠟，消熔tī腹內。"}},{"book":"詩","chapter":22,"verse":15,"versions":{"unv":"我的精力枯乾，如同瓦片；我的舌頭貼在我牙床上。你將我安置在死地的塵土中。","bklcl":"Góa ê cheng-le̍k ko͘-tâ, chhin-chhiūⁿ hāu-phiaⁿ-phè;  Góa ê chi̍h liâm tī góa ê chiūⁿ-kiuⁿ;   Lí hē góa tī sí-tōe ê thô͘-hún.","tghg":"我的精力枯焦，親像瓦片坯(hāu-phiaⁿ-phè)；我的舌粘佇我的上腭(chiūⁿ-kiuⁿ)。你下(hē)我佇死地的土粉。","bklhl":"我ê精力枯焦，親像hāu-phiaⁿ-phè；　　我ê舌連tī我ê chiūⁿ-kiuⁿ；　　你hē我tī死地ê土粉。"}},{"book":"詩","chapter":22,"verse":16,"versions":{"unv":"犬類圍著我，惡黨環繞我；他們扎了我的手，我的腳。","bklcl":"Káu ê lūi ûi góa;  Pháiⁿ-tóng pau-ûi góa;  In chha̍k góa ê chhiú, góa ê kha.","tghg":"狗的類圍我，歹黨包圍我；𪜶鑿(chha̍k)我的手，我的腳。","bklhl":"狗ê類圍我；　　Pháiⁿ黨包圍我；　　In鑿我ê手，我ê腳。"}},{"book":"詩","chapter":22,"verse":17,"versions":{"unv":"我的骨頭，我都能數過；他們瞪著眼看我。","bklcl":"Góa ê kut-thâu, góa lóng ōe sǹg-tit;  In teh khòaⁿ góa, teh siòng góa.","tghg":"我的骨頭，我攏會算得；𪜶啲看我啲相(siòng)我。","bklhl":"我ê骨頭，我lóng會算得；　　In teh看我，teh siòng我。"}},{"book":"詩","chapter":22,"verse":18,"versions":{"unv":"他們分我的外衣，為我的裡衣拈鬮。","bklcl":"In pun góa ê saⁿ,  Liam-khau góa ê i-ho̍k.","tghg":"𪜶分我的衫，拈鬮(liam-khau)我的衣服。","bklhl":"In分我ê衫，　　Liam-khau我ê衣服。"}},{"book":"詩","chapter":22,"verse":19,"versions":{"unv":"耶和華啊，求你不要遠離我！我的救主啊，求你快來幫助我！","bklcl":"Iâ-hô-hoa ah, kiû Lí m̄-thang lī-khui góa hn̄g-hn̄g;  Góa ê khùi-la̍t ah, kiû Lí kín-kín lâi pang-chān góa.","tghg":"耶和華啊，求你呣通離開我遠遠！我的氣力啊，求你緊緊來幫助我！","bklhl":"耶和華ah，求你m̄-thang離開我遠遠；　　我ê氣力ah，求你緊緊來幫贊我。"}},{"book":"詩","chapter":22,"verse":20,"versions":{"unv":"求你救我的靈魂脫離刀劍，救我的生命（生命：原文是獨一者）脫離犬類，","bklcl":"Kiû Lí kiù góa ê sîn-hûn thoat-lī to-kiàm;   Kiù góa ê sìⁿ-miā thoat-lī káu ê lūi ê sè-le̍k.","tghg":"求你救我的神魂脫離刀劍，救我的生命脫離狗的類的勢力，","bklhl":"求你救我ê神魂脫離刀劍；　　救我ê性命脫離狗ê類ê勢力。"}},{"book":"詩","chapter":22,"verse":21,"versions":{"unv":"救我脫離獅子的口；你已經應允我，使我脫離野牛的角。","bklcl":"Kiù góa thoat-lī sai ê chhùi; Lí í-keng thiaⁿ góa, hō͘ góa thoat-lī iá-gû ê kak.","tghg":"救我脫離獅的嘴；你已經聽我，互我脫離野牛的角。","bklhl":"救我脫離獅ê嘴；　　你已經聽我，hō͘我脫離野牛ê角。"}},{"book":"詩","chapter":22,"verse":22,"versions":{"unv":"我要將你的名傳與我的弟兄，在會中我要讚美你。","bklcl":"Góa beh pò-iông Lí ê miâ tī góa ê hiaⁿ-tī;  Góa beh o-ló Lí tī hōe-tiong.","tghg":"我欲報揚你的名佇我的兄弟，我欲謳咾你佇會中。","bklhl":"我beh報揚你ê名tī我ê兄弟；　　我beh o-ló你tī會中。"}},{"book":"詩","chapter":22,"verse":23,"versions":{"unv":"你們敬畏耶和華的人要讚美他！雅各的後裔都要榮耀他！以色列的後裔都要懼怕他！","bklcl":"Lín kiaⁿ-ùi Iâ-hô-hoa--ê, tio̍h o-ló I;  Ngá-kok ê hō͘-è, lóng tio̍h êng-kng I.  Í-sek-lia̍t ê hō͘-è, lóng tio̍h kèng-ùi I.","tghg":"恁驚畏耶和華者著謳咾伊！雅各的後裔攏著榮光伊！以色列的後裔攏著敬畏伊！","bklhl":"Lín驚畏耶和華ê，tio̍h o-ló伊；　　雅各ê後裔，lóng tio̍h榮光伊。　　以色列ê後裔，lóng tio̍h敬畏伊。"}},{"book":"詩","chapter":22,"verse":24,"versions":{"unv":"因為他沒有藐視憎惡受苦的人，也沒有向他掩面；那受苦之人呼籲的時候，他就垂聽。","bklcl":"In-ūi I bô khòaⁿ-khin, ia̍h bô iàm-chiān, khùn-khó͘ lâng ê khùn-khó͘;  Ia̍h bô tùi i ng-bīn;  I kiû-kiò I ê sî, I chiū thiaⁿ i.","tghg":"因為伊無看輕，亦無厭賤困苦人的困苦，亦無對伊掩面；伊求叫伊的時，伊就聽伊。","bklhl":"因為伊無看輕，亦無厭賤，困苦人ê困苦；　　亦無對伊掩面；　　伊求叫伊ê時，伊就聽伊。"}},{"book":"詩","chapter":22,"verse":25,"versions":{"unv":"我在大會中讚美你的話是從你而來的；我要在敬畏耶和華的人面前還我的願。","bklcl":"Góa tī tōa chū-hōe ê tiong-kan só͘ o-ló--ê, sī tùi lí lâi;  Góa beh tī kiaⁿ-ùi I ê lâng ê bīn-chêng, siā góa ê goān.","tghg":"我佇大聚會的中間所謳咾者是對你來；我欲佇驚畏伊的人的面前謝我的願。","bklhl":"我tī大聚會ê中間所o-ló-ê，是tùi你來；　　我beh tī驚畏伊ê人ê面前，謝我ê願。"}},{"book":"詩","chapter":22,"verse":26,"versions":{"unv":"謙卑的人必吃得飽足；尋求耶和華的人必讚美他。願你們的心永遠活著！","bklcl":"Khiam-pi ê lâng beh tit-tio̍h chia̍h-pá;  Chhē Iâ-hô-hoa ê lâng beh o-ló I;  Goān lín ê sim oa̍h kàu éng-oán.","tghg":"謙卑的人欲得著食飽；尋耶和華的人欲謳咾伊。願恁的心活到永遠！","bklhl":"謙卑ê人beh得tio̍h食飽；　　Chhē耶和華ê人beh o-ló伊；　　願lín ê心活到永遠。"}},{"book":"詩","chapter":22,"verse":27,"versions":{"unv":"地的四極都要想念耶和華，並且歸順他；列國的萬族都要在你面前敬拜。","bklcl":"Tōe ê ke̍k-thâu lóng beh siàu-liām, lâi kui-sūn Iâ-hô-hoa;  Lia̍t-pang ê bān-cho̍k lóng beh kèng-pài tī Lí ê bīn-chêng.","tghg":"地的極頭攏欲數念，來歸順耶和華；列邦的萬族攏欲敬拜佇你的面前。","bklhl":"地ê極頭lóng beh siàu念，來歸順耶和華；　　列邦ê萬族lóng beh敬拜tī你ê面前。"}},{"book":"詩","chapter":22,"verse":28,"versions":{"unv":"因為國權是耶和華的；他是管理萬國的。","bklcl":"In-ūi kok sī Iâ-hô-hoa ê;  I sī bān-kok ê chú-cháiⁿ.","tghg":"因為國是耶和華的；伊是萬國的主宰。","bklhl":"因為國是耶和華ê；　　伊是萬國ê主宰。"}},{"book":"詩","chapter":22,"verse":29,"versions":{"unv":"地上一切豐肥的人必吃喝而敬拜；凡下到塵土中─不能存活自己性命的人─都要在他面前下拜。","bklcl":"Tōe-chiūⁿ it-chhè hó-hàn ê lâng beh lim chia̍h lâi kèng-pài;  Kìⁿ-nā kui-thó͘ ê lâng, bōe-ōe pó-choân sìⁿ-miā--ê, lóng beh phak-pài tī I ê bīn-chêng.","tghg":"地上一切好漢的人欲飲食來敬拜；見若歸土的人──𣍐會保全生命者──攏欲仆拜(phak-pài)佇伊的面前。","bklhl":"地上一切好漢ê人beh lim食來敬拜；　　見若歸土ê人，bōe能保全性命ê，lóng beh仆拜tī祂ê面前。"}},{"book":"詩","chapter":22,"verse":30,"versions":{"unv":"他必有後裔事奉他；主所行的事必傳與後代。","bklcl":"Ū hō͘-è beh ho̍k-sāi I;  Chú ê tāi-chì beh thoân tī āu-tāi.","tghg":"有後裔欲服事伊；主的代誌欲傳佇後代。","bklhl":"有後裔beh服事伊；　　主ê tāi-chì beh傳tī後代。"}},{"book":"詩","chapter":22,"verse":31,"versions":{"unv":"他們必來把他的公義傳給將要生的民，言明這事是他所行的。","bklcl":"In beh lâi, ia̍h beh thoân I ê kong-gī,  Hō͘ tit-beh chhut-sì ê peh-sìⁿ chai chit ê sū sī I chòe--ê.","tghg":"𪜶欲來亦欲傳伊的公義互得欲出世的百姓，知此個事是伊做的。","bklhl":"In beh來，亦beh傳伊ê公義，　　Hō͘得beh出世ê百姓知chit ê事是伊做ê。"}}]