[{"book":"詩","chapter":69,"verse":1,"versions":{"unv":"（大衛的詩，交與伶長。調用百合花。）　神啊，求你救我！因為眾水要淹沒我。","bklcl":"Tāi-pi̍t ê si;  kau hō͘ Ga̍k-koaⁿ; tiāu sī ēng \"Pek-ha̍p-hoe\".1)\tSiōng-tè ah, kiû Lí kiù góa,  In-ūi chiah-ê chúi beh im góa ê sìⁿ-miā.","tghg":"〔大衛的詩，交互樂官。調是用「百合花。」〕上帝啊，求你救我！因為諸個水欲淹我的生命。","bklhl":"大衛ê詩；交hō͘樂官；調是用「百合花」。1) 上帝ah，求你救我，　　因為chiah ê水beh淹我ê性命。"}},{"book":"詩","chapter":69,"verse":2,"versions":{"unv":"我陷在深淤泥中，沒有立腳之地；我到了深水中，大水漫過我身。","bklcl":"Góa hām-lo̍h tī chhim ê thô͘-bê-lāi, bô thang khiā-kha ê só͘-chāi;  Góa kàu chhim ê chúi-lāi, tōa-chúi im-ba̍t góa.","tghg":"我陷落佇深的土糜內，無通徛腳的所在；我到深的水內，大水淹密我。","bklhl":"我陷落tī深ê土糜內，無thang khiā腳ê所在；　　我到深ê水內，大水淹密我。"}},{"book":"詩","chapter":69,"verse":3,"versions":{"unv":"我因呼求困乏，喉嚨發乾；我因等候　神，眼睛失明。","bklcl":"Góa in-ūi góa ê âu-kiò kàu ià-siān, góa ê nâ-âu ta--khì;  Góa in-ūi thèng-hāu góa ê Siōng-tè, ba̍k-chiu hoe.","tghg":"我因為我的喉叫到厭倦，我的嚨喉(nâ-âu)乾去；我因為聽候我的上帝，目睭花。","bklhl":"我因為我ê喉叫到厭倦，我ê嚨喉乾去；　　我因為thèng候我ê上帝，目睭花。"}},{"book":"詩","chapter":69,"verse":4,"versions":{"unv":"無故恨我的，比我頭髮還多；無理與我為仇、要把我剪除的，甚為強盛。我沒有搶奪的，要叫我償還。","bklcl":"Bô in-toaⁿ oàn-hūn góa-ê khah chōe góa ê thâu-mn̂g;  Lām-sám chòe góa ê tùi-te̍k, beh bia̍t-bô góa-ê, put-chí kiông-béng;  Góa só͘ bô chhiúⁿ ê, góa iā tio̍h hêng.","tghg":"無因端怨恨我的，卡多我的頭毛；濫糝做我的對敵、欲滅無我的，不止強猛。我所無搶的，我也著還。","bklhl":"無因端怨恨我ê khah chōe我ê頭毛；　　Lām-sám做我ê對敵，beh滅無我ê，不止強猛；　　我所無搶ê，我也tio̍h hêng。"}},{"book":"詩","chapter":69,"verse":5,"versions":{"unv":"　神啊，我的愚昧，你原知道；我的罪愆不能隱瞞。","bklcl":"Siōng-tè ah, góa ê gû-gōng Lí pún chai;  Góa ê chōe-kòa bô ún-môa tī Lí.","tghg":"上帝啊，我的愚戇，你本知；我的罪過無隱瞞佇你。","bklhl":"上帝ah，我ê愚戇你本知；　　我ê罪過無隱瞞tī你。"}},{"book":"詩","chapter":69,"verse":6,"versions":{"unv":"萬軍的主─耶和華啊，求你叫那等候你的，不要因我蒙羞！以色列的　神啊，求你叫那尋求你的，不要因我受辱！","bklcl":"Bān-kun ê Chú Iâ-hô-hoa ah, kiû Lí m̄-thang hō͘ hiah-ê thèng-hāu Lí ê lâng ūi-tio̍h góa lâi kiàn-siàu;  Í-sek-lia̍t ê Siōng-tè ah, kiû Lí m̄-thang hō͘ hiah-ê chhē Lí ê lâng ūi-tio̍h góa lâi siū lêng-jio̍k.","tghg":"萬軍的主──耶和華啊，求你呣通互許個聽候你的人，為著我來見誚！以色列的上帝啊，求你呣通互許個尋你的人，為著我來受凌辱！","bklhl":"萬軍ê主耶和華ah，求你m̄-thang hō͘ hiah-ê thèng候你ê人為tio̍h我來見笑；　　以色列ê上帝ah，求你m̄-thang hō͘ hiah-ê chhē你ê人為tio̍h我來受凌辱。"}},{"book":"詩","chapter":69,"verse":7,"versions":{"unv":"因我為你的緣故受了辱罵，滿面羞愧。","bklcl":"In-ūi góa ūi-tio̍h Lí ê iân-kò͘ siū lóe-mē,  Góa móa-bīn kiàn-siàu.","tghg":"因為我為著你的緣故受詈罵(lóe-mē)，我滿面見誚。","bklhl":"因為我為tio̍h你ê緣故受詈罵，　　我滿面見笑。"}},{"book":"詩","chapter":69,"verse":8,"versions":{"unv":"我的弟兄看我為外路人；我的同胞看我為外邦人。","bklcl":"Góa ê hiaⁿ-tī khòaⁿ góa chòe kè-lō͘ ê lâng,  Góa ê tâng-pau khòaⁿ góa chòe gōa-pang-lâng.","tghg":"我的兄弟看我做過路的人；我的同胞看我做外邦人。","bklhl":"我ê兄弟看我做過路ê人，　　我ê同胞看我做外邦人。"}},{"book":"詩","chapter":69,"verse":9,"versions":{"unv":"因我為你的殿心裡焦急，如同火燒，並且辱罵你人的辱罵都落在我身上。","bklcl":"In-ūi góa ūi-tio̍h Lí ê chhù sim-lāi chhin-chhiūⁿ hé to̍h;  Koh lóe-mē Lí ê lâng ê lóe-mē lóng kàu tī góa.","tghg":"因為我為著你的厝，心內親像火𤏸(to̍h)，閣詈罵你的人的詈罵攏到佇我。","bklhl":"因為我為tio̍h你ê厝心內親像火to̍h；　　Koh詈罵你ê人ê詈罵lóng到tī我。"}},{"book":"詩","chapter":69,"verse":10,"versions":{"unv":"我哭泣，以禁食刻苦我心；這倒算為我的羞辱。","bklcl":"Góa lâu ba̍k-sái, ēng kìm-chia̍h khek-khó͘ góa ê sim;  Che hoán-tńg chòe góa ê lêng-jio̍k.","tghg":"我流目屎，用禁食刻苦我的心；這反轉做我的凌辱。","bklhl":"我流目屎，用禁食刻苦我ê心；　　這反tńg做我ê凌辱。"}},{"book":"詩","chapter":69,"verse":11,"versions":{"unv":"我拿麻布當衣裳，就成了他們的笑談。","bklcl":"Góa ēng môa-pò͘ chòe i-chiûⁿ,  Lâng chiū ēng góa chòe chhiàu-tâm.","tghg":"我用麻布做衣裳，人就用我做笑談(chhiàu-tâm)。","bklhl":"我用麻布做衣裳，　　人就用我做笑談。"}},{"book":"詩","chapter":69,"verse":12,"versions":{"unv":"坐在城門口的談論我；酒徒也以我為歌曲。","bklcl":"Chē tī siâⁿ-mn̂g--ê tâm-lūn góa;  Chiú-hàn ēng góa chòe koa-khek.","tghg":"坐佇城門者談論我；酒漢用我做歌曲。","bklhl":"坐tī城門-ê談論我；　　酒漢用我做歌曲。"}},{"book":"詩","chapter":69,"verse":13,"versions":{"unv":"但我在悅納的時候向你─耶和華祈禱。　神啊，求你按你豐盛的慈愛，憑你拯救的誠實應允我！","bklcl":"Chóng-sī góa tī tit-tio̍h chiap-la̍p ê sî, tùi Iâ-hô-hoa Lí kî-tó;  Siōng-tè ah, kiû Lí chiàu Lí chû-ài ê hong-sēng,  Chiàu Lí chín-kiù ê chin-si̍t lâi ìn góa.","tghg":"總是我佇得著接納的時對耶和華──你祈禱。上帝啊，求你照你慈愛的豐盛，照你拯救的真實來應我！","bklhl":"總是我tī得tio̍h接納ê時，對耶和華祢祈禱；　　上帝ah，求祢照祢慈愛ê豐盛，　　照祢拯救ê真實來應我。"}},{"book":"詩","chapter":69,"verse":14,"versions":{"unv":"求你搭救我出離淤泥，不叫我陷在其中；求你使我脫離那些恨我的人，使我出離深水。","bklcl":"Kiû Lí kiù góa chhut thô͘-bê, hō͘ góa bô tîm--lo̍h-khì;  Kiû Lí kiù góa thoat-lī oàn-hūn góa ê lâng, hō͘ góa chhut chhim ê chúi.","tghg":"求你救我出土糜，互我無沈落去；求你救我脫離怨恨我的人，互我出深的水。","bklhl":"求你救我出土糜，hō͘我無沉落去；　　求你救我脫離怨恨我ê人，hō͘我出深ê水。"}},{"book":"詩","chapter":69,"verse":15,"versions":{"unv":"求你不容大水漫過我，不容深淵吞滅我，不容坑坎在我以上合口。","bklcl":"Kiû Lí bo̍h-tit iông-ún tōa-chúi im-ba̍t góa; Bo̍h-tit iông-ún chhim-ian thun góa; Bo̍h-tit iông-ún hām-khiⁿ hām góa.","tghg":"求你莫得容允大水淹密我，莫得容允深淵吞我，莫得容允陷坑陷我。","bklhl":"求你莫得容允大水淹密我；　　莫得容允深淵吞我；　　莫得ióng-ún陷坑hām我。"}},{"book":"詩","chapter":69,"verse":16,"versions":{"unv":"耶和華啊，求你應允我！因為你的慈愛本為美好；求你按你豐盛的慈悲回轉眷顧我！","bklcl":"Iâ-hô-hoa ah, kiû Lí ìn góa, in-ūi Lí ê chû-ài sī hó;  Kiû Lí chiàu Lí chû-pi ê hong-sēng oa̍t--kè-lâi khòaⁿ góa.","tghg":"耶和華啊，求你應我！因為你的慈愛是好；求你照你慈悲的豐盛越過來看我！","bklhl":"耶和華ah，求你應我，因為你ê慈愛是好；　　求你照你慈悲ê豐盛oa̍t過來看我。"}},{"book":"詩","chapter":69,"verse":17,"versions":{"unv":"不要掩面不顧你的僕人；我是在急難之中，求你速速地應允我！","bklcl":"M̄-thang ng-bīn m̄-khòaⁿ Lí ê lô͘-po̍k;  In-ūi góa tī hoān-lān ê tiong-kan, kiû Lí kín-kín lâi ìn góa.","tghg":"呣通掩面呣看你的奴僕；因為我佇患難的中間，求你緊緊來應我！","bklhl":"M̄-thang掩面m̄看你ê奴僕；　　因為我tī患難ê中間，求你緊緊來應我。"}},{"book":"詩","chapter":69,"verse":18,"versions":{"unv":"求你親近我，救贖我！求你因我的仇敵把我贖回！","bklcl":"Kiû Lí chhin-kūn góa ê lêng-hûn lâi kiù-sio̍k i;  Kiû Lí in-ūi góa ê tùi-te̍k lâi sio̍k-hôe góa.","tghg":"求你親近我的靈魂，來救贖伊！求你因為我的對敵來贖回我！","bklhl":"求你親近我ê靈魂來救贖伊；　　求你因為我ê對敵來贖回我。"}},{"book":"詩","chapter":69,"verse":19,"versions":{"unv":"你知道我受的辱罵、欺凌、羞辱；我的敵人都在你面前。","bklcl":"Lí chai góa só͘ siū ê lóe-mē, kiàn-siàu, lêng-jio̍k;  Góa ê tùi-te̍k lóng tī Lí ê bīn-chêng.","tghg":"你知我所受的詈罵、見誚、凌辱；我的對敵攏佇你的面前。","bklhl":"你知我所受ê詈罵，見笑，凌辱；　　我ê對敵lóng tī你ê面前。"}},{"book":"詩","chapter":69,"verse":20,"versions":{"unv":"辱罵傷破了我的心，我又滿了憂愁。我指望有人體恤，卻沒有一個；我指望有人安慰，卻找不著一個。","bklcl":"Lóe-mē í-keng thiah-li̍h góa ê sim, góa ê iu-būn móa-móa; Góa ǹg-bāng lâng khó-lîn, iā bô chi̍t-ê, Ǹg-bāng lâng an-ùi, iā chhē bô chi̍t-ê.","tghg":"詈罵已經拆裂我的心，我的憂悶滿滿。我向望人可憐，也無一個；向望人安慰，也尋無一個。","bklhl":"詈罵已經拆裂我ê心，　　我ê憂悶滿滿；我ǹg望人可憐，也無一个，　　Ǹg望人安慰，也chhē無一个。"}},{"book":"詩","chapter":69,"verse":21,"versions":{"unv":"他們拿苦膽給我當食物；我渴了，他們拿醋給我喝。","bklcl":"In the̍h khó͘-táⁿ hō͘ góa chòe chia̍h-mi̍h,  Góa chhùi-ta, in ēng chhò͘ hō͘ góa lim.","tghg":"𪜶提苦膽互我做食物；我嘴乾，𪜶用醋互我飲。","bklhl":"In the̍h苦膽hō͘我做食物，　　我嘴乾，in用醋hō͘我lim。"}},{"book":"詩","chapter":69,"verse":22,"versions":{"unv":"願他們的筵席在他們面前變為網羅，在他們平安的時候變為機檻。","bklcl":"Goān in ê iân-toh tī in ê bīn-chêng pìⁿ-chòe lô-bāng,  Tī in pêng-an ê sî, pìⁿ-chòe oa̍h-tauh.","tghg":"願𪜶的筵桌佇𪜶的面前變做羅網，佇𪜶平安的時變做活罩。","bklhl":"願in ê筵桌tī in ê面前變做羅網，　　Tī in平安ê時，變做活tauh。"}},{"book":"詩","chapter":69,"verse":23,"versions":{"unv":"願他們的眼睛昏矇，不得看見；願你使他們的腰常常戰抖。","bklcl":"Goān in ê ba̍k-chiu o͘-àm bōe khòaⁿ-kìⁿ,  Goān Lí hō͘ in ê io siông-siông gī-gī-chhoah.","tghg":"願𪜶的目睭黑暗，𣍐看見；願你互𪜶的腰常常栗栗惙(gī-gī-chhoah)。","bklhl":"願in ê目睭烏暗bōe看見，　　願你hō͘ in ê腰常常gī-gī-chhoah。"}},{"book":"詩","chapter":69,"verse":24,"versions":{"unv":"求你將你的惱恨倒在他們身上，叫你的烈怒追上他們。","bklcl":"Goān Lí ê thòng-hūn piàⁿ tī in ê sin-chiūⁿ;  Hō͘ Lí lia̍t-lia̍t ê siū-khì jip--tio̍h in.","tghg":"願你的痛恨傾佇𪜶的身上，互你烈烈的受氣趇(jip)著𪜶。","bklhl":"願你ê痛恨piàⁿ tī in ê身上；　　Hō͘你烈烈ê受氣jip-tio̍h in。"}},{"book":"詩","chapter":69,"verse":25,"versions":{"unv":"願他們的住處變為荒場；願他們的帳棚無人居住。","bklcl":"Goān in khiā-khí ê só͘-chāi pìⁿ-chòe pha-hng;  Goān in ê pò͘-pîⁿ bô lâng khiā-khí.","tghg":"願𪜶徛起的所在變做拋荒；願𪜶的布棚無人徛起。","bklhl":"願in khiā起ê所在變做拋荒；　　願in ê布棚無人khiā起。"}},{"book":"詩","chapter":69,"verse":26,"versions":{"unv":"因為，你所擊打的，他們就逼迫；你所擊傷的，他們戲說他的愁苦。","bklcl":"In-ūi Lí só͘ phah hit ê lâng, in chiū khún-pek i;  Lí só͘ phah-siong hiah-ê lâng, in poaⁿ-tia̍h in ê iu-khó͘.","tghg":"因為，你所拍彼個人，𪜶就窘迫伊；你所拍傷許個人，𪜶搬摘(poaⁿ-tia̍h)𪜶的憂苦。","bklhl":"因為你所phah hit ê人，in就窘迫伊；　　你所phah傷hiah-ê人，in搬tia̍h in ê憂苦。"}},{"book":"詩","chapter":69,"verse":27,"versions":{"unv":"願你在他們的罪上加罪，不容他們在你面前稱義。","bklcl":"Goān Lí tī in ê chōe-siōng ka chōe;  Bo̍h-tit iông-ún in ū hūn Lí ê gī.","tghg":"願你佇𪜶的罪上加罪，莫得容允𪜶有份你的義。","bklhl":"願你tī in ê罪上加罪；　　莫得容允in有份你ê義。"}},{"book":"詩","chapter":69,"verse":28,"versions":{"unv":"願他們從生命冊上被塗抹，不得記錄在義人之中。","bklcl":"Goān in tùi oa̍h-miā ê chheh siū chhat-bia̍t,  Bô kì tī gī-lâng ê tiong-kan.","tghg":"願𪜶對活命的冊受擦滅，無記佇義人的中間。","bklhl":"願in tùi活命ê冊受擦滅，　　無記tī義人ê中間。"}},{"book":"詩","chapter":69,"verse":29,"versions":{"unv":"但我是困苦憂傷的；　神啊，願你的救恩將我安置在高處。","bklcl":"Chóng-sī góa sī khùn-khó͘ iu-siong ê lâng;  Siōng-tè ah, goān Lí ê kiù-un an-tì góa tī koâiⁿ ê só͘-chāi.","tghg":"總是我是困苦憂傷的人；上帝啊，願你的救恩安置我佇高的所在。","bklhl":"總是我是困苦憂傷ê人；　　上帝ah，願你ê救恩安置我tī高ê所在。"}},{"book":"詩","chapter":69,"verse":30,"versions":{"unv":"我要以詩歌讚美　神的名，以感謝稱他為大！","bklcl":"Góa beh ēng si-koa o-ló Siōng-tè ê miâ;  Iā beh ēng kám-siā chheng I chòe tōa.","tghg":"我欲用詩歌謳咾上帝的名，也欲用感謝稱伊做大！","bklhl":"我beh用詩歌o-ló上帝ê名；　　也beh用感謝稱祂做大。"}},{"book":"詩","chapter":69,"verse":31,"versions":{"unv":"這便叫耶和華喜悅，勝似獻牛，或是獻有角有蹄的公牛。","bklcl":"Che sī hō͘ Iâ-hô-hoa hoaⁿ-hí, iâⁿ-kè hiàn gû,  Á-sī hiàn ū-kak ū-tôe ê gû-káng.","tghg":"這是互耶和華歡喜，贏過獻牛，抑是獻有角有蹄的牛牨(káng)。","bklhl":"這是hō͘耶和華歡喜，贏過獻牛，　　Á是獻有角有蹄ê牛káng。"}},{"book":"詩","chapter":69,"verse":32,"versions":{"unv":"謙卑的人看見了就喜樂；尋求　神的人，願你們的心甦醒。","bklcl":"Khiam-pi ê lâng khòaⁿ-kìⁿ chiū hoaⁿ-hí;  Lín chhē Siōng-tè ê lâng, goān lín ê sim oa̍h--khí-lâi.","tghg":"謙卑的人看見就歡喜；恁尋上帝的人，願恁的心活起來。","bklhl":"謙卑ê人看見就歡喜；　　Lín chhē上帝ê人，願lín ê心活起來。"}},{"book":"詩","chapter":69,"verse":33,"versions":{"unv":"因為耶和華聽了窮乏人，不藐視被囚的人。","bklcl":"In-ūi Iâ-hô-hoa thiaⁿ sòng-hiong ê lâng,  Bô khòaⁿ-khin ūi-tio̍h I siū koaiⁿ-kaⁿ ê lâng.","tghg":"因為耶和華聽喪鄉的人，無看輕為著伊受關監的人。","bklhl":"因為耶和華聽sòng-hiong ê人，　　無看輕為tio̍h伊受關監ê人。"}},{"book":"詩","chapter":69,"verse":34,"versions":{"unv":"願天和地、洋海和其中一切的動物都讚美他！","bklcl":"Goān thiⁿ kap tōe o-ló I;  Hái kap kî-tiong it-chhè ê tōng-bu̍t iā tio̍h o-ló I.","tghg":"願天及地謳咾伊！海及其中一切的動物也著謳咾伊！","bklhl":"願天kap地o-ló伊；　　海kap其中一切ê動物也tio̍h o-ló伊。"}},{"book":"詩","chapter":69,"verse":35,"versions":{"unv":"因為　神要拯救錫安，建造猶大的城邑；他的民要在那裡居住，得以為業。","bklcl":"In-ūi Siōng-tè beh kiù Sek-an, khí-chō Iû-tāi ê siâⁿ;  In beh khiā-khí tī-hia, tit-tio̍h i chòe-gia̍p.","tghg":"因為上帝欲救錫安，起造猶大的城；𪜶欲徛起佇遐，得著伊做業。","bklhl":"因為上帝beh救錫安，起造偤大ê城；　　In beh khiā起tī-hia，得tio̍h伊做業。"}},{"book":"詩","chapter":69,"verse":36,"versions":{"unv":"他僕人的後裔要承受為業；愛他名的人也要住在其中。","bklcl":"I ê lô͘-po̍k ê hō͘-è beh sòa-chiap i,  Thiàⁿ I ê miâ ê lâng beh tiàm tī hit tiong-kan.","tghg":"伊的奴僕的後裔欲續接伊；疼伊的名的人欲踮佇彼中間。","bklhl":"伊ê奴僕ê後裔beh續接伊，　　疼伊ê名ê人beh tiàm tī hit中間。"}}]