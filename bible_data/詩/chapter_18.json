[{"book":"詩","chapter":18,"verse":1,"versions":{"unv":"（耶和華的僕人大衛的詩，交與伶長。當耶和華救他脫離一切仇敵和掃羅之手的日子，他向耶和華念這詩的話。說：）耶和華，我的力量啊，我愛你！","bklcl":"Iâ-hô-hoa ê lô͘-po̍k Tāi-pi̍t ê si; kau hō͘ Ga̍k-koaⁿ.  Tng Iâ-hô-hoa kiù i thoat-lī it-chhè ê tùi-te̍k, kap Sò-lô ê chhiú ê ji̍t, i tùi Iâ-hô-hoa liām chit ê si ê ōe; kóng,1)\tIâ-hô-hoa góa ê khùi-la̍t ah, góa thiàⁿ Lí.","tghg":"〔耶和華的奴僕大衛的詩，交互樂官。當耶和華救伊脫離一切的對敵及掃羅的手的日，伊對耶和華唸此個詩的話。講：〕耶和華，我的氣力啊！我疼你！","bklhl":"耶和華ê奴僕大衛ê詩；交hō͘樂官。Tng耶和華救伊脫離一切ê對敵，kap掃羅ê手ê日，伊對耶和華念chit ê詩ê話；講，1)\t耶和華我ê氣力ah，我疼你。"}},{"book":"詩","chapter":18,"verse":2,"versions":{"unv":"耶和華是我的巖石，我的山寨，我的救主，我的　神，我的磐石，我所投靠的。他是我的盾牌，是拯救我的角，是我的高臺。","bklcl":"Iâ-hô-hoa sī góa ê soaⁿ-giâm, góa ê soaⁿ-chē, góa ê Kiù-chú;  Góa ê Siōng-tè, góa ê chio̍h-pôaⁿ, góa beh óa-khò I;  I sī góa ê tîn-pâi, sī kiù góa ê kak, sī góa ê koâiⁿ-tâi.","tghg":"耶和華是我的山巖(soaⁿ-giâm)，我的山寨(soaⁿ-chē)，我的救主，我的上帝，我的石磐，我欲倚靠伊。伊是我的盾牌，是救我的角，是我的高台(koâiⁿ-tâi.)。","bklhl":"耶和華是我ê山巖，我ê山寨，我ê救主；　　我ê上帝，我ê石磐，我beh óa靠伊；　　伊是我ê藤牌，是救我ê角，是我ê高台。"}},{"book":"詩","chapter":18,"verse":3,"versions":{"unv":"我要求告當讚美的耶和華；這樣我必從仇敵手中被救出來。","bklcl":"Góa beh kiû-kiò eng-kai o-ló ê Iâ-hô-hoa;  Góa chiū tit-tio̍h kiù thoat-lī góa ê tùi-te̍k.","tghg":"我欲求叫應該謳咾的耶和華；我就得著救脫離我的對敵。","bklhl":"我beh求叫應該o-ló ê耶和華；　　我就得tio̍h救脫離我ê對敵。"}},{"book":"詩","chapter":18,"verse":4,"versions":{"unv":"曾有死亡的繩索纏繞我，匪類的急流使我驚懼，","bklcl":"Sí-bô ê soh tîⁿ góa, Húi-lūi ê tōa-chúi hō͘ góa kiaⁿ.","tghg":"死無的索纏我，匪類的大水互我驚，","bklhl":"死無ê索纏我，　　匪類ê大水hō͘我驚。"}},{"book":"詩","chapter":18,"verse":5,"versions":{"unv":"陰間的繩索纏繞我，死亡的網羅臨到我。","bklcl":"Im-kan ê soh ûi-khùn góa, Sí-bô ê lô-bāng lîm-kàu góa.","tghg":"陰間的索圍困我，死無的羅網臨到我。","bklhl":"陰間ê索圍困我，　　死無ê羅網臨到我。"}},{"book":"詩","chapter":18,"verse":6,"versions":{"unv":"我在急難中求告耶和華，向我的　神呼求。他從殿中聽了我的聲音；我在他面前的呼求入了他的耳中。","bklcl":"Góa tī khó͘-lān-tiong kî-kiû Iâ-hô-hoa,  Tùi góa ê Siōng-tè kiû-kiò;  I tùi I ê tiān-lāi thiaⁿ góa ê siaⁿ,  Góa tī I ê bīn-chêng só͘ kiû--ê ji̍p tī I ê hī-khang.","tghg":"我佇苦難中祈求耶和華，對我的上帝求叫。伊對伊的殿內聽我的聲；我佇伊的面前所求的入佇伊的耳孔。","bklhl":"我tī苦難中祈求耶和華，　　對我ê上帝求叫；　　伊tùi伊ê殿內聽我ê聲，　　我tī伊ê面前所求ê入tī伊ê耳孔。"}},{"book":"詩","chapter":18,"verse":7,"versions":{"unv":"那時，因他發怒，地就搖撼戰抖；山的根基也震動搖撼。","bklcl":"In-ūi I siū-khì, tōe chiū iô koh choah;  Soaⁿ ê tōe-ki ia̍h tín-tāng iô-choah.","tghg":"因為伊受氣，地就搖閣泏；山的地基亦振動(tín-tāng)搖泏(iô-choah)。","bklhl":"因為伊受氣，地就搖koh choah；　　山ê地基亦振動搖choah。"}},{"book":"詩","chapter":18,"verse":8,"versions":{"unv":"從他鼻孔冒煙上騰；從他口中發火焚燒，連炭也著了。","bklcl":"Tùi I ê phīⁿ-khang chhèng-chhut ian,  Tùi I ê chhùi-lāi hoat-chhut hé,  Thô͘-thòaⁿ tùi án-ni to̍h.","tghg":"對伊的鼻孔淐出煙；對伊的嘴內發出火，土炭對按呢𤏸(to̍h)。","bklhl":"Tùi伊ê鼻孔chhèng出煙，　　Tùi伊ê嘴內發出火，　　土炭tùi án-ni to̍h。"}},{"book":"詩","chapter":18,"verse":9,"versions":{"unv":"他又使天下垂，親自降臨，有黑雲在他腳下。","bklcl":"I hō͘ thiⁿ sûi-lo̍h kē, pún-sin lîm-kàu,  I ê kha-ē o͘-àm-àm.","tghg":"伊互天垂落(sûi-lo̍h)低，本身臨到，伊的腳下黑暗暗。","bklhl":"伊hō͘天垂落低，本身臨到，　　伊ê腳下烏暗暗。"}},{"book":"詩","chapter":18,"verse":10,"versions":{"unv":"他坐著基路伯飛行；他藉著風的翅膀快飛。","bklcl":"I khiâ ki-lō͘-peng teh pe;  I ēng hong ê si̍t kín-kín pe.","tghg":"伊騎𠼻𡀔兵啲飛；伊用風的翅緊緊飛。","bklhl":"伊騎ki-lō͘-peng teh飛；　　伊用風ê翼緊緊飛。"}},{"book":"詩","chapter":18,"verse":11,"versions":{"unv":"他以黑暗為藏身之處，以水的黑暗、天空的厚雲為他四圍的行宮。","bklcl":"I ēng o͘-àm chòe bih-sin ê só͘-chāi, chòe tiùⁿ-pâng lâi ûi I;  Chiū-sī chúi ê o͘-àm, khong-tiong ê ba̍t-hûn.","tghg":"伊用黑暗做匿身的所在，做帳房來圍伊就是水的黑暗、空中的密雲。","bklhl":"伊用烏暗做bih身ê所在，做帳房來圍伊；　　就是水ê烏暗，空中ê密雲。"}},{"book":"詩","chapter":18,"verse":12,"versions":{"unv":"因他面前的光輝，他的厚雲行過便有冰雹火炭。","bklcl":"In-ūi I thâu-chêng ê kng, chiū I ê ba̍t-hûn kiâⁿ kè-khì,  Ū pha̍uh kap to̍h ê thô͘-thòaⁿ.","tghg":"因為伊頭前的光，就伊的密雲行過去有雹及𤏸的土炭。","bklhl":"因為伊頭前ê光，就伊ê密雲行過去，　　有雹kap to̍h ê土炭。"}},{"book":"詩","chapter":18,"verse":13,"versions":{"unv":"耶和華也在天上打雷；至高者發出聲音便有冰雹火炭。","bklcl":"Iâ-hô-hoa tī thiⁿ--nih khí lûi,  Chì-koâiⁿ--ê chhut I ê siaⁿ;  Ū pha̍uh kap to̍h ê thô͘-thòaⁿ.","tghg":"耶和華佇天裡起雷；至高者出伊的聲有雹及𤏸的土炭。","bklhl":"耶和華tī天裡起雷，　　至koân ê出伊ê聲；　　有雹kap to̍h ê土炭。"}},{"book":"詩","chapter":18,"verse":14,"versions":{"unv":"他射出箭來，使仇敵四散；多多發出閃電，使他們擾亂。","bklcl":"I siā-chhut I ê chìⁿ, hō͘ tùi-te̍k sì-sòaⁿ;  Hoat-chhut chōe-chōe sih-nà, hō͘ in jiáu-loān.","tghg":"伊射出伊的箭，互對敵四散；發出多多閃爁，互𪜶擾亂。","bklhl":"伊射出伊ê箭，hō͘對敵四散；　　發出chōe-chōe sih-nà，hō͘ in擾亂。"}},{"book":"詩","chapter":18,"verse":15,"versions":{"unv":"耶和華啊，你的斥責一發，你鼻孔的氣一出，海底就出現，大地的根基也顯露。","bklcl":"Iâ-hô-hoa ah, Lí ê chek-pī chi̍t-ē hoat,  Lí ê phīⁿ-khang ê khì chi̍t-ē chhut,  Chúi-tóe chiū chhut-hiān,  Tōa-tōe ê kun-ki ia̍h lō͘-hiān.","tghg":"耶和華啊，你的責備一下發，你的鼻孔的氣一下出，水底就出現，大地的根基亦露現。","bklhl":"耶和華ah，你ê責備一下發，　　你ê鼻孔ê氣一下出，　　水底就出現，　　大地ê根基亦露現。"}},{"book":"詩","chapter":18,"verse":16,"versions":{"unv":"他從高天伸手抓住我，把我從大水中拉上來。","bklcl":"I tùi téng-bīn chhun-chhiú khiú góa,  Khan góa chhut tōa-chúi ê tiong-kan.","tghg":"伊對頂面伸手搝(khiú)我，牽我出大水的中間。","bklhl":"伊tùi頂面伸手khiú我，　　牽我出大水ê中間。"}},{"book":"詩","chapter":18,"verse":17,"versions":{"unv":"他救我脫離我的勁敵和那些恨我的人，因為他們比我強盛。","bklcl":"I kiù góa thoat-lī góa béng ê tùi-te̍k,  Í-ki̍p hiah-ê oàn-hūn góa ê lâng;  In-ūi in pí góa khah-kiông.","tghg":"伊救我脫離我猛的對敵以及許個怨恨我的人，因為𪜶比我卡強。","bklhl":"伊救我脫離我猛ê對敵，　　以及hiah-ê怨恨我ê人；　　因為in比我khah強。"}},{"book":"詩","chapter":18,"verse":18,"versions":{"unv":"我遭遇災難的日子，他們來攻擊我；但耶和華是我的倚靠。","bklcl":"Góa tú-tio̍h chai-lān ê ji̍t, in lâi kong-kek góa; Chóng-sī Iâ-hô-hoa sī góa só͘ óa-khò--ê.","tghg":"我抵著(tú-tio̍h)災難的日，𪜶來攻擊我；總是耶和華是我所倚靠者。","bklhl":"我tú-tio̍h災難ê日，in來攻擊我；　　總是耶和華是我所óa靠ê。"}},{"book":"詩","chapter":18,"verse":19,"versions":{"unv":"他又領我到寬闊之處；他救拔我，因他喜悅我。","bklcl":"I ia̍h chhōa góa kàu khui-khoah ê só͘-chāi,  I kiù góa, in-ūi I hoaⁿ-hí góa.","tghg":"伊亦導我到開闊的所在；伊救我，因為伊歡喜我。","bklhl":"伊亦chhōa我到開闊ê所在，　　伊救我，因為伊歡喜我。"}},{"book":"詩","chapter":18,"verse":20,"versions":{"unv":"耶和華按著我的公義報答我，按著我手中的清潔賞賜我。","bklcl":"Iâ-hô-hoa chiàu góa ê gī pò-tap góa;  Chiàu góa chhiú ê chheng-khì pò-siúⁿ góa.","tghg":"耶和華照我的義報答我，照我手的清氣報賞我。","bklhl":"耶和華照我ê義報答我；　　照我手ê清氣報賞我。"}},{"book":"詩","chapter":18,"verse":21,"versions":{"unv":"因為我遵守了耶和華的道，未曾作惡離開我的　神。","bklcl":"In-ūi góa chun-siú Iâ-hô-hoa ê tō-lō͘,  Bē-bat chòe-pháiⁿ, lī-khui góa ê Siōng-tè.","tghg":"因為我遵守耶和華的道路，未曾做歹離開我的上帝。","bklhl":"因為我遵守耶和華ê道路，　　Bē-bat做pháiⁿ，離開我ê上帝。"}},{"book":"詩","chapter":18,"verse":22,"versions":{"unv":"他的一切典章常在我面前；他的律例我也未曾丟棄。","bklcl":"I ê hoat-lu̍t lóng tī góa ê bīn-chêng;  I ê lé-gî, góa bē-bat khì-sak.","tghg":"伊的法律攏佇我的面前；伊的禮儀我未曾棄拺。","bklhl":"伊ê法律lóng tī我ê面前；　　伊ê禮儀，我bē-bat棄sak。"}},{"book":"詩","chapter":18,"verse":23,"versions":{"unv":"我在他面前作了完全人；我也保守自己遠離我的罪孽。","bklcl":"Góa tī I ê bīn-chêng chòe oân-choân,  Góa ia̍h pó-siú ka-kī, lī-khui góa ê chōe-ok.","tghg":"我佇伊的面前做完全；我亦保守家己離開我的罪惡。","bklhl":"我tī伊ê面前做完全，　　我亦保守家己，離開我ê罪惡。"}},{"book":"詩","chapter":18,"verse":24,"versions":{"unv":"所以，耶和華按我的公義，按我在他眼前手中的清潔償還我。","bklcl":"Só͘-í Iâ-hô-hoa pò-siúⁿ góa, sī chiàu góa ê gī;  Ia̍h sī chiàu góa tī I ê ba̍k-chiu chêng, góa chhiú ê chheng-khì.","tghg":"所以，耶和華報賞我是照我的義，亦是照我佇伊的目睭前我手的清氣。","bklhl":"所以耶和華報賞我，是照我ê義；　　亦是照我tī伊ê目睭前，我手ê清氣。"}},{"book":"詩","chapter":18,"verse":25,"versions":{"unv":"慈愛的人，你以慈愛待他；完全的人，你以完全待他。","bklcl":"Chû-ài ê lâng, Lí ēng chû-ài khoán-thāi i;  Oân-choân ê lâng, Lí ēng oân-choân khoán-thāi i;","tghg":"慈愛的人，你用慈愛款待伊；完全的人，你用完全款待伊。","bklhl":"慈愛ê人，你用慈愛款待伊；　　完全ê人，你用完全款待伊；"}},{"book":"詩","chapter":18,"verse":26,"versions":{"unv":"清潔的人，你以清潔待他；乖僻的人，你以彎曲待他。","bklcl":"Chheng-khì ê lâng, Lí ēng chheng-khì khoán-thāi i;  Koāi-phiah-ê lâng, Lí ēng oan-khiau khoán-thāi i.","tghg":"清氣的人，你用清氣款待伊；乖僻的人，你用彎曲款待伊。","bklhl":"清氣ê人，你用清氣款待伊；　　乖僻ê人，你用彎曲款待伊。"}},{"book":"詩","chapter":18,"verse":27,"versions":{"unv":"困苦的百姓，你必拯救；高傲的眼目，你必使他降卑。","bklcl":"In-ūi khùn-khó͘ ê peh-sìⁿ, Lí beh kiù i;  Chū-ko ê ba̍k-chiu, Lí beh hō͘ i hê--lo̍h-khì.","tghg":"因為困苦的百姓，你欲救伊；自高的目睭，你欲互伊回落去。","bklhl":"因為困苦ê百姓，你beh救伊；　　自高ê目睭，你beh hō͘伊hê落去。"}},{"book":"詩","chapter":18,"verse":28,"versions":{"unv":"你必點著我的燈；耶和華─我的　神必照明我的黑暗。","bklcl":"In-ūi Lí beh tiám-to̍h góa ê teng;  Iâ-hô-hoa góa ê Siōng-tè beh chiò-kng góa ê àm.","tghg":"因為你欲點𤏸我的燈；耶和華──我的上帝欲照光我的暗。","bklhl":"因為你beh點to̍h我ê燈；　　耶和華我ê上帝beh照光我ê暗。"}},{"book":"詩","chapter":18,"verse":29,"versions":{"unv":"我藉著你衝入敵軍，藉著我的　神跳過牆垣。","bklcl":"In-ūi góa óa-khò Lí, chhiong-ji̍p kun-tūi,  Óa-khò góa ê Siōng-tè thiàu-kè chhiûⁿ.","tghg":"因為我倚靠你衝入軍隊，倚靠我的上帝跳過牆。","bklhl":"因為我óa靠你，衝入軍隊，　　Óa靠我ê上帝跳過牆。"}},{"book":"詩","chapter":18,"verse":30,"versions":{"unv":"至於　神，他的道是完全的；耶和華的話是煉淨的。凡投靠他的，他便作他們的盾牌。","bklcl":"Lūn-kàu Siōng-tè, I ê lō͘ sī oân-choân;  Iâ-hô-hoa ê ōe sī kè thoàn-liān--ê;  Kìⁿ-nā óa-khò I--ê, I chiū chòe in ê tîn-pâi.","tghg":"論到上帝，伊的路是完全；耶和華的話是過鍛煉的。見若倚靠伊者，伊就做𪜶的盾牌。","bklhl":"論到上帝，伊ê路是完全；　　耶和華ê話是過鍛鍊ê；　　見若óa靠伊ê，伊就做in ê藤牌。"}},{"book":"詩","chapter":18,"verse":31,"versions":{"unv":"除了耶和華，誰是　神呢？除了我們的　神，誰是磐石呢？","bklcl":"In-ūi Iâ-hô-hoa í-gōa, chī-chūi sī Siōng-tè?  Goán ê Siōng-tè í-gōa, chī-chūi sī chio̍h-pôaⁿ?","tghg":"因為耶和華以外，是誰是上帝？阮的上帝以外，是誰是石磐？","bklhl":"因為耶和華以外，是誰是上帝？　　阮ê上帝以外，是誰是石磐？"}},{"book":"詩","chapter":18,"verse":32,"versions":{"unv":"惟有那以力量束我的腰、使我行為完全的，他是　神。","bklcl":"Chiū-sī hit ê ēng khùi-la̍t hâ góa ê io,  Hō͘ góa ê lō͘ oân-choân ê Siōng-tè.","tghg":"就是彼個用氣力縖我的腰、互我的路完全的上帝。","bklhl":"就是hit ê用氣力hâ我ê腰，　　Hō͘我ê路完全ê上帝。"}},{"book":"詩","chapter":18,"verse":33,"versions":{"unv":"他使我的腳快如母鹿的蹄，又使我在高處安穩。","bklcl":"I hō͘ góa ê kha chhin-chhiūⁿ lo̍k-bú ê kha,  Koh an-tì góa tī góa koâiⁿ ê só͘-chāi.","tghg":"伊互我的腳親像鹿母的腳，閣安置我佇我高的所在。","bklhl":"伊hō͘我ê腳親像鹿母ê腳，　　Koh安置我tī我高ê所在。"}},{"book":"詩","chapter":18,"verse":34,"versions":{"unv":"他教導我的手能以爭戰，甚至我的膀臂能開銅弓。","bklcl":"I kà-sī góa ê chhiú gâu kau-chiàn,  Tì-kàu góa ê chhiú-kut ōe khui tâng ê keng.","tghg":"伊教示我的手𠢕交戰，致到我的手骨會開銅的弓。","bklhl":"伊教示我ê手gâu交戰，　　致到我ê手骨能開銅ê弓。"}},{"book":"詩","chapter":18,"verse":35,"versions":{"unv":"你把你的救恩給我作盾牌；你的右手扶持我；你的溫和使我為大。","bklcl":"Lí ēng Lí kiù-un ê tîn-pâi hō͘ góa;  Lí ēng chiàⁿ-chhiú hû-chhî góa;  Lí ê un-hô hō͘ góa chòe tōa.","tghg":"你用你救恩的盾牌互我；你用正手扶持我；你的溫和互我做大。","bklhl":"你用你救恩ê藤牌hō͘我；　　你用chiàⁿ手扶持我；　　你ê溫和hō͘我最大。"}},{"book":"詩","chapter":18,"verse":36,"versions":{"unv":"你使我腳下的地步寬闊；我的腳未曾滑跌。","bklcl":"Lí hō͘ góa só͘ ta̍h ê tōe khui-khoah;  Góa ê kha bē-bat ta̍h-chhū.","tghg":"你互我所踏的地開闊；我的腳未曾踏趨(ta̍h-chhū)。","bklhl":"你hō͘我所踏ê地開闊；　　我ê腳bē-bat踏chhū。"}},{"book":"詩","chapter":18,"verse":37,"versions":{"unv":"我要追趕我的仇敵，並要追上他們；不將他們滅絕，我總不歸回。","bklcl":"Góa beh tui góa ê tùi-te̍k, ia̍h beh jip--tio̍h in;  In iáu-bē bia̍t-bô ê tāi-seng, góa bô beh tò-tńg.","tghg":"我欲追我的對敵，亦欲趇(jip)著𪜶；𪜶猶未滅無的代先，我無欲倒轉。","bklhl":"我beh追我ê對敵，亦beh jip-tio̍h in；　　In iáu未滅無ê事先，我無beh 倒tńg。"}},{"book":"詩","chapter":18,"verse":38,"versions":{"unv":"我要打傷他們，使他們不能起來；他們必倒在我的腳下。","bklcl":"Góa beh phah in thiám-thiám, tì-kàu in bōe khí-lâi;  In beh tó tī góa ê kha-ē.","tghg":"我欲拍𪜶殄殄(thiám-thiám)，致到𪜶𣍐起來；𪜶欲倒佇我的腳下。","bklhl":"我beh phah in thiám-thiám，致到in bōe起來；　　In beh倒tī我ê腳下。"}},{"book":"詩","chapter":18,"verse":39,"versions":{"unv":"因為你曾以力量束我的腰，使我能爭戰；你也使那起來攻擊我的都服在我以下。","bklcl":"In-ūi Lí bat ēng khùi-la̍t hâ góa ê io, hō͘ góa gâu kau-chiàn;  Lí hō͘ hiah-ê khí-lâi kong-kek góa--ê, lóng hâng-ho̍k tī góa ê ē-bīn.","tghg":"因為你曾用氣力縖我的腰，互我𠢕交戰；你互許個起來攻擊我者攏降服佇我的下面。","bklhl":"因為你bat用氣力hâ我ê腰，hō͘我gâu交戰；　　你hō͘ hiah-ê起來攻擊我ê，lóng降服tī我ê下面。"}},{"book":"詩","chapter":18,"verse":40,"versions":{"unv":"你又使我的仇敵在我面前轉背逃跑，叫我能以剪除那恨我的人。","bklcl":"Lí ia̍h hō͘ góa ê tùi-te̍k oa̍t-tńg-sin tô-cháu;  Hō͘ góa ōe châu-bia̍t hiah-ê oàn-hūn góa ê lâng.","tghg":"你亦互我的對敵越轉身逃走，互我會剿滅(châu-bia̍t)許個怨恨我的人。","bklhl":"你亦hō͘我ê對敵oa̍t-tńg身逃走；　　Hō͘我能剿滅hiah-ê怨恨我ê人。"}},{"book":"詩","chapter":18,"verse":41,"versions":{"unv":"他們呼求，卻無人拯救；就是呼求耶和華，他也不應允。","bklcl":"In kiû-kiò, ia̍h bô lâng kiù in;  Chiū kiû-kiò Iâ-hô-hoa, I ia̍h bô ìn.","tghg":"𪜶求叫，亦無人救𪜶；就求叫耶和華，伊亦無應。","bklhl":"In求叫，亦無人救in；　　就求叫耶和華，伊亦無應。"}},{"book":"詩","chapter":18,"verse":42,"versions":{"unv":"我搗碎他們，如同風前的灰塵，倒出他們，如同街上的泥土。","bklcl":"Góa tûi in kàu chhùi-chhùi, chhin-chhiūⁿ hong chhe ê thô͘-hún;  Piàⁿ-chhut in, chhin-chhiūⁿ ke-lō͘ ê thô͘-bê.","tghg":"我搥(tûi)𪜶到碎碎，親像風吹的土粉，傾出𪜶，親像街路的土糜。","bklhl":"我搥in到碎碎，親像風吹ê土粉；　　Piàⁿ出in，親像街路ê土糜。"}},{"book":"詩","chapter":18,"verse":43,"versions":{"unv":"你救我脫離百姓的爭競，立我作列國的元首；我素不認識的民必事奉我。","bklcl":"Lí kiù góa thoat-lī peh-sìⁿ ê saⁿ-chiⁿ;  Lí siat-li̍p góa chòe lia̍t-pang ê thâu;  Góa pún-jiân m̄-bat ê peh-sìⁿ beh ho̍k-sāi góa;","tghg":"你救我脫離百姓的相爭，你設立我做列邦的頭；我本然呣識的百姓欲服事我。","bklhl":"你救我脫離百姓ê相爭；　　你設立我做列邦ê頭；　　我本然m̄-bat ê百姓beh服事我；"}},{"book":"詩","chapter":18,"verse":44,"versions":{"unv":"他們一聽見我的名聲就必順從我；外邦人要投降我。","bklcl":"In chi̍t-ē thiaⁿ-kìⁿ góa ê miâ chiū beh sūn-thàn góa; Īⁿ-pang ê lâng beh tâu-hâng góa.","tghg":"𪜶一下聽見我的名就欲順趁我；異邦的人欲投降我。","bklhl":"In一下聽見我ê名就beh順thàn我；　　異邦ê人beh投降我。"}},{"book":"詩","chapter":18,"verse":45,"versions":{"unv":"外邦人要衰殘，戰戰兢兢地出他們的營寨。","bklcl":"Īⁿ-pang lâng beh soe-thè,  Kiaⁿ-hiâⁿ ngia̍uh-ngia̍uh-chhoah, chhut in ê iâⁿ-chē.","tghg":"異邦人欲衰退，驚惶愕愕惙出𪜶的營寨。","bklhl":"異邦人beh衰退，　　驚惶ngia̍uh-ngia̍uh-chhoah，出in ê營寨。"}},{"book":"詩","chapter":18,"verse":46,"versions":{"unv":"耶和華是活　神。願我的磐石被人稱頌；願救我的　神被人尊崇。","bklcl":"Iâ-hô-hoa sī oa̍h--ê, goān góa ê chio̍h-pôaⁿ tit-tio̍h o-ló;  Goān kiù góa ê Siōng-tè tit-tio̍h seng-koâiⁿ.","tghg":"耶和華是活者。願我的石磐得著謳咾；願救我的上帝得著升高。","bklhl":"耶和華是活ê，願我ê石磐得tio̍h o-ló；　　願救我ê上帝得tio̍h升高。"}},{"book":"詩","chapter":18,"verse":47,"versions":{"unv":"這位　神，就是那為我伸冤、使眾民服在我以下的。","bklcl":"Chit ê Siōng-tè chiū-sī hit ê kā góa sin-oan,  Hō͘ chèng peh-sìⁿ hâng-ho̍k tī góa ê ē-bīn--ê.","tghg":"此個上帝，就是彼個給我伸冤、互眾百姓降服佇我的下面的，","bklhl":"Chit ê上帝就是hit ê kā我伸冤，　　Hō͘眾百姓降服tī我ê下面ê。"}},{"book":"詩","chapter":18,"verse":48,"versions":{"unv":"你救我脫離仇敵，又把我舉起，高過那些起來攻擊我的；你救我脫離強暴的人。","bklcl":"I kiù góa thoat-lī góa ê tùi-te̍k,  Lí chiong góa kú-khí khah koâiⁿ hiah-ê khí-lâi kong-kek góa ê;  Lí kiù góa thoat-lī kiông-pō ê lâng.","tghg":"伊救我脫離我的對敵，你將我舉起，卡高許個起來攻擊我的；你救我脫離強暴的人。","bklhl":"伊救我脫離我ê對敵，　　你將我舉起khah高hiah-ê起來攻擊我ê；　　你救我脫離強暴ê人。"}},{"book":"詩","chapter":18,"verse":49,"versions":{"unv":"耶和華啊，因此我要在外邦中稱謝你，歌頌你的名。","bklcl":"Iâ-hô-hoa ah, in-ūi án-ni góa beh tī lia̍t-pang-tiong kám-siā Lí;  Chhiùⁿ-koa o-ló Lí ê miâ.","tghg":"耶和華啊，因為按呢我欲佇列邦中感謝你，唱歌謳咾你的名。","bklhl":"耶和華ah，因為án-ni我beh tī列邦中感謝你；　　唱歌o-ló你ê名。"}},{"book":"詩","chapter":18,"verse":50,"versions":{"unv":"耶和華賜極大的救恩給他所立的王，施慈愛給他的受膏者，就是給大衛和他的後裔，直到永遠。","bklcl":"Iâ-hô-hoa siúⁿ-sù ke̍k-tōa ê kiù-un, hō͘ I só͘ siat-li̍p ê ông;  Si-chhut chû-ài hō͘ I siū-boah-iû ê,  Chiū-sī hō͘ Tāi-pi̍t kap i ê hō͘-è, ti̍t-kàu éng-oán.","tghg":"耶和華賞賜極大的救恩，互伊所設立的王，施出慈愛互伊受抹油者，就是互大衛及伊的後裔，直到永遠。","bklhl":"耶和華賞賜極大ê救恩，hō͘伊所設立ê王；　　施出慈愛hō͘伊受抹油ê，　　就是hō͘大衛kap伊ê後裔，直到永遠。"}}]