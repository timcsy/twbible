[{"book":"詩","chapter":68,"verse":1,"versions":{"unv":"（大衛的詩歌，交與伶長。）願　神興起，使他的仇敵四散，叫那恨他的人從他面前逃跑。","bklcl":"Tāi-pi̍t ê si-koa;  kau hō͘ Ga̍k-koaⁿ.1)\tGoān Siōng-tè khí--lâi,  hō͘ I ê tùi-te̍k sì-sòaⁿ;  Hō͘ oàn-hūn I ê lâng, tùi I ê bīn-chêng tô-cháu.","tghg":"〔大衛的詩歌，交互樂官。〕願上帝起來，互伊的對敵四散，互怨恨伊的人對伊的面前逃走。","bklhl":"大衛ê詩歌；交hō͘樂官。1) 願上帝起來，hō͘伊ê對敵四散；　　Hō͘怨恨伊ê人，tùi伊ê面前逃走。"}},{"book":"詩","chapter":68,"verse":2,"versions":{"unv":"他們被驅逐，如煙被風吹散；惡人見　神之面而消滅，如蠟被火鎔化。","bklcl":"Lí kā in kóaⁿ-sòaⁿ, chhin-chhiūⁿ ian siū chhe-sòaⁿ;  Pháiⁿ-lâng kìⁿ-tio̍h Siōng-tè ê bīn chiū siau-bia̍t;  Chhin-chhiūⁿ la̍h kìⁿ-tio̍h hé chiū iûⁿ--khì.","tghg":"你給𪜶趕散，親像煙受吹散；歹人見著上帝的面就消滅，親像蠟見著火就溶去。","bklhl":"你kā in趕散，親像煙受吹散；　　Pháiⁿ人見tio̍h上帝ê面就消滅；　　親像蠟見tio̍h火就熔去。"}},{"book":"詩","chapter":68,"verse":3,"versions":{"unv":"惟有義人必然歡喜，在　神面前高興快樂。","bklcl":"Chóng-sī gī-lâng beh hoaⁿ-hí, in tī Siōng-tè ê bīn-chêng beh khoài-lo̍k;  In ia̍h beh hoaⁿ-hoaⁿ hí-hí.","tghg":"總是義人欲歡喜，𪜶佇上帝的面前欲快樂，𪜶亦欲歡歡喜喜。","bklhl":"總是義人beh歡喜，in tī上帝ê面前beh快樂；　　In亦beh歡歡喜喜。"}},{"book":"詩","chapter":68,"verse":4,"versions":{"unv":"你們當向　神唱詩，歌頌他的名；為那坐車行過曠野的修平大路。他的名是耶和華，要在他面前歡樂！","bklcl":"Lín tio̍h tùi Siōng-tè gîm-si, chhiùⁿ-koa o-ló I ê miâ;  Ūi-tio̍h hit ê chē-chhia keng-kè khòng-iá--ê, siu-chō tōa-lō͘;  I ê miâ sī Iâ-hô-hoa.  Tio̍h tī I ê bīn-chêng khoài-lo̍k.","tghg":"恁著對上帝吟詩，唱歌謳咾伊的名；為著彼個坐車經過曠野者修造大路。伊的名是耶和華，著佇伊的面前快樂！","bklhl":"Lín tio̍h對上帝吟詩，唱歌o-ló伊ê名；　　為tio̍h hit ê坐車經過曠野ê，修造大路；　　伊ê名是耶和華。　　Tio̍h tī伊ê面前快樂。"}},{"book":"詩","chapter":68,"verse":5,"versions":{"unv":"　神在他的聖所作孤兒的父，作寡婦的伸冤者。","bklcl":"Siōng-tè tī I sèng ê só͘-chāi, chòe ko͘-jî ê pē; Chòe kóaⁿ-hū ê sin-oan--ê.","tghg":"上帝佇伊聖的所在做孤兒的父，做寡婦的伸冤者。","bklhl":"上帝tī伊聖ê所在，做孤兒ê父；　　做寡婦ê伸冤ê。"}},{"book":"詩","chapter":68,"verse":6,"versions":{"unv":"　神叫孤獨的有家，使被囚的出來享福；惟有悖逆的住在乾燥之地。","bklcl":"Siōng-tè hō͘ ko͘-toaⁿ ê lâng ū ke;  Hō͘ siū koaiⁿ-kaⁿ ê lâng chhut-lâi hióng-hok;  To̍k-to̍k pōe-ge̍k ê lâng tiàm tī ta-sò ê tōe.","tghg":"上帝互孤單的人有家，互受關監的人出來享福；獨獨悖逆(pōe-ge̍k)的人踮佇乾燥(ta-sò)的地。","bklhl":"上帝hō͘孤單ê人有家；　　Hō͘受關監ê人出來享福；　　獨獨悖逆ê人tiàm tī乾燥ê地。"}},{"book":"詩","chapter":68,"verse":7,"versions":{"unv":"　神啊，你曾在你百姓前頭出來，在曠野行走。（細拉）","bklcl":"Siōng-tè ah, chá Lí kiâⁿ tī peh-sìⁿ ê thâu-chêng,  Keng-kè khòng-iá;\t[Sè-la̍h","tghg":"上帝啊，早你行佇百姓的頭前，經過曠野。（細拉）","bklhl":"上帝ah，早你行tī百姓ê頭前，　　經過曠野；[Sè-la̍h]"}},{"book":"詩","chapter":68,"verse":8,"versions":{"unv":"那時，地見　神的面而震動，天也落雨；西奈山見以色列　神的面也震動。","bklcl":"Hit-sî tōe kìⁿ-tio̍h Siōng-tè ê bīn chiū tín-tāng,  Thiⁿ ia̍h lo̍h hō͘;  Hit ê Se-nái iā tín-tāng, sī kìⁿ-tio̍h Siōng-tè, Í-sek-lia̍t ê Siōng-tè ê bīn.","tghg":"彼時，地見著上帝的面就振動(tín-tāng)，天亦落雨；彼個西奈也振動，是見著上帝──以色列的上帝的面。","bklhl":"Hit時地見tio̍h上帝ê面就振動，　　天亦落雨；　　Hit-ê西奈也振動，是見tio̍h上帝，以色列ê上帝ê面。"}},{"book":"詩","chapter":68,"verse":9,"versions":{"unv":"　神啊，你降下大雨；你產業以色列疲乏的時候，你使他堅固。","bklcl":"Siōng-tè--ah, Lí lo̍h tōa hō͘,  Lí ê sán-gia̍p Í-sek-lia̍t ià-siān ê sî, Lí hō͘ i kian-kò͘.","tghg":"上帝啊，你落大雨；你的產業以色列厭倦的時，你互伊堅固。","bklhl":"上帝ah，你落大雨，　　你ê產業以色列厭倦ê時，你hō͘伊堅固。"}},{"book":"詩","chapter":68,"verse":10,"versions":{"unv":"你的會眾住在其中；　神啊，你的恩惠是為困苦人預備的。","bklcl":"Lí ê hōe-chiòng tiàm tī hit tiong-kan;  Siōng-tè ah, Lí ūi-tio̍h sòng-hiong lâng pī-pān un-hūi.","tghg":"你的會眾踮佇彼中間；上帝啊，你為著喪鄉人備辦恩惠。","bklhl":"你ê會眾tiàm tī hit中間；　　上帝ah，你為tio̍h sòng-hiong人備辦恩惠。"}},{"book":"詩","chapter":68,"verse":11,"versions":{"unv":"主發命令，傳好信息的婦女成了大群。","bklcl":"Chú chhut bēng-lēng;  Thoân hó siau-sit ê hū-lú chiâⁿ tōa-tīn.","tghg":"主出命令，傳好消息的婦女成大陣。","bklhl":"主出命令；　　傳好消息ê婦女chiâⁿ大陣。"}},{"book":"詩","chapter":68,"verse":12,"versions":{"unv":"統兵的君王逃跑了，逃跑了；在家等候的婦女分受所奪的。","bklcl":"Koán-peng ê ông tô-cháu lah, tô-cháu lah,  Tiàm tī ke-lāi ê hū-lú pun-tio̍h só͘ chhiúⁿ ê mi̍h.","tghg":"管兵的王逃走啦，逃走啦；踮佇家內的婦女分著所搶的物。","bklhl":"管兵ê王逃走lah，逃走lah，　　Tiàm tī家內ê婦女分tio̍h所搶ê物。"}},{"book":"詩","chapter":68,"verse":13,"versions":{"unv":"你們安臥在羊圈的時候，好像鴿子的翅膀鍍白銀，翎毛鍍黃金一般。","bklcl":"Lín tó tī iûⁿ-tiâu-lāi ê sî,  Chhin-chhiūⁿ kap ê si̍t siuⁿ pe̍h-gûn;  I ê mn̂g siuⁿ n̂g-kim.","tghg":"恁倒佇羊[廄]內的時，親像鴿(kap)的翅鑲(siuⁿ)白銀，伊的毛鑲黃金。","bklhl":"Lín倒tī羊椆內ê時，　　親像鴿ê翼鑲白銀；　　伊ê毛鑲黃金。"}},{"book":"詩","chapter":68,"verse":14,"versions":{"unv":"全能者在境內趕散列王的時候，勢如飄雪在撒們。","bklcl":"Choân-lêng--ê tī hit lāi-bīn kóaⁿ-sòaⁿ lia̍t-ông ê sî,  Sè-bīn chhin-chhiūⁿ tī Sat-bûn-soaⁿ lo̍h-seh.","tghg":"全能者佇彼內面趕散列王的時，勢面(sè-bīn)親像佇撒們山落雪。","bklhl":"全能ê tī hit內面趕散列王ê時，　　勢面親像tī Sat-bûn山落雪。"}},{"book":"詩","chapter":68,"verse":15,"versions":{"unv":"巴珊山是　神的山；巴珊山是多峰多嶺的山。","bklcl":"Pa-san soaⁿ sī Siōng-tè ê soaⁿ;  Pa-san soaⁿ sī chōe-chōe soaⁿ-chiam ê soaⁿ.","tghg":"巴珊山是上帝的山；巴珊山是多多山尖的山。","bklhl":"Pa-san山是上帝ê山；　　Pa-san山是chōe-chōe山尖ê山。"}},{"book":"詩","chapter":68,"verse":16,"versions":{"unv":"你們多峰多嶺的山哪，為何斜看　神所願居住的山？耶和華必住這山，直到永遠！","bklcl":"Lín chōe-chōe soaⁿ-chiam ê soaⁿ ah,  Lín siáⁿ-sū gîn Siōng-tè só͘ ài khiā-khí ê soaⁿ?  Iâ-hô-hoa beh tiàm tī-hia kàu éng-oán.","tghg":"恁多多山尖的山啊，恁啥事眥(gîn)上帝所愛徛起的山？耶和華欲踮佇遐到永遠！","bklhl":"Lín chōe-chōe山尖ê山ah，　　Lín啥事gîn上帝所ài khiā起ê山？　　耶和華beh tiàm tī-hia到永遠。"}},{"book":"詩","chapter":68,"verse":17,"versions":{"unv":"　神的車輦累萬盈千；主在其中，好像在西奈聖山一樣。","bklcl":"Siōng-tè ê chhia chheng-chheng bān-bān;  Chú tī hit tiong-kan, chhin-chhiūⁿ tī Se-nái, tī sèng ê só͘-chāi.","tghg":"上帝的車千千萬萬；主佇彼中間，親像佇西奈佇聖的所在。","bklhl":"上帝ê車千千萬萬；　　主tī hit中間，親像tī西奈，tī聖ê所在。"}},{"book":"詩","chapter":68,"verse":18,"versions":{"unv":"你已經升上高天，擄掠仇敵；你在人間，就是在悖逆的人間，受了供獻，叫耶和華　神可以與他們同住。","bklcl":"Lí í-keng chiūⁿ kàu koâiⁿ ê só͘-chāi, lia̍h hiah-ê siū-lia̍h--ê;  Lí tī lâng ê tiong-kan siū in só͘ hiàn--ê, liân pōe-ge̍k ê lâng ia̍h hiàn;  Hō͘ Iâ-hô-hoa Siōng-tè thang khiā-khí in tiong-kan.","tghg":"你已經上到高的所在，掠許個受掠者；你佇人的中間，受𪜶所獻的，連悖逆的人亦獻，互耶和華上帝通徛起𪜶中間。","bklhl":"你已經上到高ê所在，掠hiah-ê受掠-ê；　　你tī人ê中間受in所獻ê，連悖逆ê人亦獻；　　Hō͘耶和華上帝thang khiā起in中間。"}},{"book":"詩","chapter":68,"verse":19,"versions":{"unv":"天天背負我們重擔的主，就是拯救我們的　神，是應當稱頌的！（細拉）","bklcl":"Chú sī eng-kai o-ló--ê, I ji̍t-ji̍t pē goán ê tàⁿ;  Chiū-sī kiù goán ê Siōng-tè.\t[Sè-la̍h","tghg":"主是應該謳咾者！伊日日背阮的擔，就是救阮的上帝。（細拉）","bklhl":"主是應該o-ló-ê，伊日日pē阮ê擔；　　就是救阮ê上帝。[Sè-la̍h]"}},{"book":"詩","chapter":68,"verse":20,"versions":{"unv":"　神是為我們施行諸般救恩的　神；人能脫離死亡是在乎主耶和華。","bklcl":"Siōng-tè sī kā goán kiâⁿ ta̍k-iūⁿ chín-kiù ê Siōng-tè;  Ōe thoat-lī sí-bô, sī chāi-tī Chú Iâ-hô-hoa.","tghg":"上帝是給阮行逐樣拯救的上帝；會脫離死無是在佇主耶和華。","bklhl":"上帝是kā阮行ta̍k樣拯救ê上帝；　　能脫離死無，是在tī主耶和華。"}},{"book":"詩","chapter":68,"verse":21,"versions":{"unv":"但　神要打破他仇敵的頭，就是那常犯罪之人的髮頂。","bklcl":"Chóng-sī Siōng-tè beh phah-phòa I ê tùi-te̍k ê thâu-khak;  Chiū-sī hit ê siông-siông hoān-chōe ê lâng ê thâu-khak.","tghg":"總是上帝欲拍破伊的對敵的頭殼，就是彼個常常犯罪的人的頭殼。","bklhl":"總是上帝beh phah破伊ê對敵ê頭殼；　　就是hit ê常常犯罪ê人ê頭殼。"}},{"book":"詩","chapter":68,"verse":22,"versions":{"unv":"主說：我要使眾民從巴珊而歸，使他們從深海而回，","bklcl":"Chú kóng, Góa beh hō͘ in tùi Pa-san tò-tńg--lâi,  Tùi chhim-ian hō͘ in tò-tńg-lâi;","tghg":"主講：我欲互𪜶對巴珊倒轉來，對深淵互𪜶倒轉來，","bklhl":"主講，我beh hō͘ in tùi Pa-san 倒tńg來，　　Tùi深淵hō͘ in 倒tńg來；"}},{"book":"詩","chapter":68,"verse":23,"versions":{"unv":"使你打碎仇敵，你的腳踹在血中，使你狗的舌頭從其中得分。","bklcl":"Hō͘ lí phah-chhùi in, lí ê kha ta̍h tī tùi-te̍k ê huih;  Lí ê káu ê chi̍h chī--in.","tghg":"互你拍碎𪜶，你的腳踏佇對敵的血，你的狗的舌舐(chī)𪜶。","bklhl":"Hō͘你phah碎in，你ê腳踏tī對敵ê血；　　你ê狗ê舌舐(chī)in。"}},{"book":"詩","chapter":68,"verse":24,"versions":{"unv":"　神啊，你是我的　神，我的王；人已經看見你行走，進入聖所。","bklcl":"Siōng-tè ah, Lí sī góa ê Siōng-tè, góa ê ông;  Lâng í-keng khòaⁿ-kìⁿ Lí teh kiâⁿ, kiâⁿ ji̍p sèng ê só͘-chāi.","tghg":"上帝啊，你是我的上帝，我的王；人已經看見你啲行，行入聖的所在。","bklhl":"上帝ah，你是我ê上帝，我ê王；　　人已經看見你teh行，行入聖ê所在。"}},{"book":"詩","chapter":68,"verse":25,"versions":{"unv":"歌唱的行在前，作樂的隨在後，都在擊鼓的童女中間。","bklcl":"Chhiùⁿ-koa--ê kiâⁿ tī thâu-chêng, chok-ga̍k--ê tè tī āu-bīn,  Iô lin-long-kó͘ ê cha-bó͘-gín-á tī tiong-kan.","tghg":"唱歌者行佇頭前，作樂者隨佇後面，搖鈴瓏鼓的查某囝仔佇中間。","bklhl":"唱歌ê行tī頭前，作樂ê tè tī後面，　　搖lin-long鼓ê cha-bó͘-gín-á tī中間。"}},{"book":"詩","chapter":68,"verse":26,"versions":{"unv":"從以色列源頭而來的，當在各會中稱頌主　神！","bklcl":"Tùi Í-sek-lia̍t ê goân-thâu lâi--ê,  Tī ta̍k ê hōe-tiong, tio̍h o-ló Siōng-tè, chiū-sī Chú.","tghg":"對以色列的源頭來者，佇逐個會中著謳咾上帝就是主！","bklhl":"Tùi以色列ê源頭來ê，　　Tī ta̍k ê會中，tio̍h o-ló上帝，就是主。"}},{"book":"詩","chapter":68,"verse":27,"versions":{"unv":"在那裡，有統管他們的小便雅憫，有猶大的首領和他們的群眾，有西布倫的首領，有拿弗他利的首領。","bklcl":"Tī-hia ū koán-hat in ê sió Piān-ngá-bín,  Ū Iû-tāi ê cho̍k-tiúⁿ kap in kui-kûn ê chèng-lâng;  Ū Se-pò͘-lûn ê cho̍k-tiúⁿ, ū Ná-hut-tha-lī ê cho̍k-tiúⁿ.","tghg":"佇遐，有管轄𪜶的小便雅憫，有猶大的族長及𪜶歸群的眾人，有西布倫的族長，有拿弗他利的族長。","bklhl":"Tī-hia有管轄in ê小便雅憫，　　有偤大ê族長kap in kui群ê眾人；　　有Se-pò͘-lûn ê族長，有Ná-hut-tha-lī ê族長。"}},{"book":"詩","chapter":68,"verse":28,"versions":{"unv":"以色列的能力是　神所賜的；　神啊，求你堅固你為我們所成全的事！","bklcl":"Lí ê Siōng-tè tiāⁿ-tio̍h lí ê khùi-la̍t;  Siōng-tè ah, kiû Lí kian-kò͘ Lí kā goán só͘ chiâⁿ ê sū.","tghg":"你的上帝定著你的氣力；上帝啊，求你堅固你給阮所成的事！","bklhl":"你ê上帝定tio̍h你ê氣力；　　上帝ah，求你堅固你kā阮所成ê事。"}},{"book":"詩","chapter":68,"verse":29,"versions":{"unv":"因你耶路撒冷的殿，列王必帶貢物獻給你。","bklcl":"Ūi-tio̍h Lí Iâ-lō͘-sat-léng ê tiān,  Lia̍t-ông beh tòa lé-mi̍h hiàn hō͘ Lí.","tghg":"為著你耶路撒冷的殿，列王欲帶禮物獻互你。","bklhl":"為tio̍h你耶路撒冷ê殿，　　列王beh tòa禮物獻hō͘你。"}},{"book":"詩","chapter":68,"verse":30,"versions":{"unv":"求你叱喝蘆葦中的野獸和群公牛，並列邦中的牛犢。把銀塊踹在腳下；　神已經趕散好爭戰的列邦。","bklcl":"Kiû Lí chek-pī lô͘-úi-tiong ê iá-siù,  Kap kui-kûn ê gû-káng, í-ki̍p lia̍t-pang-tiong ê gû-á,  Chiong gûn ta̍h tī kha-ē;  Siōng-tè kóaⁿ-sòaⁿ ài kau-chiàn ê peh-sìⁿ.","tghg":"求你責備蘆葦中的野獸及歸群的牛牨(káng)，以及列邦中的牛仔。將銀踏佇腳下；上帝趕散愛交戰的百姓。","bklhl":"求你責備蘆葦中ê野獸，　　Kap kui群ê牛káng，以及列邦中ê牛á，　　將銀踏tī腳下；　　上帝趕散ài交戰ê百姓。"}},{"book":"詩","chapter":68,"verse":31,"versions":{"unv":"埃及的公侯要出來朝見　神；古實人要急忙舉手禱告。","bklcl":"Tōa-koaⁿ beh tùi Ai-ki̍p lâi;  Kó͘-si̍t beh kóaⁿ-kín ǹg Siōng-tè lâi kia̍h-khí chhiú.","tghg":"大官欲對埃及來；古實欲趕緊向上帝來攑起手。","bklhl":"大官beh tùi埃及來；　　Kó͘-si̍t beh趕緊ǹg上帝來kia̍h起手。"}},{"book":"詩","chapter":68,"verse":32,"versions":{"unv":"世上的列國啊，你們要向　神歌唱；願你們歌頌主！","bklcl":"Sè-chiūⁿ ê lia̍t-kok ah, lín tio̍h tùi Siōng-tè chhiùⁿ-koa,  Goān lín gîm-si o-ló Chú.\t[Sè-la̍h","tghg":"世上的列國啊，恁著對上帝唱歌；願恁吟詩謳咾主！","bklhl":"世上ê列國ah，lín tio̍h對上帝唱歌，　　願lín吟詩o-ló主。[Sè-la̍h]"}},{"book":"詩","chapter":68,"verse":33,"versions":{"unv":"歌頌那自古駕行在諸天以上的主！他發出聲音，是極大的聲音。","bklcl":"Chiū-sī o-ló hit ê chē tī tùi kó͘-chá chiū ū, ke̍k-koâiⁿ ê thiⁿ ê Chú.  I hoat-chhut I ê siaⁿ, chiū-sī ke̍k-tōa ê siaⁿ.","tghg":"就是謳咾彼個坐佇對古早就有極高的天的主！伊發出伊的聲，就是極大的聲。","bklhl":"就是o-ló hit ê坐tī tùi kó͘-早就有，極高ê天 ê主。　　伊發出伊ê聲，就是極大ê聲。"}},{"book":"詩","chapter":68,"verse":34,"versions":{"unv":"你們要將能力歸給　神。他的威榮在以色列之上；他的能力是在穹蒼。","bklcl":"Lín tio̍h chiong koân-lêng kui hō͘ Siōng-tè;  I ê ui-giâm tī Í-sek-lia̍t ê téng-bīn,  I ê koân-lêng sī tī kiong-chhong.","tghg":"恁著將權能歸互上帝。伊的威嚴佇以色列的頂面；伊的權能是佇穹蒼。","bklhl":"Lín tio̍h將權能歸hō͘上帝；　　伊ê威嚴tī以色列ê頂面，　　伊ê權能是tī穹蒼。"}},{"book":"詩","chapter":68,"verse":35,"versions":{"unv":"　神啊，你從聖所顯為可畏；以色列的　神是那將力量權能賜給他百姓的。　神是應當稱頌的！","bklcl":"Siōng-tè ah, Lí tùi Lí sèng ê só͘-chāi chin-chiàⁿ thang kiaⁿ;  Í-sek-lia̍t ê Siōng-tè sī hit ê chiong khùi-la̍t koân-lêng siúⁿ-sù I ê peh-sìⁿ ê,  Siōng-tè sī eng-kai o-ló ê.","tghg":"上帝啊，你對你聖的所在真正通驚；以色列的上帝是彼個將氣力權能賞賜伊的百姓的。上帝是應該謳咾的！","bklhl":"上帝ah，你tùi你聖ê所在真正thang驚；　　以色列ê上帝是hit ê將氣力權能賞賜伊ê百姓ê，　　上帝是應該o-ló ê。"}}]