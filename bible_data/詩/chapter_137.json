[{"book":"詩","chapter":137,"verse":1,"versions":{"unv":"我們曾在巴比倫的河邊坐下，一追想錫安就哭了。","bklcl":"Goán bat chē tī Pa-pí-lûn ê hô-piⁿ,  Chi̍t-ē siūⁿ-tio̍h Sek-an, ba̍k-sái chiū lâu.","tghg":"阮曾坐佇巴比倫的河邊，一下(chi̍t-ē)想著錫安目屎就流。","bklhl":"阮bat坐tī巴比倫ê河邊，　　一下想tio̍h錫安，目屎就流。"}},{"book":"詩","chapter":137,"verse":2,"versions":{"unv":"我們把琴掛在那裡的柳樹上；","bklcl":"Goán chiong goán ê khîm, Tiàu tī hit-ūi ê liú-chhiū.","tghg":"阮將阮的琴吊佇彼位的柳樹；","bklhl":"阮將阮ê琴，吊tī hit位ê柳樹。"}},{"book":"詩","chapter":137,"verse":3,"versions":{"unv":"因為在那裡，擄掠我們的要我們唱歌，搶奪我們的要我們作樂，說：給我們唱一首錫安歌吧！","bklcl":"In-ūi tī-hia lia̍h-goán--ê, ài goán chhiùⁿ-koa,  Chhiúⁿ-goán--ê ài goán khoài-lo̍k,  Kóng, Lín tio̍h kā goán chhiùⁿ chi̍t siú Sek-an ê koa.","tghg":"因為佇遐，掠阮者愛阮唱歌，搶阮者愛阮快樂，講：恁著給阮唱一首錫安的歌！","bklhl":"因為tī-hia掠阮ê，ài阮唱歌，　　搶阮ê ài阮快樂，　　講，Lín tio̍h kā阮唱一首錫安ê歌。"}},{"book":"詩","chapter":137,"verse":4,"versions":{"unv":"我們怎能在外邦唱耶和華的歌呢？","bklcl":"Goán tī gōa-pang, Thái-thó ōe chhiùⁿ Iâ-hô-hoa ê koa?","tghg":"阮佇外邦豈可會唱耶和華的歌？","bklhl":"阮tī外邦，　　Thái-thó ōe唱耶和華ê歌？"}},{"book":"詩","chapter":137,"verse":5,"versions":{"unv":"耶路撒冷啊，我若忘記你，情願我的右手忘記技巧！","bklcl":"Iâ-lō͘-sat-léng ah, góa nā bōe-kì-tit lí,  Goān góa ê chiàⁿ-chhiú sit-lo̍h i ê pún-sū.","tghg":"耶路撒冷啊，我若𣍐記得你，願我的正手失落伊的本事！","bklhl":"耶路撒冷ah，我若bōe記得你，　　願我ê chiàⁿ手失落伊ê本事。"}},{"book":"詩","chapter":137,"verse":6,"versions":{"unv":"我若不記念你，若不看耶路撒冷過於我所最喜樂的，情願我的舌頭貼於上膛！","bklcl":"Góa nā bōe-kì-tit lí,  Nā bô khòaⁿ Iâ-lō͘-sat-léng khah kè-thâu tī góa só͘ tē-it hoaⁿ-hí ê,  Goān góa ê chi̍h liâm tī góa ê chiūⁿ-kiuⁿ.","tghg":"我若𣍐記得你，若無看耶路撒冷卡過頭佇我所第一歡喜的，願我的舌粘佇我的上腭(chiūⁿ-kiuⁿ)！","bklhl":"我若bōe記得你，　　若無看耶路撒冷khah過頭tī我所第一歡喜ê，　　願我ê舌連tī我ê chiūⁿ-kiuⁿ。"}},{"book":"詩","chapter":137,"verse":7,"versions":{"unv":"耶路撒冷遭難的日子，以東人說：拆毀！拆毀！直拆到根基！耶和華啊，求你記念這仇！","bklcl":"Iâ-lō͘-sat-léng tú-tio̍h hoān-lān ê sî,  Í-tong lâng kóng, Thiah-húi i, thiah-húi i,  Ti̍t-ti̍t thiah kàu tōe-ki;  Iâ-hô-hoa ah, kiû Lí kì-tit hit-ji̍t.","tghg":"耶路撒冷抵著(tú-tio̍h)患難的時，以東人講：拆毀伊！拆毀伊！直直拆到地基！耶和華啊，求你記得彼日！","bklhl":"耶路撒冷tú-tio̍h患難ê時，　　Í-tong人講，拆毀伊，拆毀伊，　　直直拆到地基；　　耶和華ah，求你記得hit日。"}},{"book":"詩","chapter":137,"verse":8,"versions":{"unv":"將要被滅的巴比倫城啊（城：原文是女子），報復你像你待我們的，那人便為有福！","bklcl":"Teh-beh siū bia̍t ê Pa-pí-lûn siâⁿ ah,  Pò-èng lí chhin-chhiūⁿ lí khoán-thāi goán ê,  Hit-hō lâng ū hok-khì.","tghg":"啲欲受滅的巴比倫城啊，報應你親像你款待阮的，彼號人有福氣！","bklhl":"Teh-beh受滅ê巴比倫城ah，　　報應你親像你款待阮ê，　　Hit號人有福氣。"}},{"book":"詩","chapter":137,"verse":9,"versions":{"unv":"拿你的嬰孩摔在磐石上的，那人便為有福！","bklcl":"Lia̍h lí ê eⁿ-á, siak tī chio̍h-pôaⁿ ê,  Hit-hō lâng ū hok-khì.","tghg":"掠你的嬰仔摔佇石磐的，彼號人有福氣！","bklhl":"掠你ê嬰á，siak tī石磐ê，　　Hit號人有福氣。"}}]