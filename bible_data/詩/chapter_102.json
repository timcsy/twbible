[{"book":"詩","chapter":102,"verse":1,"versions":{"unv":"（困苦人發昏的時候，在耶和華面前吐露苦情的禱告。）耶和華啊，求你聽我的禱告，容我的呼求達到你面前！","bklcl":"Khùn-khó͘ ê lâng, ke̍k loán-jio̍k ê sî, tī Iâ-hô-hoa ê bīn-chêng thò͘-chhut khó͘-chêng ê kî-tó.1)\tIâ-hô-hoa ah, kiû Lí thiaⁿ góa ê kî-tó, Hō͘ góa kiû-kiò ê siaⁿ thàu kàu Lí ê bīn-chêng.","tghg":"〔困苦的人極軟弱的時，佇耶和華的面前吐出苦情的祈禱。〕耶和華啊，求你聽我的祈禱，互我求叫的聲透(thàu)到你的面前！","bklhl":"困苦ê人，極軟弱ê時，tī耶和華ê面前吐出苦情ê祈禱。1) 耶和華ah，求你聽我ê祈禱，　　Hō͘我求叫ê聲透到你ê面前。"}},{"book":"詩","chapter":102,"verse":2,"versions":{"unv":"我在急難的日子，求你向我側耳；不要向我掩面！我呼求的日子，求你快快應允我！","bklcl":"Góa tī gûi-kip ê ji̍t, m̄-thang ng Lí ê bīn m̄-khòaⁿ góa; kiû Lí àⁿ hī-khang thiaⁿ góa;  Góa kiû-kiò ê ji̍t, kiû Lí kín-kín ìn--góa.","tghg":"我佇危急的日，呣通掩你的面呣看我；求你俯耳孔聽我！我求叫的日，求你緊緊應我！","bklhl":"我tī危急ê日，m̄-thang掩你ê面m̄看我；　　求你àⁿ耳孔聽我；我求叫ê日，求你緊緊應我。"}},{"book":"詩","chapter":102,"verse":3,"versions":{"unv":"因為，我的年日如煙雲消滅；我的骨頭如火把燒著。","bklcl":"In-ūi góa ê ji̍t-chí chhin-chhiūⁿ hé-hun siau-sòaⁿ,  Góa ê kut siū sio, chhin-chhiūⁿ hé-tiong ê chhâ.","tghg":"因為，我的日子親像火薰消散；我的骨受燒親像火中的柴。","bklhl":"因為我ê日子親像火薰消散，　　我ê骨受燒，親像火中ê柴。"}},{"book":"詩","chapter":102,"verse":4,"versions":{"unv":"我的心被傷，如草枯乾，甚至我忘記吃飯。","bklcl":"Góa ê sim siū-siong, ko͘-tâ chhin-chhiūⁿ chháu;  Góa lóng bōe kò͘--tit chia̍h.","tghg":"我的心受傷，枯焦親像草，我攏𣍐顧得食。","bklhl":"我ê心受傷，枯焦親像草；　　我lóng bōe顧得食。"}},{"book":"詩","chapter":102,"verse":5,"versions":{"unv":"因我唉哼的聲音，我的肉緊貼骨頭。","bklcl":"In-ūi góa thó͘-khùi ê siaⁿ,  Góa ê bah khi̍h tī kut--nih.","tghg":"因為我吐氣的聲，我的肉癯(khi̍h)佇骨裡。","bklhl":"因為我吐氣ê聲，　　我ê肉khi̍h tī骨裡。"}},{"book":"詩","chapter":102,"verse":6,"versions":{"unv":"我如同曠野的鵜鶘；我好像荒場的鴞鳥。","bklcl":"Góa chhin-chhiūⁿ khòng-iá ê thê-ô͘-chiáu,  Ia̍h chhin-chhiūⁿ pha-hng ê só͘-chāi ê àm-kong-chiáu.","tghg":"我親像曠野的鵜鶘鳥；亦親像拋荒的所在的暗光鳥。","bklhl":"我親像曠野ê 鵜鶘鳥，　　亦親像拋荒ê所在ê暗光鳥。"}},{"book":"詩","chapter":102,"verse":7,"versions":{"unv":"我警醒不睡；我像房頂上孤單的麻雀。","bklcl":"Góa kui-mî bô khùn;  Ia̍h chhin-chhiūⁿ chhù-téng ko͘-toaⁿ ê chhek-chiáu-á.","tghg":"我歸暝無睏；亦親像厝頂孤單的雀鳥仔。","bklhl":"我kui暝無睏；　　亦親像厝頂孤單ê雀鳥á。"}},{"book":"詩","chapter":102,"verse":8,"versions":{"unv":"我的仇敵終日辱罵我；向我猖狂的人指著我賭咒。","bklcl":"Góa ê tùi-te̍k thong-ji̍t siat-to̍k góa;  Thòng-hūn góa ê lâng kí góa lâi chiù-chó͘.","tghg":"我的對敵通日褻瀆我；痛恨我的人指我來咒詛。","bklhl":"我ê對敵thong日褻瀆我；　　痛恨我ê人kí我來咒詛。"}},{"book":"詩","chapter":102,"verse":9,"versions":{"unv":"我吃過爐灰，如同吃飯；我所喝的與眼淚攙雜。","bklcl":"Góa ēng hé-hu chún pn̄g chia̍h;  Só͘ lim--ê ū chham ba̍k-sái.","tghg":"我用火灰準飯食，所飲的有參目屎。","bklhl":"我用火灰準飯食；　　所lim-ê有chham目屎。"}},{"book":"詩","chapter":102,"verse":10,"versions":{"unv":"這都因你的惱恨和忿怒；你把我拾起來，又把我摔下去。","bklcl":"Che sī in-ūi Lí ê hoat-sèng tōa siū-khì;  In-ūi Lí chiong góa kú-khí, koh chiong góa hiat-lo̍h.","tghg":"這是因為你的發性大受氣；因為你將我舉起，閣將我㧒落。","bklhl":"這是因為你ê發性大受氣；　　因為你將我舉起，koh將我hiat落。"}},{"book":"詩","chapter":102,"verse":11,"versions":{"unv":"我的年日如日影偏斜；我也如草枯乾。","bklcl":"Góa ê ji̍t-chí chhin-chhiūⁿ ji̍t-iáⁿ í-keng chhiâ,  Góa ia̍h chhin-chhiūⁿ chháu ko͘-tâ.","tghg":"我的日子親像日影已經斜；我亦親像草枯焦。","bklhl":"我ê日子親像日影已經chhiâ，　　我亦親像草枯焦。"}},{"book":"詩","chapter":102,"verse":12,"versions":{"unv":"惟你─耶和華必存到永遠；你可記念的名也存到萬代。","bklcl":"To̍k-to̍k Lí Iâ-hô-hoa éng-oán tī-teh;  Lí hō͘ lâng kì-liām kàu bān-tāi.","tghg":"獨獨你──耶和華永遠佇啲；你互人紀念到萬代。","bklhl":"獨獨你耶和華永遠tī-teh；　　你hō͘人記念到萬代。"}},{"book":"詩","chapter":102,"verse":13,"versions":{"unv":"你必起來憐恤錫安，因現在是可憐她的時候，日期已經到了。","bklcl":"Lí beh khí--lâi lîn-bín Sek-an,  In-ūi hiān-chāi sī khó-lîn i ê sî; tiāⁿ-tio̍h ê kî í-keng kàu lah.","tghg":"你欲起來憐憫錫安，因為現在是可憐伊的時，定著的期已經到啦。","bklhl":"你beh起來憐憫錫安，　　因為現在是可憐伊ê時；定tio̍h ê期已經到lah。"}},{"book":"詩","chapter":102,"verse":14,"versions":{"unv":"你的僕人原來喜悅她的石頭，可憐她的塵土。","bklcl":"Lí ê lô͘-po̍k hoaⁿ-hí Sek-an ê chio̍h-thâu,  Khó-lîn i ê thô͘-hún.","tghg":"你的奴僕歡喜錫安的石頭，可憐伊的土粉。","bklhl":"你ê奴僕歡喜錫安ê石頭，　　可憐伊ê土粉。"}},{"book":"詩","chapter":102,"verse":15,"versions":{"unv":"列國要敬畏耶和華的名；世上諸王都敬畏你的榮耀。","bklcl":"Lia̍t-kok chiū beh kèng-ùi Iâ-hô-hoa ê miâ;  Sè-chiūⁿ chiah-ê ông lóng beh kèng-ùi Lí ê êng-kng.","tghg":"列國就欲敬畏耶和華的名；世上諸個王攏欲敬畏你的榮光。","bklhl":"列國就beh敬畏耶和華ê名；　　世上chiah ê王lóng beh敬畏你ê榮光。"}},{"book":"詩","chapter":102,"verse":16,"versions":{"unv":"因為耶和華建造了錫安，在他榮耀裡顯現。","bklcl":"In-ūi Iâ-hô-hoa khí-chō Sek-an,  Tī I êng-kng-tiong hián-hiān.","tghg":"因為耶和華起造錫安，佇伊榮光中顯現。","bklhl":"因為耶和華起造錫安，　　Tī伊榮光中顯現。"}},{"book":"詩","chapter":102,"verse":17,"versions":{"unv":"他垂聽窮人的禱告，並不藐視他們的祈求。","bklcl":"I àⁿ-lo̍h thiaⁿ sòng-hiong lâng ê kî-tó,  Bô khòaⁿ-khin in ê kî-tó.","tghg":"伊俯落聽喪鄉人的祈禱，無看輕𪜶的祈禱。","bklhl":"伊àⁿ落聽sòng-hiong人ê祈禱，　　無看輕in ê祈禱。"}},{"book":"詩","chapter":102,"verse":18,"versions":{"unv":"這必為後代的人記下，將來受造的民要讚美耶和華。","bklcl":"Che beh ūi āu-tāi ê lâng kì-chài,  Chiong-lâi siū-chō ê peh-sìⁿ beh o-ló Iâ-hô-hoa.","tghg":"這欲為後代的人記載，將來受造的百姓欲謳咾耶和華。","bklhl":"這beh為後代ê人記載，　　將來受造ê百姓beh o-ló耶和華。"}},{"book":"詩","chapter":102,"verse":19,"versions":{"unv":"因為，他從至高的聖所垂看；耶和華從天向地觀察，","bklcl":"In-ūi I tùi I chì-koâiⁿ ê sèng-só͘ khòaⁿ--lo̍h-lâi,  Iâ-hô-hoa tùi thiⁿ khòaⁿ lo̍h tōe;","tghg":"因為，伊對伊至高的聖所看落來；耶和華對天看落地，","bklhl":"因為伊對伊至koân ê聖所看落來，　　耶和華tùi天看落地；"}},{"book":"詩","chapter":102,"verse":20,"versions":{"unv":"要垂聽被囚之人的歎息，要釋放將要死的人，","bklcl":"Beh thiaⁿ siû-hoān ê thó͘-khùi;  Beh tháu-pàng gí tiāⁿ-tio̍h sí ê lâng.","tghg":"欲聽囚犯的吐氣，欲解放擬定著死的人，","bklhl":"Beh聽囚犯ê吐氣；　　Beh tháu放擬定tio̍h死ê人。"}},{"book":"詩","chapter":102,"verse":21,"versions":{"unv":"使人在錫安傳揚耶和華的名，在耶路撒冷傳揚讚美他的話，","bklcl":"Hō͘ lâng tī Sek-an thoân-pò͘ Iâ-hô-hoa ê miâ;  Tī Iâ-lō͘-sat-léng thoân-pò͘ o-ló  I ê ōe.","tghg":"互人佇錫安傳報耶和華的名，佇耶路撒冷傳報謳咾伊的話，","bklhl":"Hō͘人tī錫安傳播耶和華ê名；　　Tī耶路撒冷傳播 o-ló伊ê話。"}},{"book":"詩","chapter":102,"verse":22,"versions":{"unv":"就是在萬民和列國聚會事奉耶和華的時候。","bklcl":"Chiū-sī bān peh-sìⁿ kap lia̍t-kok, Chū-chi̍p ho̍k-sāi Iâ-hô-hoa ê sî.","tghg":"就是萬百姓及列國聚集服事耶和華的時。","bklhl":"就是萬百姓kap列國，　　聚集服事耶和華ê時。"}},{"book":"詩","chapter":102,"verse":23,"versions":{"unv":"他使我的力量中道衰弱，使我的年日短少。","bklcl":"I hō͘ góa ê khùi-la̍t pòaⁿ-lō͘ soe-lám;  Hō͘ góa ê ji̍t-chí té-chió.","tghg":"伊互我的氣力半路衰膦(soe-lám)，互我的日子短少。","bklhl":"伊hō͘我ê氣力半路衰lám；　　Hō͘我ê日子短少。"}},{"book":"詩","chapter":102,"verse":24,"versions":{"unv":"我說：我的　神啊，不要使我中年去世。你的年數世世無窮！","bklcl":"Góa kóng, Góa ê Siōng-tè ah, m̄-thang tī góa tiong-liân thó góa ê sìⁿ-miā;  Lí ê nî-hè bān sè-tāi bû-kiông-chīn.","tghg":"我講：我的上帝啊，呣通佇我中年討我的生命。你的年歲萬世代無窮盡！","bklhl":"我講，我ê上帝ah，m̄-thang tī我中年討我ê性命；　　你ê年歲萬世代bû-窮盡。"}},{"book":"詩","chapter":102,"verse":25,"versions":{"unv":"你起初立了地的根基；天也是你手所造的。","bklcl":"Lí khí-thâu hē tōe ê tōe-ki;  Thiⁿ ia̍h sī Lí ê chhiú só͘ chō--ê.","tghg":"你起頭下地的地基；天亦是你的手所造的。","bklhl":"你起頭hē地ê地基；　　天亦是你ê手所造ê。"}},{"book":"詩","chapter":102,"verse":26,"versions":{"unv":"天地都要滅沒，你卻要長存；天地都要如外衣漸漸舊了。你要將天地如裡衣更換，天地就都改變了。","bklcl":"In beh bia̍t-bô, to̍k-to̍k Lí kú-tn̂g tī-teh;  In beh chhin-chhiūⁿ saⁿ chiām-chiām kū;  Lí beh chiong in kóe-ōaⁿ, chhin-chhiūⁿ kóe-ōaⁿ saⁿ; in chiū piàn-ōaⁿ.","tghg":"𪜶欲滅無，獨獨你久長佇啲；𪜶欲親像衫漸漸舊。你欲將𪜶改換親像改換衫，𪜶就變換。","bklhl":"In beh滅無，獨獨你久長tī-teh；　　In beh親像衫漸漸舊；　　你beh將in改換，親像改換衫；in就變換。"}},{"book":"詩","chapter":102,"verse":27,"versions":{"unv":"惟有你永不改變；你的年數沒有窮盡。","bklcl":"To̍k-to̍k Lí bô piàn-ōaⁿ,  Lí ê hè-siū bô kiông-chīn.","tghg":"獨獨你無變換；你的歲壽無窮盡。","bklhl":"獨獨你無變換，　　你ê歲壽無窮盡。"}},{"book":"詩","chapter":102,"verse":28,"versions":{"unv":"你僕人的子孫要長存；他們的後裔要堅立在你面前。","bklcl":"Lí ê lô͘-po̍k ê kiáⁿ-sun beh tn̂g-tn̂g tī-teh;  In ê hō͘-è beh khiā-chāi tī Lí ê bīn-chêng.","tghg":"你的奴僕的子孫欲長長佇啲；𪜶的後裔欲徛在佇你的面前。","bklhl":"你ê奴僕ê kiáⁿ孫beh長長tī-teh；　　In ê後裔beh khiā在tī你ê面前。"}}]