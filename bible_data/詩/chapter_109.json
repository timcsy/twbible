[{"book":"詩","chapter":109,"verse":1,"versions":{"unv":"（大衛的詩，交與伶長。）我所讚美的　神啊，求你不要閉口不言。","bklcl":"Tāi-pi̍t ê si; kau hō͘ Ga̍k-koaⁿ.1)\tGóa só͘ o-ló ê Siōng-tè ah, kiû Lí bo̍h-tit chēng-chēng;","tghg":"〔大衛的詩，交互樂官。〕我所謳咾的上帝啊，求你莫得(bo̍h-tit)靜靜。","bklhl":"大衛ê詩；交hō͘樂官。1)\t我所o-ló ê上帝ah，求你莫得靜靜；"}},{"book":"詩","chapter":109,"verse":2,"versions":{"unv":"因為惡人的嘴和詭詐人的口已經張開攻擊我；他們用撒謊的舌頭對我說話。","bklcl":"In-ūi pháiⁿ-lâng ê chhùi, kap kan-chà ê chhùi, in í-keng thí-khui kong-kek góa;  In ēng pe̍h-chha̍t ê chi̍h tùi góa kóng-ōe.","tghg":"因為歹人的嘴及奸詐的嘴𪜶已經展開攻擊我；𪜶用白賊的舌對我講話。","bklhl":"因為pháiⁿ人ê嘴，kap奸詐ê嘴，in已經thí開攻擊我；　　In用白賊ê舌對我講話。"}},{"book":"詩","chapter":109,"verse":3,"versions":{"unv":"他們圍繞我，說怨恨的話，又無故地攻打我。","bklcl":"In ēng oàn-hūn ê ōe pau-ûi góa;  Koh bô in-toaⁿ lâi kong-kek góa.","tghg":"𪜶用怨恨的話，包圍我，閣無因端來攻擊我。","bklhl":"In用怨恨ê話包圍我；　　Koh無因端來攻擊我。"}},{"book":"詩","chapter":109,"verse":4,"versions":{"unv":"他們與我為敵以報我愛，但我專心祈禱。","bklcl":"Góa thiàⁿ--in, in hoán-tńg chòe góa ê tùi-te̍k;  To̍k-to̍k góa choan-bū kî-tó.","tghg":"我疼𪜶，𪜶反轉做我的對敵，獨獨我專務(choan-bū)祈禱。","bklhl":"我疼in，in反tńg做我ê對敵；　　獨獨我專務祈禱。"}},{"book":"詩","chapter":109,"verse":5,"versions":{"unv":"他們向我以惡報善，以恨報愛。","bklcl":"In tùi góa ēng pháiⁿ pò hó,  Ēng oàn-hūn pò jîn-ài.","tghg":"𪜶對我用歹報好，用怨恨報仁愛。","bklhl":"In對我用pháiⁿ報好，　　用怨恨報仁愛。"}},{"book":"詩","chapter":109,"verse":6,"versions":{"unv":"願你派一個惡人轄制他，派一個對頭站在他右邊！","bklcl":"Goān Lí phài chi̍t ê pháiⁿ-lâng koán-hat i,  Phài chi̍t ê tùi-te̍k khiā tī i ê chiàⁿ-pêng.","tghg":"願你派一個歹人管轄伊，派一個對敵徛佇伊的正旁！","bklhl":"願你派一个pháiⁿ人管轄伊，　　派一个對敵khiā tī伊ê chiàⁿ-pêng。"}},{"book":"詩","chapter":109,"verse":7,"versions":{"unv":"他受審判的時候，願他出來擔當罪名！願他的祈禱反成為罪！","bklcl":"I siū sím-phòaⁿ ê sî,  goān i chhut-lâi siū tēng-chōe;  Goān i ê kî-tó pìⁿ-chòe chōe-kòa.","tghg":"伊受審判的時，願伊出來受定罪！願伊的祈禱變做罪過！","bklhl":"伊受審判ê時，願伊出來受定罪；　　願伊ê祈禱變做罪過。"}},{"book":"詩","chapter":109,"verse":8,"versions":{"unv":"願他的年日短少！願別人得他的職分！","bklcl":"Goān i ê ji̍t-chí té-chió;  Goān pa̍t-lâng tit-tio̍h i ê chit.","tghg":"願伊的日子短少！願別人得著伊的職！","bklhl":"願伊ê日子短少；　　願別人得tio̍h伊ê職。"}},{"book":"詩","chapter":109,"verse":9,"versions":{"unv":"願他的兒女為孤兒，他的妻子為寡婦！","bklcl":"Goān i ê kiáⁿ-jî chòe ko͘-jî,  I ê bó͘ chòe kóaⁿ-hū.","tghg":"願伊的子兒做孤兒，伊的某做寡婦！","bklhl":"願伊ê kiáⁿ兒做孤兒，　　伊ê bó͘做寡婦。"}},{"book":"詩","chapter":109,"verse":10,"versions":{"unv":"願他的兒女漂流討飯，從他們荒涼之處出來求食！","bklcl":"Goān i ê kiáⁿ-jî sì-kòe khì kiû-khit;  Tùi in pha-hng ê só͘-chāi chhut-lâi thó-chia̍h.","tghg":"願伊的子兒四界去求乞，對𪜶拋荒的所在出來討食！","bklhl":"願伊ê kiáⁿ兒四界去求乞；　　Tùi in拋荒ê所在出來討食。"}},{"book":"詩","chapter":109,"verse":11,"versions":{"unv":"願強暴的債主牢籠他一切所有的！願外人搶他勞碌得來的！","bklcl":"Goān chè-chú ēng kè-tì chhú i it-chhè só͘-ū--ê;  Goān siⁿ-hūn-lâng chhiúⁿ i tio̍h-bòa só͘ tit-tio̍h--ê.","tghg":"願債主用計智取伊一切所有的！願生份人搶伊著磨所得著的！","bklhl":"願債主用計智取伊一切所有ê；　　願生份人搶伊tio̍h-bòa所得tio̍h-ê。"}},{"book":"詩","chapter":109,"verse":12,"versions":{"unv":"願無人向他延綿施恩！願無人可憐他的孤兒！","bklcl":"Goān bô lâng chiap-sio̍k si-un hō͘ i;  Goān bô lâng khó-lîn i ê ko͘-jî.","tghg":"願無人接續施恩互伊！願無人可憐伊的孤兒！","bklhl":"願無人接續施恩hō͘伊；　　願無人可憐伊ê孤兒。"}},{"book":"詩","chapter":109,"verse":13,"versions":{"unv":"願他的後人斷絕，名字被塗抹，不傳於下代！","bklcl":"Goān i ê hō͘-è toān-choa̍t,  In ê miâ-jī siū chhat-bia̍t,  bô thoân tī ē-tāi.","tghg":"願伊的後裔斷絕，𪜶的名字受擦滅，無傳佇下代！","bklhl":"願伊ê後裔斷絕，　　In ê名字受擦滅，無傳tī 下代。"}},{"book":"詩","chapter":109,"verse":14,"versions":{"unv":"願他祖宗的罪孽被耶和華記念！願他母親的罪過不被塗抹！","bklcl":"Goān i ê chó͘-kong ê chōe-ok hō͘ Iâ-hô-hoa kì-tit;  Goān i ê lāu-bú ê chē-kòa bô tit-tio̍h chhat-siau.","tghg":"願伊的祖公的罪惡互耶和華記得！願伊的老母的罪過無得著擦消！","bklhl":"願伊ê祖公ê罪惡hō͘耶和華記得；　　願伊ê老母ê罪過無得tio̍h擦消。"}},{"book":"詩","chapter":109,"verse":15,"versions":{"unv":"願這些罪常在耶和華面前，使他的名號斷絕於世！","bklcl":"Goān hiah-ê chōe-ok siông-siông tī Iâ-hô-hoa ê bīn-chêng,  Tì-kàu I bia̍t in ê miâ tī sè-kan.","tghg":"願許個罪惡常常佇耶和華的面前，致到伊滅𪜶的名佇世間！","bklhl":"願hiah-ê罪惡常常tī耶和華ê面前，　　致到伊滅in ê名tī世間。"}},{"book":"詩","chapter":109,"verse":16,"versions":{"unv":"因為他不想施恩，卻逼迫困苦窮乏的和傷心的人，要把他們治死。","bklcl":"In-ūi i bô siūⁿ-tio̍h beh kiâⁿ lîn-bín;  Hoán-tńg khún-pek hit ê sòng-hiong khùn-khó͘ ê lâng,  Beh hāi-sí hiah-ê siong-sim ê lâng.","tghg":"因為伊無想著欲行憐憫，反轉窘迫彼個喪鄉困苦的人，欲害死許個傷心的人。","bklhl":"因為伊無想tio̍h beh行憐憫；　　反tńg窘迫hit ê sòng-hiong困苦ê人，　　Beh害死hiah-ê傷心ê人。"}},{"book":"詩","chapter":109,"verse":17,"versions":{"unv":"他愛咒罵，咒罵就臨到他；他不喜愛福樂，福樂就與他遠離！","bklcl":"I ài chiù-chó͘, chiù-chó͘ chiū kàu tī i;  I m̄-ài chiok-hok, chiok-hok chiū lī-khui i hn̄g-hn̄g.","tghg":"伊愛咒詛，咒詛就到佇伊；伊呣愛祝福，祝福就離開伊遠遠！","bklhl":"伊ài咒詛，咒詛就到tī伊；　　伊m̄-ài祝福，祝福就離開伊遠遠。"}},{"book":"詩","chapter":109,"verse":18,"versions":{"unv":"他拿咒罵當衣服穿上；這咒罵就如水進他裡面，像油入他的骨頭。","bklcl":"I ēng chiù-chó͘ chòe saⁿ lâi chhēng; Chiù-chó͘ chiū chhin-chhiūⁿ chúi ji̍p i ê pak-lāi, Chhin-chhiūⁿ iû ji̍p i ê kut.","tghg":"伊用咒詛做衫來穿；咒詛就親像水入伊的腹內，親像油入伊的骨。","bklhl":"伊用咒詛做衫來穿；　　咒詛就親像水入伊ê腹內，　　親像油入伊ê骨。"}},{"book":"詩","chapter":109,"verse":19,"versions":{"unv":"願這咒罵當他遮身的衣服，當他常束的腰帶！","bklcl":"Goān chit ê chiù-chó͘ chòe i chhēng tī sin-khu ê i-ho̍k,  Chòe i siông-siông hâ ê io-tòa.","tghg":"願此個咒詛做伊穿佇身軀的衣服，做伊常常縖的腰帶！","bklhl":"願chit ê咒詛做伊穿tī身軀ê衣服，　　做伊常常hâ ê腰帶。"}},{"book":"詩","chapter":109,"verse":20,"versions":{"unv":"這就是我對頭和用惡言議論我的人從耶和華那裡所受的報應。","bklcl":"Che chiū-sī góa ê tùi-te̍k, kap ēng pháiⁿ-ōe kong-kek góa ê sîn-hûn ê lâng,  Tùi Iâ-hô-hoa hia só͘ siū ê pò-èng.","tghg":"這就是我的對敵及用歹話攻擊我的神魂的人，對耶和華遐所受的報應。","bklhl":"這就是我ê對敵，kap用pháiⁿ話攻擊我ê神魂ê人，　　Tùi耶和華hia所受ê報應。"}},{"book":"詩","chapter":109,"verse":21,"versions":{"unv":"主─耶和華啊，求你為你的名恩待我；因你的慈愛美好，求你搭救我！","bklcl":"Chú Iâ-hô-hoa ah, kiû Lí in-ūi Lí ê miâ hó khoán-thāi góa;  In-ūi Lí ê chû-ài chin-hó, kiû Lí khan-kiù góa.","tghg":"主──耶和華啊，求你因為你的名好款待我；因為你的慈愛真好，求你牽救我！","bklhl":"主耶和華ah，求你因為你ê名好款待我；　　因為你ê慈愛真好，求你牽救我。"}},{"book":"詩","chapter":109,"verse":22,"versions":{"unv":"因為我困苦窮乏，內心受傷。","bklcl":"In-ūi góa sòng-hiong, khùn-khó͘,  Góa ê lāi-sim siū-siong.","tghg":"因為我喪鄉困苦，我的內心受傷。","bklhl":"因為我sòng-hiong、困苦，　　我ê內心受傷。"}},{"book":"詩","chapter":109,"verse":23,"versions":{"unv":"我如日影漸漸偏斜而去；我如蝗蟲被抖出來。","bklcl":"Góa ê hè-siū chhin-chhiūⁿ ji̍t-iáⁿ chiām-chiām chhiâ;  Góa chhin-chhiūⁿ chháu-meh siū kóaⁿ-chhut.","tghg":"我的歲壽親像日影漸漸斜(chhiâ)；我親像草蜢受趕出。","bklhl":"我ê歲壽親像日影漸漸chhiâ；　　我親像草蜢受趕出。"}},{"book":"詩","chapter":109,"verse":24,"versions":{"unv":"我因禁食，膝骨軟弱；我身上的肉也漸漸瘦了。","bklcl":"Góa in-ūi kìm-chia̍h, kha-thâu-u sng-nńg;  Góa ê bah siau-sán, bô lūn-te̍k.","tghg":"我因為禁食，腳頭窩酸軟；我的肉消瘦無潤澤。","bklhl":"我因為禁食，腳頭u痠軟；　　我ê肉消瘦，無潤澤。"}},{"book":"詩","chapter":109,"verse":25,"versions":{"unv":"我受他們的羞辱，他們看見我便搖頭。","bklcl":"Góa siū in ê húi-pòng;  In khòaⁿ-kìⁿ góa, chiū iô-thâu.","tghg":"我受𪜶的誹謗，𪜶看見我就搖頭。","bklhl":"我受in ê譭謗；　　In看見我，就搖頭。"}},{"book":"詩","chapter":109,"verse":26,"versions":{"unv":"耶和華─我的　神啊，求你幫助我，照你的慈愛拯救我，","bklcl":"Iâ-hô-hoa góa ê Siōng-tè ah, kiû Lí pang-chān góa;  Chiàu Lí ê chû-ài chín-kiù góa;","tghg":"耶和華──我的上帝啊，求你幫助我，照你的慈愛拯救我，","bklhl":"耶和華我ê上帝ah，求你幫贊我；　　照你ê慈愛拯救我；"}},{"book":"詩","chapter":109,"verse":27,"versions":{"unv":"使他們知道這是你的手，是你─耶和華所行的事。","bklcl":"Hō͘ in chai che sī chhut tī Lí ê chhiú;  Sī Lí Iâ-hô-hoa só͘ kiâⁿ ê sū.","tghg":"互𪜶知這是出佇你的手，是你──耶和華所行的事。","bklhl":"Hō͘ in知這是出tī你ê手；　　是你耶和華所行ê事。"}},{"book":"詩","chapter":109,"verse":28,"versions":{"unv":"任憑他們咒罵，惟願你賜福；他們幾時起來就必蒙羞，你的僕人卻要歡喜。","bklcl":"Chhut-chāi in chiù-chó͘, kiû Lí sù-hok;  In khí--lâi ê sî, beh tú-tio̍h kiàn-siàu,  Lí ê lô͘-po̍k beh hoaⁿ-hí.","tghg":"出在𪜶咒詛，求你賜福；𪜶起來的時欲抵著(tú-tio̍h)見誚，你的奴僕欲歡喜。","bklhl":"Chhut-chāi in咒詛，求你賜福；　　In起來ê時，beh tú-tio̍h見笑，你ê奴僕beh歡喜。"}},{"book":"詩","chapter":109,"verse":29,"versions":{"unv":"願我的對頭披戴羞辱！願他們以自己的羞愧為外袍遮身！","bklcl":"Goān góa ê tùi-te̍k ēng lêng-jio̍k chòe-saⁿ chhēng;  Goān in ēng in ê kiàn-siàu chòe phàu, moa sin-khu.","tghg":"願我的對敵用凌辱做衫穿！願𪜶用𪜶的見誚做袍𧜞身軀！","bklhl":"願我ê對敵用凌辱做衫穿；　　願in用in ê見笑做袍，moa身軀。"}},{"book":"詩","chapter":109,"verse":30,"versions":{"unv":"我要用口極力稱謝耶和華；我要在眾人中間讚美他；","bklcl":"Góa beh ēng góa ê chhùi tōa-tōa kám-siā Iâ-hô-hoa;  Góa beh tī chèng-lâng ê tiong-kan o-ló I.","tghg":"我欲用我的嘴大大感謝耶和華；我欲佇眾人的中間謳咾伊；","bklhl":"我beh用我ê嘴大大感謝耶和華；　　我beh tī眾人ê中間o-ló伊。"}},{"book":"詩","chapter":109,"verse":31,"versions":{"unv":"因為他必站在窮乏人的右邊，要救他脫離審判他靈魂的人。","bklcl":"In-ūi I beh khiā tī sòng-hiong lâng ê chiàⁿ-pêng,  Beh kiù i thoat-lī sím-phòaⁿ i ê sìⁿ-miā ê lâng.","tghg":"因為伊欲徛佇喪鄉人的正旁，欲救伊脫離審判伊的生命的人。","bklhl":"因為伊beh khiā tī sòng-hiong人ê chiàⁿ-pêng，　　Beh救伊脫離審判伊ê性命ê人。"}}]