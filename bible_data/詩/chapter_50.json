[{"book":"詩","chapter":50,"verse":1,"versions":{"unv":"（亞薩的詩。）大能者　神─耶和華已經發言招呼天下，從日出之地到日落之處。","bklcl":"A-sat ê si.1)\tChoân-lêng ê Siōng-tè Iâ-hô-hoa ū kóng-chhut ōe, lâi tiàu thiⁿ-ē;  Tùi ji̍t-chhut kàu ji̍t-lo̍h ê só͘-chāi.","tghg":"〔亞薩的詩。〕全能的上帝──耶和華有講出話來召(tiàu)天下，對日出到日落的所在。","bklhl":"A-sat ê詩。1) 全能ê上帝耶和華有講出話，來召天下；　　Tùi日出到日落ê所在。"}},{"book":"詩","chapter":50,"verse":2,"versions":{"unv":"從全美的錫安中，　神已經發光了。","bklcl":"Tùi chiâu-chn̂g súi ê Sek-an, Siōng-tè ū hoat-chhut kng.","tghg":"對齊(chiâu-chn̂g)全媠的錫安，上帝有發出光。","bklhl":"Tùi齊全súi ê錫安，　　上帝有發出光。"}},{"book":"詩","chapter":50,"verse":3,"versions":{"unv":"我們的　神要來，決不閉口。有烈火在他面前吞滅；有暴風在他四圍大颳。","bklcl":"Goán ê Siōng-tè beh lâi, koat-toàn bô chēng-chēng;  Ū hé tī I ê bīn-chêng teh sio,  Ū hong tī I ê sì-ûi chin thàu.","tghg":"阮的上帝欲來，決斷無靜靜。有火佇伊的面前啲燒；有風佇伊的四圍真透。","bklhl":"阮ê上帝beh來，決斷無靜靜；　　有火tī伊ê面前teh燒，　　有風tī伊ê四圍真透。"}},{"book":"詩","chapter":50,"verse":4,"versions":{"unv":"他招呼上天下地，為要審判他的民，","bklcl":"I beh kiò téng-bīn ê thiⁿ kap tōe;  Ūi-tio̍h beh sím-phòaⁿ I ê peh-sìⁿ;","tghg":"伊欲叫頂面的天及地；為著欲審判伊的百姓，","bklhl":"伊beh叫頂面ê天kap地；　　為tio̍h beh審判伊ê百姓；"}},{"book":"詩","chapter":50,"verse":5,"versions":{"unv":"說：招聚我的聖民到我這裡來，就是那些用祭物與我立約的人。","bklcl":"Kóng, Tio̍h chio-chi̍p Góa sèng ê peh-sìⁿ lâi Góa chia,  Chiū-sī hiah-ê ēng chè-sū kap Góa li̍p-iok ê lâng.","tghg":"講：著招集我聖的百姓來我遮，就是許個用祭祀及我立約的人。","bklhl":"講，tio̍h招集我聖ê百姓來我chia，　　就是hiah-ê用祭祀kap我立約ê人。"}},{"book":"詩","chapter":50,"verse":6,"versions":{"unv":"諸天必表明他的公義，因為　神是施行審判的。（細拉）","bklcl":"Chiah-ê thiⁿ beh hián-bêng I ê kong-gī;  In-ūi Siōng-tè pún-sin sī chòe sím-phòaⁿ--ê.\t\t[Sè-la̍h","tghg":"諸個天欲顯明伊的公義，因為上帝本身是做審判者。（細拉）","bklhl":"Chiah-ê天 beh顯明伊ê公義；　　因為上帝本身是做審判ê。\t[Sè-la̍h]"}},{"book":"詩","chapter":50,"verse":7,"versions":{"unv":"我的民哪，你們當聽我的話！以色列啊，我要勸戒你；我是　神，是你的　神！","bklcl":"Góa ê peh-sìⁿ ah, lín tio̍h thiaⁿ, Góa beh kóng;  Í-sek-lia̍t ah, Góa beh kéng-kài lí;  Góa sī Siōng-tè, lí ê Siōng-tè.","tghg":"我的百姓啊，恁著聽，我欲講！以色列啊，我欲警戒你；我是上帝，你的上帝！","bklhl":"我ê百姓ah，lín tio̍h聽，我beh講；　　以色列ah，我beh警戒你；　　我是上帝，你ê上帝。"}},{"book":"詩","chapter":50,"verse":8,"versions":{"unv":"我並不因你的祭物責備你；你的燔祭常在我面前。","bklcl":"Góa bô in-ūi lí ê chè-sū chek-pī lí;  Lí ê sio-chè siông-siông tī Góa ê bīn-chêng.","tghg":"我無因為你的祭祀責備你；你的燒祭常常佇我的面前。","bklhl":"我無因為你ê祭祀責備你；　　你ê燒祭常常tī我ê面前。"}},{"book":"詩","chapter":50,"verse":9,"versions":{"unv":"我不從你家中取公牛，也不從你圈內取山羊；","bklcl":"Góa bô tùi lí ê chhù chhú kang ê gû,  Ia̍h bô tùi lí ê tiâu chhú kang ê soaⁿ-iûⁿ.","tghg":"我無對你的厝取(chhú)公(kang)的牛，亦無對你的[廄](tiâu)取公的山羊。","bklhl":"我無tùi你ê厝取公ê牛，　　亦無tùi你ê寮取公ê山羊。"}},{"book":"詩","chapter":50,"verse":10,"versions":{"unv":"因為，樹林中的百獸是我的，千山上的牲畜也是我的。","bklcl":"In-ūi chhiū-nâ-lāi ê pah-siù,  Chheng-soaⁿ ê cheng-siⁿ, lóng sī Góa ê.","tghg":"因為，樹林內的百(pah)獸，千山的精牲攏是我的。","bklhl":"因為樹林內ê百獸，　　千山ê cheng-siⁿ，lóng是我ê。"}},{"book":"詩","chapter":50,"verse":11,"versions":{"unv":"山中的飛鳥，我都知道；野地的走獸也都屬我。","bklcl":"Soaⁿ-tiong ê pe-chiáu, Góa lóng chai;  Khòng-iá ê cháu-siù ia̍h lóng sio̍k tī Góa.","tghg":"山中的飛鳥，我攏知；曠野的走獸亦攏屬佇我。","bklhl":"山中ê飛鳥，我lóng知；　　曠野ê走獸亦lóng屬tī我。"}},{"book":"詩","chapter":50,"verse":12,"versions":{"unv":"我若是飢餓，我不用告訴你，因為世界和其中所充滿的都是我的。","bklcl":"Góa nā iau, bô beh kā lí kóng;  In-ūi sè-kài kap kî-tiong só͘ chhiong-móa ê, lóng sī Góa ê.","tghg":"我若枵，無欲給你講，因為世界及其中所充滿的攏是我的。","bklhl":"我若iau，無beh kā你講；　　因為世界kap其中所充滿ê，lóng是我ê。"}},{"book":"詩","chapter":50,"verse":13,"versions":{"unv":"我豈吃公牛的肉呢？我豈喝山羊的血呢？","bklcl":"Góa kiám beh chia̍h gû-káng ê bah,  Á-sī lim soaⁿ-iûⁿ-káng ê huih mah?","tghg":"我豈欲食牛牨(káng)的肉？抑是飲山羊牨的血嗎？","bklhl":"我kiám beh食牛káng ê肉，　　Á是lim山羊káng ê血mah？"}},{"book":"詩","chapter":50,"verse":14,"versions":{"unv":"你們要以感謝為祭獻與　神，又要向至高者還你的願，","bklcl":"Lí tio̍h ēng kám-siā chòe chè, hiàn hō͘ Siōng-tè;  Koh tio̍h tùi Chì-koâiⁿ--ê, siā lí ê goān;","tghg":"你著用感謝做祭獻互上帝，閣著對至高者謝你的願，","bklhl":"你tio̍h用感謝做祭，獻hō͘上帝；　　Koh tio̍h tùi至koân ê，謝你ê願；"}},{"book":"詩","chapter":50,"verse":15,"versions":{"unv":"並要在患難之日求告我；我必搭救你，你也要榮耀我。","bklcl":"Tī hoān-lān ê ji̍t tio̍h kiû-kiò Góa;  Góa beh kiù lí, lí ia̍h beh êng-kng Góa.","tghg":"佇患難的日著求叫我；我欲救你，你亦欲榮光我。","bklhl":"Tī患難ê日tio̍h求叫我；　　我beh救你，你亦beh榮光我。"}},{"book":"詩","chapter":50,"verse":16,"versions":{"unv":"但　神對惡人說：你怎敢傳說我的律例，口中提到我的約呢？","bklcl":"Nā-sī Siōng-tè tùi pháiⁿ-lâng kóng,  Lí thái-thó káⁿ thoân Góa ê lu̍t-lē,  Chhùi kóng-khí Góa ê iok ah?","tghg":"若是上帝對歹人講：你豈可敢傳我的律例，嘴講起我的約啊？","bklhl":"但是上帝對pháiⁿ人講，　　你thái-thó敢傳我ê律例，　　嘴講起我ê約ah？"}},{"book":"詩","chapter":50,"verse":17,"versions":{"unv":"其實你恨惡管教，將我的言語丟在背後。","bklcl":"Kî-si̍t lí iàm-chiān kà-sī,  Chiong Góa ê ōe hiat tī lí ê ka-chiah-āu.","tghg":"其實你厭賤教示，將我的話㧒佇你的尻脊(ka-chiah)後。","bklhl":"其實你厭賤教示，　　將我ê話hiat tī你ê ka-chiah後。"}},{"book":"詩","chapter":50,"verse":18,"versions":{"unv":"你見了盜賊就樂意與他同夥，又與行姦淫的人一同有分。","bklcl":"Lí khòaⁿ-kìⁿ chha̍t, chiū kap i tâng-sim;  Koh kap kiâⁿ kan-îm ê lâng saⁿ-kap ū hūn.","tghg":"你看見賊就及伊同心，閣及行姦淫的人相及有份。","bklhl":"你看見賊，就kap伊同心；　　Koh kap行姦淫ê人相kap有份。"}},{"book":"詩","chapter":50,"verse":19,"versions":{"unv":"你口任說惡言；你舌編造詭詐。","bklcl":"Lí hō͘ lí ê chhùi siông-siông kóng pháiⁿ-ōe,  Lí ê chi̍h chō-chok kan-chà.","tghg":"你互你的嘴常常講歹話；你的舌造作奸詐。","bklhl":"你hō͘你ê嘴常常講pháiⁿ話，　　你ê舌造作奸詐。"}},{"book":"詩","chapter":50,"verse":20,"versions":{"unv":"你坐著毀謗你的兄弟，讒毀你親母的兒子。","bklcl":"Lí chē-teh húi-pòng lí ê hiaⁿ-tī;  Bû-lōa lí ê tâng-pau.","tghg":"你坐啲誹謗(húi-pòng)你的兄弟，誣賴你的同胞。","bklhl":"你坐teh譭謗你ê兄弟；　　誣賴你ê同胞。"}},{"book":"詩","chapter":50,"verse":21,"versions":{"unv":"你行了這些事，我還閉口不言，你想我恰和你一樣；其實我要責備你，將這些事擺在你眼前。","bklcl":"Lí kiâⁿ chiah-ê sū, Góa chēng-chēng bô kóng;  Lí phah-sǹg Góa tú-tú kap lí chi̍t-iūⁿ.  Kî-si̍t Góa beh chek-pī lí; chiong chiah-ê sū pâi tī lí ê ba̍k-chiu-chêng.","tghg":"你行諸個事，我靜靜無講，你拍算我抵抵(tú-tú)及你一樣；其實我欲責備你，將諸個事排佇你的目睭前。","bklhl":"你行chiah ê事，我靜靜無講；　　你phah算我tú-tú kap你一樣。　　其實我beh責備你；將chiah ê事排tī你ê目睭前。"}},{"book":"詩","chapter":50,"verse":22,"versions":{"unv":"你們忘記　神的，要思想這事，免得我把你們撕碎，無人搭救。","bklcl":"Lín bōe-kì-tit Siōng-tè ê lâng, tio̍h siūⁿ chit ê sū,  Bián-tì Góa chiong lín thiah-chhùi, bô lâng chín-kiù.","tghg":"恁𣍐記得上帝的人，著想此個事，免致我將恁拆碎，無人拯救。","bklhl":"Lín bōe記得上帝ê人，tio̍h想chit ê事，　　免致我將lín拆碎，無人拯救。"}},{"book":"詩","chapter":50,"verse":23,"versions":{"unv":"凡以感謝獻上為祭的便是榮耀我；那按正路而行的，我必使他得著我的救恩。","bklcl":"Kìⁿ-nā ēng kám-siā hiàn chòe chè-ê, chiū-sī êng-kng Góa;  Kín-sīn kiâⁿ ê lâng,  Góa beh hō͘ i khòaⁿ-kìⁿ Siōng-tè ê kiù-un.","tghg":"見若用感謝獻做祭的就是榮光我；謹慎行的人，我欲互伊看見上帝的救恩。","bklhl":"見若用感謝獻做祭ê，就是榮光我；　　謹慎行ê人，　　我beh hō͘伊看見上帝ê救恩。"}}]