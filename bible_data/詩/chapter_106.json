[{"book":"詩","chapter":106,"verse":1,"versions":{"unv":"你們要讚美耶和華！要稱謝耶和華，因他本為善；他的慈愛永遠長存！","bklcl":"Lín tio̍h o-ló Iâ-hô-hoa.  Lín tio̍h kám-siā Iâ-hô-hoa; in-ūi I sī hó;  I ê chû-ài éng-oán tī--teh.","tghg":"恁著謳咾耶和華！恁著感謝耶和華，因為伊是好；伊的慈愛永遠佇啲！","bklhl":"Lín tio̍h o-ló耶和華。　　Lín tio̍h感謝耶和華；因為伊是好；　　伊ê慈愛永遠tī-teh。"}},{"book":"詩","chapter":106,"verse":2,"versions":{"unv":"誰能傳說耶和華的大能？誰能表明他一切的美德？","bklcl":"Chī-chūi ōe kóng-khí Iâ-hô-hoa ê tōa koân-lêng?  Chī-chūi ōe piáu-bêng I it-chhè ê miâ-siaⁿ?","tghg":"是誰會講起耶和華的大權能？是誰會表明伊一切的名聲？","bklhl":"Chī-chūi能講起耶和華ê大權能？　　Chī-chūi能表明伊一切ê名聲？"}},{"book":"詩","chapter":106,"verse":3,"versions":{"unv":"凡遵守公平、常行公義的，這人便為有福！","bklcl":"Kìⁿ-nā chun-siú kong-pêng, siông-siông kiâⁿ kong-gī--ê;  Chit-hō lâng chiū ū hok-khì.","tghg":"見若遵守公平，常常行公義者，此號人就有福氣！","bklhl":"見若遵守公平，常常行公義ê；　　Chit號人就有福氣。"}},{"book":"詩","chapter":106,"verse":4,"versions":{"unv":"耶和華啊，你用恩惠待你的百姓；求你也用這恩惠記念我，開你的救恩眷顧我，","bklcl":"Iâ-hô-hoa ah, Lí ēng un-hūi khoán-thāi Lí ê peh-sìⁿ, kiû Lí ia̍h ēng che kì-liām góa; Ēng Lí ê kiù-un lîm-kàu góa.","tghg":"耶和華啊，你用恩惠款待你的百姓；求你亦用這紀念我，用你的救恩臨到我，","bklhl":"耶和華ah，你用恩惠款待你ê百姓，求你亦用這記念我；　　用你ê救恩臨到我。"}},{"book":"詩","chapter":106,"verse":5,"versions":{"unv":"使我見你選民的福，樂你國民的樂，與你的產業一同誇耀。","bklcl":"Hō͘ góa khòaⁿ-kìⁿ Lí kéng ê peh-sìⁿ ê hok-khì,  Hoaⁿ-hí Lí ê kok ê khoài-lo̍k,  Kap Lí ê sán-gia̍p saⁿ-kap êng-kng.","tghg":"互我看見你揀的百姓的福氣，歡喜你的國的快樂，及你的產業相及榮光。","bklhl":"Hō͘我看見你揀ê百姓ê福氣，　　歡喜你ê國ê快樂，　　Kap你ê產業相kap榮光。"}},{"book":"詩","chapter":106,"verse":6,"versions":{"unv":"我們與我們的祖宗一同犯罪；我們作了孽，行了惡。","bklcl":"Goán kap goán ê chó͘-kong pîⁿ-pîⁿ hoān-chōe,  Goán chok-gia̍t, kiâⁿ pháiⁿ.","tghg":"阮及阮的祖公平平犯罪；阮作孽(chok-gia̍t)，行歹。","bklhl":"阮kap阮ê祖公平平犯罪，　　阮作孽，行pháiⁿ。"}},{"book":"詩","chapter":106,"verse":7,"versions":{"unv":"我們的祖宗在埃及不明白你的奇事，不記念你豐盛的慈愛，反倒在紅海行了悖逆。","bklcl":"Goán ê chó͘-kong tī Ai-ki̍p bô bêng-pe̍k Lí ê kî-sū;  Bô kì-liām Lí hong-sēng ê chû-ài;  Hoán-tńg tī hit ê hái, chiū-sī tī Âng-hái, kiâⁿ pōe-ge̍k.","tghg":"阮的祖公佇埃及無明白你的奇事，無紀念你豐盛的慈愛，反轉佇彼個海就是佇紅海行悖逆(pōe-ge̍k)。","bklhl":"阮ê祖公tī埃及無明白你ê奇事；　　無記念你豐盛ê慈愛；　　反tńg tī hit ê海，就是tī紅海，行悖逆。"}},{"book":"詩","chapter":106,"verse":8,"versions":{"unv":"然而，他因自己的名拯救他們，為要彰顯他的大能，","bklcl":"Nā-sī I in-ūi ka-kī ê miâ chín-kiù in,  Ūi-tio̍h beh hián-bêng I ê tōa koân-lêng.","tghg":"若是伊因為家己的名拯救𪜶，為著欲顯明伊的大權能，","bklhl":"但是伊因為家己ê名拯救in，　　為tio̍h beh顯明伊ê大權能。"}},{"book":"詩","chapter":106,"verse":9,"versions":{"unv":"並且斥責紅海，海便乾了；他帶領他們經過深處，如同經過曠野。","bklcl":"Koh hoah Âng-hái, hái chiū ta;  I chhōa in keng-kè chhim ê só͘-chāi, ná chhin-chhiūⁿ keng-kè khòng-iá.","tghg":"閣喝(hoah)紅海，海就乾；伊導𪜶經過深的所在，那(ná)親像經過曠野。","bklhl":"Koh hoah紅海，海就ta；　　伊chhōa in經過深ê所在，ná親像經過曠野。"}},{"book":"詩","chapter":106,"verse":10,"versions":{"unv":"他拯救他們脫離恨他們人的手，從仇敵手中救贖他們。","bklcl":"I kiù in thoat-lī oàn-hūn in ê lâng ê chhiú,  Tùi tùi-te̍k ê chhiú-tiong kiù-sio̍k in.","tghg":"伊救𪜶脫離怨恨𪜶的人的手，對對敵的手中救贖𪜶。","bklhl":"伊救in脫離怨恨in ê人ê手，　　Tùi對敵ê手中救贖in。"}},{"book":"詩","chapter":106,"verse":11,"versions":{"unv":"水淹沒他們的敵人，沒有一個存留。","bklcl":"Chúi im-ba̍t in ê tùi-te̍k;  In chiū bô lâu chi̍t-ê.","tghg":"水淹密𪜶的對敵，𪜶就無留一個。","bklhl":"水淹密in ê對敵；　　In就無留一个。"}},{"book":"詩","chapter":106,"verse":12,"versions":{"unv":"那時，他們才信了他的話，歌唱讚美他。","bklcl":"Hit-tia̍p in chiah sìn I ê ōe;  Chhiùⁿ-koa o-ló I.","tghg":"彼霎(tia̍p)，𪜶才信伊的話，唱歌謳咾伊。","bklhl":"Hit-tia̍p in chiah信伊ê話；　　唱歌o-ló伊。"}},{"book":"詩","chapter":106,"verse":13,"versions":{"unv":"等不多時，他們就忘了他的作為，不仰望他的指教，","bklcl":"In khoài-khoài bōe-kì-tit I ê só͘-chòe;  Bô thèng-hāu I ê chí-kàu;","tghg":"𪜶快快𣍐記得伊的所做，無聽候伊的指教，","bklhl":"In快快bōe記得伊ê所做；　　無thèng候伊ê指教；"}},{"book":"詩","chapter":106,"verse":14,"versions":{"unv":"反倒在曠野大起慾心，在荒地試探　神。","bklcl":"Hoán-tńg tī khòng-iá tōa khí tham-chia̍h;  Tī pha-hng ê só͘-chāi chhì Siōng-tè.","tghg":"反轉佇曠野大起貪食，佇拋荒的所在試上帝。","bklhl":"反tńg tī曠野大起貪食；　　Tī拋荒ê所在chhì上帝。"}},{"book":"詩","chapter":106,"verse":15,"versions":{"unv":"他將他們所求的賜給他們，卻使他們的心靈軟弱。","bklcl":"I chiong in só͘ kiû--ê hō͘--in,  Chóng-sī hō͘ in ê sîn-hûn soe-lám.","tghg":"伊將𪜶所求的互𪜶，總是互𪜶的神魂衰膦(soe-lám)。","bklhl":"伊將in所求ê hō͘-in，　　總是hō͘ in ê神魂衰lám。"}},{"book":"詩","chapter":106,"verse":16,"versions":{"unv":"他們又在營中嫉妒摩西和耶和華的聖者亞倫。","bklcl":"In koh tī iâⁿ-tiong oàn-tò͘ Mô͘-se,  Kap Iâ-hô-hoa ê sèng ê A-lûn.","tghg":"𪜶閣佇營中怨妒摩西，及耶和華的聖的亞倫。","bklhl":"In koh tī營中怨妒摩西，　　Kap耶和華ê聖ê亞倫。"}},{"book":"詩","chapter":106,"verse":17,"versions":{"unv":"地裂開，吞下大坍，掩蓋亞比蘭一黨的人。","bklcl":"Tōe chiū khui, thun Tāi-tan,  Iám-ba̍t A-pí-lân ê tóng.","tghg":"地就開，吞大坍，掩(iám)密亞比蘭的黨。","bklhl":"地就開，吞Tāi-tan，　　掩密A-pí-lân ê黨。"}},{"book":"詩","chapter":106,"verse":18,"versions":{"unv":"有火在他們的黨中發起；有火焰燒毀了惡人。","bklcl":"Ū hé tī in ê tóng-tiong hoat-khí,  Ū hé-iām sio-bia̍t hiah-ê pháiⁿ-lâng.","tghg":"有火佇𪜶的黨中發起；有火焰燒滅許個歹人。","bklhl":"有火 tī in ê黨中發起，　　有火燄燒滅hiah-ê pháiⁿ人。"}},{"book":"詩","chapter":106,"verse":19,"versions":{"unv":"他們在何烈山造了牛犢，叩拜鑄成的像。","bklcl":"In tī Hô-lia̍t chō gû-á,  Phak-pài só͘ chù ê siōng.","tghg":"𪜶佇何烈造牛仔，仆拜所鑄的像。","bklhl":"In tī Hô-lia̍t造牛á，　　仆拜所鑄ê像。"}},{"book":"詩","chapter":106,"verse":20,"versions":{"unv":"如此將他們榮耀的主換為吃草之牛的像，","bklcl":"Án-ni chiong in ê êng-kng, Ōaⁿ chòe chia̍h-chháu ê gû-á siōng.","tghg":"按呢將𪜶的榮光換做食草的牛仔像，","bklhl":"Án-ni將in ê榮光，　　換做食草ê牛á siōng。"}},{"book":"詩","chapter":106,"verse":21,"versions":{"unv":"忘了　神─他們的救主；他曾在埃及行大事，","bklcl":"Bōe-kì-tit kiù in ê Siōng-tè,  Bat kiâⁿ tōa ê tāi-chì tī Ai-ki̍p--ê;","tghg":"𣍐記得救𪜶的上帝，曾行大的代誌佇埃及者，","bklhl":"Bōe記得救in ê上帝，　　Bat行大ê tāi-chì tī埃及-ê；"}},{"book":"詩","chapter":106,"verse":22,"versions":{"unv":"在含地行奇事，在紅海行可畏的事。","bklcl":"Kiâⁿ kî-sū tī Hâm ê tōe,  Kiâⁿ thang kiaⁿ ê sū tī Âng-hái.","tghg":"行奇事佇含的地，行通驚的事佇紅海。","bklhl":"行奇事tī含ê地，　　行thang驚ê事tī紅海。"}},{"book":"詩","chapter":106,"verse":23,"versions":{"unv":"所以，他說要滅絕他們；若非有他所揀選的摩西站在當中（原文是破口），使他的忿怒轉消，恐怕他就滅絕他們。","bklcl":"Só͘-í I kóng beh bia̍t-bô in,  Nā m̄-sī ū I só͘ kéng ê Mô͘-se, tng koat-lia̍t ê sî, khiā I ê bīn-chêng,  Bán-hôe I ê siū-khì, kiaⁿ-liáu I bia̍t-bô in.","tghg":"所以，伊講欲滅無𪜶；若呣是有伊所揀的摩西當決裂(koat-lia̍t)的時徛伊的面前，挽回伊的受氣，驚了伊滅無𪜶。","bklhl":"所以伊講beh滅無in，　　若m̄是有伊所揀ê摩西，當決裂ê時，khiā伊ê面前，　　挽回伊ê受氣，驚了伊滅無in。"}},{"book":"詩","chapter":106,"verse":24,"versions":{"unv":"他們又藐視那美地，不信他的話，","bklcl":"In koh khòaⁿ-khin hit ê hó ê tōe,  M̄-sìn I ê ōe.","tghg":"𪜶閣看輕彼個好的地，呣信伊的話，","bklhl":"In koh看輕hit ê好ê地，　　M̄信伊ê話。"}},{"book":"詩","chapter":106,"verse":25,"versions":{"unv":"在自己帳棚內發怨言，不聽耶和華的聲音。","bklcl":"Tī in pò͘-pîⁿ-lāi hoat-chhut oàn-hūn ê ōe,  M̄-thiaⁿ Iâ-hô-hoa ê siaⁿ.","tghg":"佇𪜶布棚內發出怨恨的話，呣聽耶和華的聲。","bklhl":"Tī in布棚內發出怨恨ê話，　　M̄聽耶和華ê聲。"}},{"book":"詩","chapter":106,"verse":26,"versions":{"unv":"所以，他對他們起誓：必叫他們倒在曠野，","bklcl":"Só͘-í I tùi in kia̍h-khí chhiú chiù-chōa,  Beh hō͘ in sí tī khòng-iá.","tghg":"所以，伊對𪜶攑起手咒誓：欲互𪜶死佇曠野，","bklhl":"所以伊對in kia̍h起手chiù-chōa，　　Beh hō͘ in死tī曠野。"}},{"book":"詩","chapter":106,"verse":27,"versions":{"unv":"叫他們的後裔倒在列國之中，分散在各地。","bklcl":"Hō͘ in ê hō͘-è sí tī lia̍t-kok ê tiong-kan,  Sì-sòaⁿ tī ta̍k só͘-chāi.","tghg":"互𪜶的後裔死佇列國的中間，四散佇逐所在。","bklhl":"Hō͘ in ê後裔死tī列國ê中間，　　四散tī ta̍k所在。"}},{"book":"詩","chapter":106,"verse":28,"versions":{"unv":"他們又與巴力•毘珥連合，且吃了祭死神（或譯：人）的物。","bklcl":"In koh kap Pa-le̍k-pí-jíⁿ liân-ha̍p,  Chia̍h chè-hiàn sí--ê ê mi̍h.","tghg":"𪜶閣及巴力毗珥聯合，食祭獻死者的物。","bklhl":"In koh kap Pa-le̍k-pí-jíⁿ連合，　　食祭獻死ê ê物。"}},{"book":"詩","chapter":106,"verse":29,"versions":{"unv":"他們這樣行，惹耶和華發怒，便有瘟疫流行在他們中間。","bklcl":"In án-ni kiâⁿ, jiá I ê siū-khì;  Chiū ū un-e̍k liû-hêng tī in tiong-kan.","tghg":"𪜶按呢行，惹伊的受氣，就有瘟疫流行佇𪜶中間。","bklhl":"In án-ni行，惹伊ê受氣；　　就有瘟疫流行tī in中間。"}},{"book":"詩","chapter":106,"verse":30,"versions":{"unv":"那時，非尼哈站起，刑罰惡人，瘟疫這才止息。","bklcl":"Hit-sî Hui-nî-hap khí--lâi, kiâⁿ hêng-hoa̍t;  Un-e̍k chiah soah.","tghg":"彼時，非尼哈起來，行刑罰，瘟疫才息。","bklhl":"Hit時Hui-nî-hap起來，行刑罰；　　瘟疫chiah soah。"}},{"book":"詩","chapter":106,"verse":31,"versions":{"unv":"那就算為他的義，世世代代，直到永遠。","bklcl":"Chit-ê chiū kā i sǹg-chòe gī,  Sè-sè tāi-tāi, ti̍t kàu éng-oán.","tghg":"此個就給伊算做義，世世代代，直到永遠。","bklhl":"Chit ê就kā伊算做義，　　世世代代，直到永遠。"}},{"book":"詩","chapter":106,"verse":32,"versions":{"unv":"他們在米利巴水又叫耶和華發怒，甚至摩西也受了虧損，","bklcl":"In tī Bí-lī-pa ê chúi, koh hō͘ Iâ-hô-hoa siū-khì,  Sīm-chì Mô͘-se ūi-tio̍h in ê iân-kò͘ iā siū khui-sún;","tghg":"𪜶佇米利巴的水閣互耶和華受氣，甚至(sīm-chì)摩西為著𪜶的緣故也受虧損(khui-sún)，","bklhl":"In tī Bí-lī-pa ê水，koh hō͘耶和華受氣，　　甚至摩西為tio̍h in ê緣故也受虧損；"}},{"book":"詩","chapter":106,"verse":33,"versions":{"unv":"是因他們惹動他的靈，摩西（原文是他）用嘴說了急躁的話。","bklcl":"Sī in-ūi in ngó͘-ge̍k I ê sîn,  Tì-kàu Mô͘-se kóng-chhut sò-sèng ê ōe.","tghg":"是因為𪜶忤逆(ngó͘-ge̍k)伊的神，致到摩西講出躁性的話。","bklhl":"是因為in忤逆伊ê神，　　致到摩西講出躁性ê話。"}},{"book":"詩","chapter":106,"verse":34,"versions":{"unv":"他們不照耶和華所吩咐的滅絕外邦人，","bklcl":"Iâ-hô-hoa hoan-hù in châu-bia̍t hiah-ê peh-sìⁿ;  In bô thiaⁿ-thàn.","tghg":"耶和華吩咐𪜶剿滅(châu-bia̍t)許個百姓，𪜶無聽趁，","bklhl":"耶和華吩咐in剿滅hiah-ê百姓；　　In無聽thàn。"}},{"book":"詩","chapter":106,"verse":35,"versions":{"unv":"反與他們混雜相合，學習他們的行為，","bklcl":"Hoán-tńg kap gōa-pang lâng hūn-cha̍p,  O̍h in ê só͘-chòe;","tghg":"反轉及外邦人混雜，學𪜶的所做，","bklhl":"反tńg kap外邦人混雜，　　學in ê所做；"}},{"book":"詩","chapter":106,"verse":36,"versions":{"unv":"事奉他們的偶像，這就成了自己的網羅，","bklcl":"Ho̍k-sāi in ê ngó͘-siōng,  Che sī chiâⁿ-chòe hāi in ê oa̍h-tauh.","tghg":"服事𪜶的偶像，這是成做害𪜶的活罩(oa̍h-tauh)，","bklhl":"服事in ê偶像，　　這是成做害in ê活tauh。"}},{"book":"詩","chapter":106,"verse":37,"versions":{"unv":"把自己的兒女祭祀鬼魔，","bklcl":"Chiong in ê kiáⁿ cha-bó͘-kiáⁿ chè-sū kúi-sîn,","tghg":"將𪜶的子查某子祭祀鬼神，","bklhl":"將in ê kiáⁿ cha-bó͘-kiáⁿ祭祀鬼神，"}},{"book":"詩","chapter":106,"verse":38,"versions":{"unv":"流無辜人的血，就是自己兒女的血，把他們祭祀迦南的偶像，那地就被血污穢了。","bklcl":"Lâu bô-chōe ê lâng ê huih, chiū-sī in ê kiáⁿ cha-bó͘-kiáⁿ ê huih,  chiong in chè-sū Ka-lâm ê ngó͘-siōng;  Hit ê tōe chiū hō͘ huih phah lâ-sâm.","tghg":"流無罪的人的血，就是𪜶的子查某子的血，將𪜶祭祀迦南的偶像，彼個地就互血拍垃墋。","bklhl":"流無罪ê人ê血，就是in ê kiáⁿ cha-bó͘-kiáⁿ ê血，　　將in祭祀迦南ê偶像；　　Hit-ê地就hō͘血phah lâ-sâm。"}},{"book":"詩","chapter":106,"verse":39,"versions":{"unv":"這樣，他們被自己所做的污穢了，在行為上犯了邪淫。","bklcl":"Án-ni in hō͘ ka-kī ê só͘-chòe phah lâ-sâm,  Tī in ê só͘-kiâⁿ hoān-tio̍h îm-hēng.","tghg":"按呢，𪜶互家己的所做拍垃墋，佇𪜶的所行犯著淫行。","bklhl":"Án-ni in hō͘家己ê所做phah lâ-sâm，　　Tī in ê所行犯tio̍h淫行。"}},{"book":"詩","chapter":106,"verse":40,"versions":{"unv":"所以，耶和華的怒氣向他的百姓發作，憎惡他的產業，","bklcl":"Só͘-í Iâ-hô-hoa ê siū-khì tùi I ê peh-sìⁿ hoat-chhut,  Iàm-ò͘ⁿ I ê sán-gia̍p.","tghg":"所以，耶和華的受氣對伊的百姓發出，厭惡伊的產業，","bklhl":"所以耶和華ê受氣對伊ê百姓發出，　　厭惡伊ê產業。"}},{"book":"詩","chapter":106,"verse":41,"versions":{"unv":"將他們交在外邦人的手裡；恨他們的人就轄制他們。","bklcl":"Chiong in kau-tài gōa-pang lâng ê chhiú;  Oàn-hūn in ê lâng chiū koán-hat in.","tghg":"將𪜶交代外邦人的手；怨恨𪜶的人就管轄𪜶。","bklhl":"將in交帶外邦人ê手；　　怨恨in ê人就管轄in。"}},{"book":"詩","chapter":106,"verse":42,"versions":{"unv":"他們的仇敵也欺壓他們，他們就伏在敵人手下。","bklcl":"In ê tùi-te̍k iā ap-chè in,  In chiū khut-ho̍k tī tùi-te̍k ê chhiú-ē.","tghg":"𪜶的對敵也壓制𪜶，𪜶就屈服佇對敵的手下。","bklhl":"In ê對敵也壓制in，　　In就屈服tī對敵ê手下。"}},{"book":"詩","chapter":106,"verse":43,"versions":{"unv":"他屢次搭救他們，他們卻設謀背逆，因自己的罪孽降為卑下。","bklcl":"I chōe-chōe pái chín-kiù in;  Chóng-sī in tī in ê kè-bô͘-tiong pōe-ge̍k I;  In-ūi ka-kī ê chōe-ok kàng-chòe pi-chiān.","tghg":"伊多多擺拯救𪜶，總是𪜶佇𪜶的計謀中悖逆伊；因為家己的罪惡降做卑賤。","bklhl":"伊chōe-chōe pái拯救in；　　總是in tī in ê計謀中悖逆伊；　　因為家己ê罪惡降做卑賤。"}},{"book":"詩","chapter":106,"verse":44,"versions":{"unv":"然而，他聽見他們哀告的時候，就眷顧他們的急難，","bklcl":"Iáu-kú I thiaⁿ-kìⁿ in ai-kiò ê sî, Chiū thé-thiap in ê gûi-kip;","tghg":"猶久伊聽見𪜶哀叫的時，就體貼𪜶的危急，","bklhl":"Iáu-kú伊聽見in ai-叫ê時，　　就體貼in ê危急；"}},{"book":"詩","chapter":106,"verse":45,"versions":{"unv":"為他們記念他的約，照他豐盛的慈愛後悔。","bklcl":"Ūi-tio̍h in lâi kì-liām I ê iok,  Chiàu I hong-sēng ê chû-ài hôe-sim tńg-ì.","tghg":"為著𪜶來紀念伊的約，照伊豐盛的慈愛回心轉意。","bklhl":"為tio̍h in來記念伊ê約，　　照伊豐盛ê慈愛回心轉(tńg)意。"}},{"book":"詩","chapter":106,"verse":46,"versions":{"unv":"他也使他們在凡擄掠他們的人面前蒙憐恤。","bklcl":"I iā hō͘ in tī lóng-chóng lia̍h in ê lâng ê bīn-chêng, Tit-tio̍h lîn-bín.","tghg":"伊也互𪜶佇攏總掠𪜶的人的面前得著憐憫。","bklhl":"伊也hō͘ in tī lóng總掠in ê人ê面前，　　得tio̍h憐憫。"}},{"book":"詩","chapter":106,"verse":47,"versions":{"unv":"耶和華─我們的　神啊，求你拯救我們，從外邦中招聚我們，我們好稱讚你的聖名，以讚美你為誇勝。","bklcl":"Iâ-hô-hoa goán ê Siōng-tè ah, kiû Lí chín-kiù goán,  Tùi gōa-pang-tiong chū-chi̍p goán;  Thang hō͘ goán chiok-siā Lí ê sèng-miâ,  Lia̍h Lí ê siū o-ló chòe tāi-ia̍t.","tghg":"耶和華──阮的上帝啊，求你拯救阮，對外邦中聚集阮，通互阮祝謝你的聖名，掠你的受謳咾做大悅(tāi-ia̍t)。","bklhl":"耶和華阮ê上帝ah，求你拯救阮，　　Tùi外邦中聚集阮；　　Thang hō͘阮祝謝你ê聖名，　　掠你ê受o-ló做大悅。"}},{"book":"詩","chapter":106,"verse":48,"versions":{"unv":"耶和華─以色列的　神是應當稱頌的，從亙古直到永遠。願眾民都說：阿們！你們要讚美耶和華！","bklcl":"Tio̍h o-ló Iâ-hô-hoa, Í-sek-lia̍t ê Siōng-tè,  Tùi éng-oán kàu éng-oán.  Goān chèng peh-sìⁿ lóng kóng,  A-bēng.  Lín tio̍h o-ló Iâ-hô-hoa.","tghg":"著謳咾耶和華──以色列的上帝，對永遠到永遠。願眾百姓攏講：阿們！恁著謳咾耶和華！","bklhl":"Tio̍h o-ló耶和華，以色列ê上帝，　　Tùi永遠到永遠。　　願眾百姓lóng講，A-bēng。　　Lín tio̍h o-ló耶和華。"}}]