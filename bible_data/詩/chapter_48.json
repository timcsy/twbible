[{"book":"詩","chapter":48,"verse":1,"versions":{"unv":"（可拉後裔的詩歌。）耶和華本為大！在我們　神的城中，在他的聖山上，該受大讚美。","bklcl":"Khó-la̍h hō͘-è ê si-koa.1)\tIâ-hô-hoa chì tōa, eng-kai tōa-tōa tit-tio̍h o-ló;  Chiū-sī tī lán Siōng-tè ê siâⁿ, tī I sèng ê soaⁿ.","tghg":"〔可拉後裔的詩歌。〕耶和華至大！應該大大得著謳咾，就是佇咱上帝的城，佇伊聖的山。","bklhl":"Khó-la̍h後裔ê詩歌。1) 耶和華至大，應該大大得tio̍h o-ló；　　就是tī咱上帝ê城，tī伊聖ê山。"}},{"book":"詩","chapter":48,"verse":2,"versions":{"unv":"錫安山─大君王的城，在北面居高華美，為全地所喜悅。","bklcl":"Sek-an soaⁿ, tōa kun-ông ê siâⁿ, tī pak-bīn,  Koâiⁿ-tōa koh hó-khòaⁿ,  Hō͘ choân-tōe só͘ hoaⁿ-hí.","tghg":"錫安山──大君王的城，佇北面高大閣好看，互全地所歡喜。","bklhl":"錫安山，大君王ê城，tī北面，　　高大koh好看，hō͘全地所歡喜。"}},{"book":"詩","chapter":48,"verse":3,"versions":{"unv":"　神在其宮中，自顯為避難所。","bklcl":"Siōng-tè tī i ê keng-tiān-lāi, ka-kī hián-bêng chòe koâiⁿ-tâi.","tghg":"上帝佇伊的宮殿內，家己顯明做高台。","bklhl":"上帝tī祂ê宮殿內，　　家己顯明做高台。"}},{"book":"詩","chapter":48,"verse":4,"versions":{"unv":"看哪，眾王會合，一同經過。","bklcl":"Khòaⁿ ah, lia̍t-ông chū-chi̍p,  In saⁿ-kap tùi-chia keng-kè.","tghg":"看啊，列王聚集，𪜶相及對遮經過。","bklhl":"看ah，列王聚集，　　In相kap tùi-chia經過。"}},{"book":"詩","chapter":48,"verse":5,"versions":{"unv":"他們見了這城就驚奇喪膽，急忙逃跑。","bklcl":"In khòaⁿ-kìⁿ chiū gông-ngia̍h;  Kiaⁿ-hiâⁿ kín-kín cháu.","tghg":"𪜶看見就卬愕，驚惶緊緊走。","bklhl":"In看見就gông-ngia̍h；　　驚惶kín-緊走。"}},{"book":"詩","chapter":48,"verse":6,"versions":{"unv":"他們在那裡被戰兢疼痛抓住，好像產難的婦人一樣。","bklcl":"In tī-hia ngia̍uh-ngia̍uh-chhoah,  Thàng-thiàⁿ chhin-chhiūⁿ siⁿ-kiáⁿ ê hū-jîn-lâng.","tghg":"𪜶佇遐愕愕惙，痛疼親像生子的婦仁人。","bklhl":"In tī-hia ngia̍uh-ngia̍uh-chhoah，　　痛疼親像生kiáⁿ ê婦人人。"}},{"book":"詩","chapter":48,"verse":7,"versions":{"unv":"　神啊，你用東風打破他施的船隻。","bklcl":"Lí ēng tang-hong,  Phah-phòa Tha-si ê chûn.","tghg":"你用東風拍破他施的船。","bklhl":"你用東風，　　Phah破Tha-si ê船。"}},{"book":"詩","chapter":48,"verse":8,"versions":{"unv":"我們在萬軍之耶和華的城中─就是我們　神的城中─所看見的，正如我們所聽見的。　神必堅立這城，直到永遠。（細拉）","bklcl":"Goán tī bān-kun ê Iâ-hô-hoa ê siâⁿ-tiong, chiū-sī goán ê Siōng-tè ê siâⁿ-tiong,  Só͘ khòaⁿ-kìⁿ-ê tú-tú chiàu goán só͘ thiaⁿ-kìⁿ;  Siōng-tè beh hō͘ chit ê siâⁿ kian-kò͘ kàu éng-oán.\t\t[Sè-la̍h","tghg":"阮佇萬軍的耶和華的城中──就是阮的上帝的城中──所看見的，抵抵(tú-tú)照阮所聽見。上帝欲互此個城堅固到永遠。（細拉）","bklhl":"阮tī萬軍ê耶和華ê城中，就是阮ê上帝ê城中，　　所看見-ê tú-tú照阮所聽見；　　上帝beh hō͘ chit ê城堅固到永遠。\t[Sè-la̍h]"}},{"book":"詩","chapter":48,"verse":9,"versions":{"unv":"　神啊，我們在你的殿中想念你的慈愛。","bklcl":"Siōng-tè ah, goán tī Lí ê tiān-lāi,  Siàu-liām Lí ê chû-ài.","tghg":"上帝啊，阮佇你的殿內數念你的慈愛。","bklhl":"上帝ah，阮tī你ê殿內，　　Siàu念你ê慈愛。"}},{"book":"詩","chapter":48,"verse":10,"versions":{"unv":"　神啊，你受的讚美正與你的名相稱，直到地極！你的右手滿了公義。","bklcl":"Siōng-tè ah, Lí só͘ siū ê o-ló,  Tú-tú kap Lí ê miâ saⁿ-ha̍p, kàu tī tōe-ke̍k.  Lí ê chiàⁿ-chhiú móa-móa kong-gī.","tghg":"上帝啊，你所受的謳咾抵抵及你的名相合，到佇地極！你的正手滿滿公義。","bklhl":"上帝ah，你所受ê o-ló，　　Tú-tú kap你ê名相合，到tī地極。　　你ê chiàⁿ手滿滿公義。"}},{"book":"詩","chapter":48,"verse":11,"versions":{"unv":"因你的判斷，錫安山應當歡喜，猶大的城邑（原文是女子）應當快樂。","bklcl":"In-ūi Lí ê phòaⁿ-toàn,  Sek-an soaⁿ tio̍h hoaⁿ-hí, Iû-tāi ê siâⁿ tio̍h khoài-lo̍k.","tghg":"因為你的判斷，錫安山著歡喜，猶大的城著快樂。","bklhl":"因為你ê判斷，　　錫安山tio̍h歡喜，　　偤大ê城tio̍h快樂。"}},{"book":"詩","chapter":48,"verse":12,"versions":{"unv":"你們當周遊錫安，四圍旋繞，數點城樓，","bklcl":"Lín tio̍h se̍h Sek-an, sì-ûi kiâⁿ i,  Sǹg i ê siâⁿ-lâu,","tghg":"恁著踅(se̍h)錫安，四圍行伊，算伊的城樓。","bklhl":"Lín tio̍h se̍h錫安，四圍行伊，　　算伊ê城樓，"}},{"book":"詩","chapter":48,"verse":13,"versions":{"unv":"細看她的外郭，察看她的宮殿，為要傳說到後代。","bklcl":"Siông-sè khòaⁿ i ê siâⁿ-chhiûⁿ,  Séng-chhat i ê ông-kiong,  Beh hō͘ lín soan-thoân tī āu-tāi.","tghg":"詳細看伊的城牆，省察伊的王宮，欲互恁宣傳佇後代。","bklhl":"詳細看伊ê城牆，　　省察伊ê王宮，　　Beh hō͘ lín宣傳tī後代。"}},{"book":"詩","chapter":48,"verse":14,"versions":{"unv":"因為這　神永永遠遠為我們的　神；他必作我們引路的，直到死時。","bklcl":"In-ūi chit ê Siōng-tè éng-éng oán-oán chòe lán ê Siōng-tè;  I beh chhōa lán kàu tī sí ê sî.","tghg":"因為此個上帝永永遠遠做咱的上帝；伊欲導咱，到佇死的時。","bklhl":"因為chit ê上帝永永遠遠做咱ê上帝；　　伊beh chhōa咱到tī死ê時。"}}]