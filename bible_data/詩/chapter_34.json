[{"book":"詩","chapter":34,"verse":1,"versions":{"unv":"（大衛在亞比米勒面前裝瘋，被他趕出去，就作這詩。）我要時時稱頌耶和華；讚美他的話必常在我口中。","bklcl":"Tāi-pi̍t ê si; chiū-sī i tī A-pì-bí-le̍k ê bīn-chêng ké hong-tian, siū kóaⁿ--chhut-khì ê sî só͘ chòe--ê.1)\tGóa beh sî-sî o-ló Iâ-hô-hoa;  O-ló I ê ōe beh siông-siông tī góa ê chhùi.","tghg":"〔大衛的詩，就是伊佇亞比米勒的面前假瘋癲(hong-tian)，受趕出去的時所做的。〕我欲時時謳咾耶和華；謳咾伊的話欲常常佇我的嘴。","bklhl":"大衛ê詩；就是伊tī A-pì-bí-le̍k ê面前假瘋癲，受趕出去ê時所做ê。1) 我beh時時o-ló耶和華；　　O-ló伊ê話beh常常tī我ê嘴。"}},{"book":"詩","chapter":34,"verse":2,"versions":{"unv":"我的心必因耶和華誇耀；謙卑人聽見就要喜樂。","bklcl":"Góa ê sim-sîn beh in-ūi Iâ-hô-hoa lâi khoa-kháu;  Khiam-pi ê lâng thiaⁿ-kìⁿ, ia̍h beh hoaⁿ-hí.","tghg":"我的心神欲因為耶和華來誇口；謙卑的人聽見亦欲歡喜。","bklhl":"我ê心神beh因為耶和華來誇口；　　謙卑ê人聽見，亦beh歡喜。"}},{"book":"詩","chapter":34,"verse":3,"versions":{"unv":"你們和我當稱耶和華為大，一同高舉他的名。","bklcl":"Lín kap góa tio̍h o-ló Iâ-hô-hoa chòe tōa,  Saⁿ-kap chun I ê miâ chòe koâiⁿ.","tghg":"恁及我著謳咾耶和華做大，相及尊伊的名做高。","bklhl":"Lín kap我tio̍h o-ló耶和華做大，　　相kap chun伊ê名做高。"}},{"book":"詩","chapter":34,"verse":4,"versions":{"unv":"我曾尋求耶和華，他就應允我，救我脫離了一切的恐懼。","bklcl":"Góa bat kiû Iâ-hô-hoa, I chiū ìn góa;  Kiù góa thoat-lī góa it-chhè thang kiaⁿ ê sū.","tghg":"我曾求耶和華，伊就應我，救我脫離我一切通驚的事。","bklhl":"我bat求耶和華，伊就應我；　　救我脫離我一切thang驚ê事。"}},{"book":"詩","chapter":34,"verse":5,"versions":{"unv":"凡仰望他的，便有光榮；他們的臉必不蒙羞。","bklcl":"In kia̍h-thâu khòaⁿ I, chiū tit-tio̍h kng-bêng;  In ê bīn éng bōe kiàn-siàu.","tghg":"𪜶攑頭看伊，就得著光明；𪜶的面永𣍐見誚。","bklhl":"In kia̍h頭看伊，就得tio̍h光明；　　In ê面永bōe見笑。"}},{"book":"詩","chapter":34,"verse":6,"versions":{"unv":"我這困苦人呼求，耶和華便垂聽，救我脫離一切患難。","bklcl":"Chit ê khùn-khó͘ ê lâng kiû-kiò, Iâ-hô-hoa thiaⁿ-kìⁿ;  Kiù i thoat-lī i it-chhè ê hoān-lān.","tghg":"此個困苦的人求叫，耶和華聽見，救伊脫離伊一切的患難。","bklhl":"Chit ê困苦ê人求叫，耶和華聽見；　　救伊脫離伊一切ê患難。"}},{"book":"詩","chapter":34,"verse":7,"versions":{"unv":"耶和華的使者在敬畏他的人四圍安營，搭救他們。","bklcl":"Iâ-hô-hoa ê sù-chiá tī kèng-ùi I ê lâng ê sì-ûi chat-iâⁿ,  Lâi chín-kiù in.","tghg":"耶和華的使者佇敬畏伊的人的四圍紮營，來拯救𪜶。","bklhl":"耶和華ê使者tī敬畏伊ê人ê四圍紮營，　　來拯救in。"}},{"book":"詩","chapter":34,"verse":8,"versions":{"unv":"你們要嘗嘗主恩的滋味，便知道他是美善；投靠他的人有福了！","bklcl":"Lín tio̍h chhì-khòaⁿ, chiū chai Iâ-hô-hoa sī hó;  Óa-khò I ê lâng ū hok-khì.","tghg":"恁著試看，就知耶和華是好；倚靠伊的人有福氣！","bklhl":"Lín tio̍h試看，就知耶和華是好；　　Óa靠伊ê人有福氣。"}},{"book":"詩","chapter":34,"verse":9,"versions":{"unv":"耶和華的聖民哪，你們當敬畏他，因敬畏他的一無所缺。","bklcl":"Iâ-hô-hoa sèng ê peh-sìⁿ ah, lín tio̍h kèng-ùi I;  In-ūi kèng-ùi I ê lâng bô khiàm-kheh chi̍t-hāng.","tghg":"耶和華聖的百姓啊，恁著敬畏伊，因為敬畏伊的人無欠缺一項。","bklhl":"耶和華聖ê百姓ah，lín tio̍h敬畏伊；　　因為敬畏伊ê人無欠缺一項。"}},{"book":"詩","chapter":34,"verse":10,"versions":{"unv":"少壯獅子還缺食忍餓，但尋求耶和華的甚麼好處都不缺。","bklcl":"Sai-á-thûn ū khiàm-kheh, ū iau;  To̍k-to̍k chhē Iâ-hô-hoa ê lâng bô khiàm sím-mi̍h hāng ê hó.","tghg":"獅仔豚(thûn)有欠缺有枵(iau)，獨獨尋耶和華的人無欠甚麼項的好。","bklhl":"獅á-thûn有欠缺，有iau；　　獨獨chhē耶和華ê人無欠甚麼項ê好。"}},{"book":"詩","chapter":34,"verse":11,"versions":{"unv":"眾弟子啊，你們當來聽我的話！我要將敬畏耶和華的道教訓你們。","bklcl":"Sòe-kiáⁿ ah, lín tio̍h lâi thiaⁿ góa,  Góa beh chiong kèng-ùi Iâ-hô-hoa ê tō-lí kà-sī lín.","tghg":"細子啊，恁著來聽我！我欲將敬畏耶和華的道理教示恁。","bklhl":"細kiáⁿ ah，lín tio̍h來聽我，　　我beh將敬畏耶和華ê道理教示lín。"}},{"book":"詩","chapter":34,"verse":12,"versions":{"unv":"有何人喜好存活，愛慕長壽，得享美福，","bklcl":"Sím-mi̍h lâng ài oa̍h-miā,  Him-bō͘ hè-siū, beh tit-tio̍h hok-khì?","tghg":"甚麼人愛活命，欣慕歲壽，欲得著福氣，","bklhl":"甚麼人ài活命，　　欣慕歲壽，beh得tio̍h福氣？"}},{"book":"詩","chapter":34,"verse":13,"versions":{"unv":"就要禁止舌頭不出惡言，嘴唇不說詭詐的話。","bklcl":"Chiū tio̍h kìm lí ê chi̍h bô kóng pháiⁿ-ōe;  Lí ê chhùi-tûn bô kóng kan-chà ê ōe.","tghg":"就著禁你的舌無講歹話，你的嘴唇無講奸詐的話。","bklhl":"就tio̍h禁你ê舌無講pháiⁿ話；　　你ê嘴唇無講奸詐ê話。"}},{"book":"詩","chapter":34,"verse":14,"versions":{"unv":"要離惡行善，尋求和睦，一心追趕。","bklcl":"Tio̍h lī-khui pháiⁿ, kiâⁿ hó;  Chhē hô-pêng, lâi tui-jip--i.","tghg":"著離開歹行好，尋和平，來追趇(jip)伊。","bklhl":"Tio̍h離開pháiⁿ，行好；　　Chhē和平，來追jip伊。"}},{"book":"詩","chapter":34,"verse":15,"versions":{"unv":"耶和華的眼目看顧義人；他的耳朵聽他們的呼求。","bklcl":"Iâ-hô-hoa ê ba̍k-chiu khòaⁿ gī-lâng;  I ê hī-khang thiaⁿ in ê kî-tó.","tghg":"耶和華的目睭看義人；伊的耳孔聽𪜶的祈禱。","bklhl":"耶和華ê目睭看義人；　　伊ê耳孔聽in ê祈禱。"}},{"book":"詩","chapter":34,"verse":16,"versions":{"unv":"耶和華向行惡的人變臉，要從世上除滅他們的名號。","bklcl":"Iâ-hô-hoa ê bīn ǹg kiâⁿ-pháiⁿ ê lâng,  Beh tùi sè-kan tû-bia̍t in ê miâ-jī.","tghg":"耶和華的面向行歹的人，欲對世間除滅𪜶的名字。","bklhl":"耶和華ê面ǹg行pháiⁿ ê人，　　Beh tùi世間除滅in ê名字。"}},{"book":"詩","chapter":34,"verse":17,"versions":{"unv":"義人呼求，耶和華聽見了，便救他們脫離一切患難。","bklcl":"Gī-lâng kiû-kiò, Iâ-hô-hoa thiaⁿ-kìⁿ,  Chiū kiù in thoat-lī it-chhè ê hoān-lān.","tghg":"義人求叫，耶和華聽見，就救𪜶脫離一切的患難。","bklhl":"義人求叫，耶和華聽見，　　就救in脫離一切ê患難。"}},{"book":"詩","chapter":34,"verse":18,"versions":{"unv":"耶和華靠近傷心的人，拯救靈性痛悔的人。","bklcl":"Iâ-hô-hoa óa-kūn siong-sim ê lâng,  Chín-kiù lêng-sèng thòng-hóe ê lâng.","tghg":"耶和華倚近傷心的人，拯救靈性痛悔的人。","bklhl":"耶和華óa近傷心ê人，　　拯救靈性痛悔ê人。"}},{"book":"詩","chapter":34,"verse":19,"versions":{"unv":"義人多有苦難，但耶和華救他脫離這一切，","bklcl":"Gī-lâng ū chōe-chōe khó͘-lān,  Chóng-sī Iâ-hô-hoa kiù i lóng thoat-lī.","tghg":"義人有多多苦難，總是耶和華救伊攏脫離，","bklhl":"義人有chōe-chōe苦難，　　總是耶和華救伊lóng脫離。"}},{"book":"詩","chapter":34,"verse":20,"versions":{"unv":"又保全他一身的骨頭，連一根也不折斷。","bklcl":"Pó-choân i lóng-chóng ê kut;  Chi̍t-ki ia̍h bô phah-chi̍h.","tghg":"保全伊攏總的骨，一支亦無拍折。","bklhl":"保全伊lóng總ê骨；　　一支亦無phah折。"}},{"book":"詩","chapter":34,"verse":21,"versions":{"unv":"惡必害死惡人；恨惡義人的，必被定罪。","bklcl":"Chōe-ok beh hāi-sí pháiⁿ-lâng;  Oàn-hūn gī-lâng--ê beh siū tēng-chōe.","tghg":"罪惡欲害死歹人；怨恨義人者，欲受定罪。","bklhl":"罪惡beh害死pháiⁿ人；　　怨恨義人ê beh受定罪。"}},{"book":"詩","chapter":34,"verse":22,"versions":{"unv":"耶和華救贖他僕人的靈魂；凡投靠他的，必不致定罪。","bklcl":"Iâ-hô-hoa kiù-sio̍k I ê lô͘-po̍k ê sîn-hûn;  Hoān-nā óa-khò I--ê, bô chi̍t-ê siū tēng-chōe.","tghg":"耶和華救贖伊的奴僕的神魂；凡若倚靠伊者，無一個受定罪。","bklhl":"耶和華救贖伊ê奴僕ê神魂；　　凡若óa靠伊ê，無一个受定罪。"}}]