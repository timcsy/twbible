[{"book":"詩","chapter":104,"verse":1,"versions":{"unv":"我的心哪，你要稱頌耶和華！耶和華─我的　神啊，你為至大！你以尊榮威嚴為衣服，","bklcl":"Góa ê sim-sîn ah, lí tio̍h o-ló Iâ-hô-hoa.  Iâ-hô-hoa góa ê Siōng-tè ah, Lí sī chì-tōa;  Lí ēng chun-êng ui-giâm chòe-saⁿ lâi chhēng.","tghg":"我的心神啊，你著謳咾耶和華！耶和華──我的上帝啊，你是至大！你用尊榮威嚴做衫來穿，","bklhl":"我ê心神ah，你tio̍h o-ló耶和華。　　耶和華我ê上帝ah，你是至大；　　你用尊榮威嚴做衫來穿。"}},{"book":"詩","chapter":104,"verse":2,"versions":{"unv":"披上亮光，如披外袍，鋪張穹蒼，如鋪幔子，","bklcl":"Lí chhēng kng-bêng chhin-chhiūⁿ gōa-saⁿ;  Thí-khui thiⁿ chhin-chhiūⁿ tiùⁿ-pak.","tghg":"你穿光明，親像外衫，展開天，親像帳幅，","bklhl":"你穿光明親像外衫；　　thí開天親像帳幅。"}},{"book":"詩","chapter":104,"verse":3,"versions":{"unv":"在水中立樓閣的棟梁，用雲彩為車輦，藉著風的翅膀而行，","bklcl":"I tī chúi-tiong an-tì I lâu-koh ê thong-îⁿ,  Ēng hûn chòe I ê chhia,  Ēng hong ê si̍t lâi kiâⁿ;","tghg":"伊佇水中安置伊樓閣的通楹，用雲做伊的車，用風的翅來行，","bklhl":"伊tī水中安置伊樓閣ê通楹，　　用雲做伊ê車，　　用風ê翼來行；"}},{"book":"詩","chapter":104,"verse":4,"versions":{"unv":"以風為使者，以火焰為僕役，","bklcl":"Ēng hong chòe I ê sù-chiá,  Ēng iām-hé chòe I ê chhe-ēng;","tghg":"用風做伊的使者，用炎火做伊的差用，","bklhl":"用風做伊ê使者，　　用焰火做伊ê差用；"}},{"book":"詩","chapter":104,"verse":5,"versions":{"unv":"將地立在根基上，使地永不動搖。","bklcl":"Chiong tōe hē tī i ê tōe-ki téng,  Hō͘ i éng-éng bô iô-choah.","tghg":"將地下佇伊的地基頂，互伊永永無搖泏(iô-choah)。","bklhl":"將地hē tī伊ê地基頂，　　Hō͘伊永永無搖choah。"}},{"book":"詩","chapter":104,"verse":6,"versions":{"unv":"你用深水遮蓋地面，猶如衣裳；諸水高過山嶺。","bklcl":"Lí ēng chhim-ian chhin-chhiūⁿ i-chiûⁿ jia-khàm tōe-bīn;  Chiah-ê chúi im-kè soaⁿ-niá.","tghg":"你用深淵親像衣裳(i-chiûⁿ)，遮蓋地面；諸個水淹過山嶺。","bklhl":"你用深淵親像衣裳遮蓋地面；　　Chiah-ê水淹過山嶺。"}},{"book":"詩","chapter":104,"verse":7,"versions":{"unv":"你的斥責一發，水便奔逃；你的雷聲一發，水便奔流。","bklcl":"Lí chi̍t-ē hoah, chúi chiū kín-kín cháu;  Lí ê lûi chi̍t-ē tân, chúi chiū kín-kín lâu;","tghg":"你一下喝(hoah)，水就緊緊走；你的雷一下鳴，水就緊緊流。","bklhl":"你一下hoah，水就緊緊走；　　你ê雷一下tân，水就緊緊流；"}},{"book":"詩","chapter":104,"verse":8,"versions":{"unv":"諸山升上，諸谷沉下（或譯：隨山上翻，隨谷下流），歸你為它所安定之地。","bklcl":"Chhèng kàu soaⁿ-thâu, lo̍h kàu soaⁿ-kok,  Kui tī Lí kā in tiāⁿ-tio̍h ê só͘-chāi.","tghg":"淐(chhèng)到山頭，落到山谷，歸佇你給𪜶定著的所在。","bklhl":"Chhèng到山頭，落到山谷，　　歸tī你kā in定tio̍h ê所在。"}},{"book":"詩","chapter":104,"verse":9,"versions":{"unv":"你定了界限，使水不能過去，不再轉回遮蓋地面。","bklcl":"Lí tiāⁿ-tio̍h kài-hān hō͘ chúi bōe-ōe pôaⁿ-kè,  Bô koh tò-tńg-lâi jia-khàm tōe-bīn.","tghg":"你定著界限，互水𣍐會𨃟過，無閣倒轉來遮蓋地面。","bklhl":"你定tio̍h界限hō͘水bōe能pôaⁿ過，　　無koh 倒tńg來遮蓋地面。"}},{"book":"詩","chapter":104,"verse":10,"versions":{"unv":"耶和華使泉源湧在山谷，流在山間，","bklcl":"Hō͘ chúi-chôaⁿ chhèng-chhut tī soaⁿ-kok,  Lâu tī soaⁿ-tiong;","tghg":"互水泉淐出佇山谷，流佇山中，","bklhl":"Hō͘水泉chhèng出tī山谷，　　流tī山中；"}},{"book":"詩","chapter":104,"verse":11,"versions":{"unv":"使野地的走獸有水喝，野驢得解其渴。","bklcl":"Hō͘ soaⁿ--nih ê cháu-siù lóng ū thang lim,  Iá-lû tit-tio̍h chí chhùi-ta.","tghg":"互山裡的走獸攏有通飲，野驢得著止嘴乾。","bklhl":"Hō͘山裡ê走獸lóng有thang lim，　　野驢得tio̍h 止嘴乾。"}},{"book":"詩","chapter":104,"verse":12,"versions":{"unv":"天上的飛鳥在水旁住宿，在樹枝上啼叫。","bklcl":"Thiⁿ-tiong ê pe-chiáu hioh tī chúi-piⁿ,  Háu tī chhiū-ki téng.","tghg":"天中的飛鳥歇佇水邊，哮佇樹枝頂。","bklhl":"天中ê飛鳥歇tī水邊，　　哮tī樹枝téng。"}},{"book":"詩","chapter":104,"verse":13,"versions":{"unv":"他從樓閣中澆灌山嶺；因他作為的功效，地就豐足。","bklcl":"I tùi I ê lâu-koh-tiong koàn-ak soaⁿ-niá,  Tùi Lí só͘ chòe ê hāu-kó tōe chiū chhiong-chiok.","tghg":"伊對伊的樓閣中灌沃山嶺；對你所做的效果，地就充足。","bklhl":"伊tùi伊ê樓閣中灌ak山嶺，　　Tùi你所做ê效果地就充足。"}},{"book":"詩","chapter":104,"verse":14,"versions":{"unv":"他使草生長，給六畜吃，使菜蔬發長，供給人用，使人從地裡能得食物，","bklcl":"I hō͘ chháu hoat-siⁿ, hō͘ cheng-siⁿ thang chia̍h,  Iā ū chhài-soe chòe lâng ê lō͘-ēng,  Hō͘ chia̍h-mi̍h tùi tōe--nih chhut.","tghg":"伊互草發生，互精牲通食，也有菜蔬，做人的路用，互食物對地裡出，","bklhl":"伊hō͘草發生，hō͘ cheng-siⁿ thang食，　　也有菜蔬做人ê路用，hō͘食物tùi地裡出。"}},{"book":"詩","chapter":104,"verse":15,"versions":{"unv":"又得酒能悅人心，得油能潤人面，得糧能養人心。","bklcl":"Koh ū chiú hō͘ lâng ê sim hoaⁿ-hí,  Ū iû lūn-te̍k lâng ê bīn,  Ū chia̍h-mi̍h pó͘-ióng lâng ê sim-la̍t.","tghg":"閣有酒互人的心歡喜，有油潤澤人的面，有食物保養人的心力。","bklhl":"Koh有酒hō͘人ê心歡喜，　　有油潤澤人ê面，　　有食物補養人ê心力。"}},{"book":"詩","chapter":104,"verse":16,"versions":{"unv":"佳美的樹木，就是黎巴嫩的香柏樹，是耶和華所栽種的，都滿了汁漿。","bklcl":"Iâ-hô-hoa ê chhiū lóng tit-tio̍h chhiong-chiok ê lūn-te̍k;  Chiū-sī I só͘ chai Lī-pa-lùn ê pek-hiuⁿ-chhiū.","tghg":"耶和華的樹攏得著充足的潤澤，就是伊所栽黎巴嫩的柏香樹。","bklhl":"耶和華ê樹lóng得tio̍h充足ê潤澤；　　就是伊所栽黎巴嫩ê柏香樹。"}},{"book":"詩","chapter":104,"verse":17,"versions":{"unv":"雀鳥在其上搭窩；至於鶴，松樹是牠的房屋。","bklcl":"Pe-chiáu choh-siū tī hit lāi-bīn;  Ho̍h khiā-khí tī siông-chhiū ê tiong-kan.","tghg":"飛鳥作巢佇彼內面；鶴徛起佇松樹的中間。","bklhl":"飛鳥作巢 tī hit內面；　　鶴khiā起tī松樹ê中間。"}},{"book":"詩","chapter":104,"verse":18,"versions":{"unv":"高山為野山羊的住所；巖石為沙番的藏處。","bklcl":"Koâiⁿ-soaⁿ sī hō͘ iá-soaⁿ-iûⁿ tiàm,  Chio̍h-pôaⁿ sī sa-hoan siám-bih ê só͘-chāi.","tghg":"高山是互野山羊踮；石磐是沙番閃匿的所在。","bklhl":"高山是hō͘野山羊tiàm，　　石磐是沙番閃bih ê所在。"}},{"book":"詩","chapter":104,"verse":19,"versions":{"unv":"你安置月亮為定節令；日頭自知沉落。","bklcl":"I ēng ge̍h lâi tiāⁿ-tio̍h sî-choeh;  Ji̍t-thâu iā chai thang lo̍h.","tghg":"伊用月來定著時節；日頭也知通落。","bklhl":"伊用月來定tio̍h時節；　　日頭也知thang落。"}},{"book":"詩","chapter":104,"verse":20,"versions":{"unv":"你造黑暗為夜，林中的百獸就都爬出來。","bklcl":"Lí hō͘ i àm, chiū chòe mî--sî;  Hit-sî chhiū-nâ-lāi ê pah-siù chiū lóng pê--chhut-lâi.","tghg":"你互伊暗就做暝時，彼時樹林內的百獸就攏爬出來。","bklhl":"你hō͘伊暗，就做暝時；　　Hit時樹林內ê百獸就lóng爬出來。"}},{"book":"詩","chapter":104,"verse":21,"versions":{"unv":"少壯獅子吼叫，要抓食，向　神尋求食物。","bklcl":"Sai-á-thûn háu, beh jiàu mi̍h-chia̍h,  Tùi Siōng-tè thó in ê chia̍h-mi̍h.","tghg":"獅仔豚哮，欲抓(jiàu)物食，對上帝討𪜶的食物。","bklhl":"獅á-thûn哮，beh jiàu物食，　　Tùi上帝討in ê食物。"}},{"book":"詩","chapter":104,"verse":22,"versions":{"unv":"日頭一出，獸便躲避，臥在洞裡。","bklcl":"Ji̍t-thâu chi̍t-ē chhut, in chiū cháu--khì bih,  Tó tī in ê tōng-lāi.","tghg":"日頭一下出，𪜶就走去匿，倒佇𪜶的洞內。","bklhl":"日頭一下出，in就走去bih，　　倒tī in ê洞內。"}},{"book":"詩","chapter":104,"verse":23,"versions":{"unv":"人出去做工，勞碌直到晚上。","bklcl":"Lâng chhut-khì chòe-kang,  Tio̍h-bôa kàu ê-hng-sî.","tghg":"人出去做工，著磨(tio̍h-bôa)到下昏時。","bklhl":"人出去做工，　　Tio̍h磨到ê-hng時。"}},{"book":"詩","chapter":104,"verse":24,"versions":{"unv":"耶和華啊，你所造的何其多！都是你用智慧造成的；遍地滿了你的豐富。","bklcl":"Iâ-hô-hoa ah, Lí só͘ chō--ê cháiⁿ-iūⁿ hiah chōe!  Lóng sī Lí ēng tì-hūi chō-chiâⁿ--ê;  Piàn-tōe móa-móa Lí ê pù-ū.","tghg":"耶和華啊，你所造的怎樣許多！攏是你用智慧造成的；遍地滿滿你的富有。","bklhl":"耶和華ah，你所造ê怎樣hiah chōe！　　lóng是你用智慧造成ê；　　遍地滿滿你ê富有。"}},{"book":"詩","chapter":104,"verse":25,"versions":{"unv":"那裡有海，又大又廣；其中有無數的動物，大小活物都有。","bklcl":"Hia ū hái, tōa koh khoah,  Kî-tiong ū sǹg-bōe-liáu ê tōng-bu̍t,  Tōa-sòe ê oa̍h-mi̍h lóng ū.","tghg":"遐有海，大閣闊；其中有算𣍐了的動物，大細的活物攏有。","bklhl":"Hia有海，大koh闊，　　其中有算bōe了ê動物，　　大細ê活物lóng有。"}},{"book":"詩","chapter":104,"verse":26,"versions":{"unv":"那裡有船行走，有你所造的鱷魚游泳在其中。","bklcl":"Tī-hia ū chûn teh kiâⁿ;  Ū Lí só͘ chhòng-chō ê tōa-hî iû-lâi iû-khì.","tghg":"佇遐有船啲行，有你所創造的大魚游來游去。","bklhl":"Tī-hia有船teh行；　　有你所創造ê大魚游來游去。"}},{"book":"詩","chapter":104,"verse":27,"versions":{"unv":"這都仰望你按時給牠食物。","bklcl":"Chiah-ê lóng teh thèng-hāu Lí,  Thang chiàu-sî hō͘ in chia̍h-mi̍h.","tghg":"諸個攏啲聽候你通照時互𪜶食物(chia̍h-mi̍h)。","bklhl":"Chiah-ê lóng teh thèng候你，　　Thang照時hō͘ in食物。"}},{"book":"詩","chapter":104,"verse":28,"versions":{"unv":"你給牠們，牠們便拾起來；你張手，牠們飽得美食。","bklcl":"Lí hō͘ in, in chiū khioh--khí-lâi;  Lí thí-khui Lí ê chhiú, in tit-tio̍h hó-mi̍h kàu-pá.","tghg":"你互𪜶，𪜶就拾起來；你展開你的手，𪜶得著好物夠飽。","bklhl":"你hō͘ in，in就拾起來；　　你thí開你ê手，in得tio̍h好物到飽。"}},{"book":"詩","chapter":104,"verse":29,"versions":{"unv":"你掩面，牠們便驚惶；你收回牠們的氣，牠們就死亡，歸於塵土。","bklcl":"Lí ng Lí ê bīn, in chiū khòa-lū;  Lí chiong in ê khùi siu-hôe, in chiū sí-bô,  Lâi kui tī thô͘-hún.","tghg":"你掩你的面，𪜶就掛慮；你將𪜶的氣收回，𪜶就死無，來歸佇土粉。","bklhl":"你掩你ê面，in就掛慮；　　你將in ê氣收回，in就死無，來歸tī土粉。"}},{"book":"詩","chapter":104,"verse":30,"versions":{"unv":"你發出你的靈，牠們便受造；你使地面更換為新。","bklcl":"Lí hoat-chhut Lí ê sîn, in chiū siū chhòng-chō;  Lí hō͘ tōe-bīn ōaⁿ chòe sin.","tghg":"你發出你的神，𪜶就受創造；你互地面換做新。","bklhl":"你發出你ê神，in就受創造；　　你hō͘地面換做新。"}},{"book":"詩","chapter":104,"verse":31,"versions":{"unv":"願耶和華的榮耀存到永遠！願耶和華喜悅自己所造的！","bklcl":"Goān Iâ-hô-hoa ê êng-kng éng-oán tī-teh;  Goān Iâ-hô-hoa ūi-tio̍h I só͘-chō--ê lâi hoaⁿ-hí.","tghg":"願耶和華的榮光永遠佇啲！願耶和華為著伊所造的來歡喜！","bklhl":"願耶和華ê榮光永遠tī-teh；　　願耶和華為tio̍h伊所造ê來歡喜。"}},{"book":"詩","chapter":104,"verse":32,"versions":{"unv":"他看地，地便震動；他摸山，山就冒煙。","bklcl":"I khòaⁿ tōe, tōe chiū tín-tāng;  I bong soaⁿ, soaⁿ chiū chhut-ian.","tghg":"伊看地，地就振動；伊摸山，山就出煙；","bklhl":"伊看地，地就振動；　　伊摸山，山就出煙。"}},{"book":"詩","chapter":104,"verse":33,"versions":{"unv":"我要一生向耶和華唱詩！我還活的時候，要向我　神歌頌！","bklcl":"Góa beh chi̍t-sì-lâng ǹg Iâ-hô-hoa gîm-si;  Góa iáu oa̍h ê sî beh ǹg góa ê Siōng-tè chhiùⁿ-koa o-ló.","tghg":"我欲一世人向耶和華吟詩！我猶活的時，欲向我的上帝唱歌謳咾！","bklhl":"我beh一世人ǹg耶和華吟詩；　　我iáu活ê時beh ǹg我ê上帝唱歌o-ló。"}},{"book":"詩","chapter":104,"verse":34,"versions":{"unv":"願他以我的默念為甘甜！我要因耶和華歡喜！","bklcl":"Goān I lia̍h góa ê chēng-chēng-siūⁿ chòe ha̍h-ì;  Góa beh in-ūi Iâ-hô-hoa hoaⁿ-hí.","tghg":"願伊掠我的靜靜想做合意！我欲因為耶和華歡喜！","bklhl":"願伊掠我ê靜靜想做合意；　　我beh因為耶和華歡喜。"}},{"book":"詩","chapter":104,"verse":35,"versions":{"unv":"願罪人從世上消滅！願惡人歸於無有！我的心哪，要稱頌耶和華！你們要讚美耶和華（原文是哈利路亞；下同）！","bklcl":"Goān chōe-jîn tùi sè-chiūⁿ siau-bia̍t,  Goān pháiⁿ-lâng lóng bô--khì;  Góa ê sim-sîn ah, tio̍h o-ló Iâ-hô-hoa; Lín tio̍h o-ló Iâ-hô-hoa.","tghg":"願罪人對世上消滅！願歹人攏無去！我的心神啊，著謳咾耶和華！恁著謳咾耶和華！","bklhl":"願罪人tùi世上消滅，　　願pháiⁿ人lóng無去；　　我ê心神ah，tio̍h o-ló耶和華；　　Lín tio̍h o-ló耶和華。"}}]