[{"book":"詩","chapter":82,"verse":1,"versions":{"unv":"（亞薩的詩。）　神站在有權力者的會中，在諸神中行審判，","bklcl":"A-sat ê si.1)\tSiōng-tè khiā tī Siōng-tè ê hōe-tiong,  Tī chiah-ê siōng-tè ê tiong-kan teh sím-phòaⁿ.","tghg":"〔亞薩的詩。〕上帝徛佇上帝的會中，佇諸個上帝的中間啲審判，","bklhl":"A-sat ê詩。1) 上帝khiā tī上帝ê會中，　　Tī chiah ê上帝 ê中間teh審判。"}},{"book":"詩","chapter":82,"verse":2,"versions":{"unv":"說：你們審判不秉公義，徇惡人的情面，要到幾時呢？（細拉）","bklcl":"Lín sím-phòaⁿ bô chiàu kong-gī,  Sûn pháiⁿ-lâng ê chêng-biān, beh kàu tī-sî ah?\t[Sè-la̍h","tghg":"恁審判無照公義，循歹人的情面，欲到底時啊？（細拉）","bklhl":"Lín審判無照公義，　　Sûn pháiⁿ人ê情面，beh到tī時ah？[Sè-la̍h]"}},{"book":"詩","chapter":82,"verse":3,"versions":{"unv":"你們當為貧寒的人和孤兒伸冤；當為困苦和窮乏的人施行公義。","bklcl":"Lín tio̍h kā sòng-hiong-lâng kap bô-pē ê kiáⁿ sin-oan;  Tio̍h kā khùn-khó͘ kap khiàm-kheh ê lâng kiâⁿ kong-gī.","tghg":"恁著給喪鄉人及無父的子伸冤；著給困苦及欠缺的人行公義。","bklhl":"Lín tio̍h kā sòng-hiong人kap無父ê kiáⁿ伸冤；　　Tio̍h kā困苦kap欠缺ê人行公義。"}},{"book":"詩","chapter":82,"verse":4,"versions":{"unv":"當保護貧寒和窮乏的人，救他們脫離惡人的手。","bklcl":"Tio̍h chín-kiù sòng-hiong kap khiàm-kheh ê lâng,  Hō͘ in thoat-lī pháiⁿ-lâng ê chhiú.","tghg":"著拯救喪鄉及欠缺的人，互𪜶脫離歹人的手。","bklhl":"Tio̍h拯救sòng-hiong kap欠缺ê人，　　Hō͘ in脫離pháiⁿ人ê手。"}},{"book":"詩","chapter":82,"verse":5,"versions":{"unv":"你們仍不知道，也不明白，在黑暗中走來走去；地的根基都搖動了。","bklcl":"In m̄-chai, ia̍h bô bêng-lí;  In tī o͘-àm-tiong kiâⁿ-lâi kiâⁿ-khì;  Tōe ê kun-ki lóng iô-tāng.","tghg":"𪜶呣知，亦無明理，𪜶佇黑暗中行來行去；地的根基攏搖動。","bklhl":"In m̄知，亦無明理；　　In tī烏暗中行來行去；　　地ê根基lóng搖動。"}},{"book":"詩","chapter":82,"verse":6,"versions":{"unv":"我曾說：你們是神，都是至高者的兒子。","bklcl":"Góa bat kóng, Lín sī siōng-tè.  Lín lóng sī Chì-koâiⁿ--ê ê kiáⁿ;","tghg":"我曾講：恁是上帝，恁攏是至高者的子。","bklhl":"我bat講，Lín是siōng-tè。　　Lín lóng是至koân ê ê kiáⁿ；"}},{"book":"詩","chapter":82,"verse":7,"versions":{"unv":"然而，你們要死，與世人一樣，要仆倒，像王子中的一位。","bklcl":"Chóng-sī lín ōe sí, kap sè-kan lâng chi̍t-iūⁿ;  Beh tó--lo̍h-khì, chhin-chhiūⁿ kùi-cho̍k ê chi̍t-ê.","tghg":"總是，恁會死，及世間人一樣，欲倒落去，親像貴族的一個。","bklhl":"總是lín會死，kap世間人一樣；　　Beh倒落去，親像貴族ê一个。"}},{"book":"詩","chapter":82,"verse":8,"versions":{"unv":"　神啊，求你起來審判世界，因為你要得萬邦為業。","bklcl":"Siōng-tè ah, kiû Lí khí--lâi, sím-phòaⁿ sè-kài;  In-ūi Lí beh tit-tio̍h bān-kok chòe ki-gia̍p.","tghg":"上帝啊，求你起來審判世界，因為你欲得著萬國做基業。","bklhl":"上帝ah，求你起來，審判世界；　　因為你beh得tio̍h萬國做基業。"}}]