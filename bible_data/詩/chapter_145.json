[{"book":"詩","chapter":145,"verse":1,"versions":{"unv":"（大衛的讚美詩。）我的　神我的王啊，我要尊崇你！我要永永遠遠稱頌你的名！","bklcl":"Tāi-pi̍t o-ló ê si.1)\tGóa ê Siōng-tè góa ê Ông ah, Góa beh chun Lí chòe koâiⁿ, góa beh éng-oán o-ló Lí ê miâ.","tghg":"〔大衛謳咾的詩。〕我的上帝我的王啊，我欲尊你做高！我欲永遠謳咾你的名！","bklhl":"大衛o-ló ê詩。1)\t我ê上帝我ê王ah，　　我beh尊你做高，我beh永遠o-ló你ê名。"}},{"book":"詩","chapter":145,"verse":2,"versions":{"unv":"我要天天稱頌你，也要永永遠遠讚美你的名！","bklcl":"Góa beh ji̍t-ji̍t chiok-siā Lí;  Ia̍h beh éng-oán o-ló Lí ê miâ.","tghg":"我欲日日祝謝你，亦欲永遠謳咾你的名！","bklhl":"我beh日日祝謝你；　　亦beh永遠o-ló你ê名。"}},{"book":"詩","chapter":145,"verse":3,"versions":{"unv":"耶和華本為大，該受大讚美；其大無法測度。","bklcl":"Iâ-hô-hoa chì-tōa, eng-kai siū tōa ê o-ló;  I ê tōa kàu bōe chhek-to̍k--tit.","tghg":"耶和華至大，應該受大的謳咾；伊的大到𣍐測𢜬得。","bklhl":"耶和華至大，應該受大ê o-ló；　　伊ê大到bōe測度-得。"}},{"book":"詩","chapter":145,"verse":4,"versions":{"unv":"這代要對那代頌讚你的作為，也要傳揚你的大能。","bklcl":"Chit-tāi beh tùi hit-tāi o-ló Lí ê só͘-chòe;  Ia̍h beh pò-iông Lí tōa koân-lêng ê sū.","tghg":"此代欲對彼代謳咾你的所做，亦欲報揚你大權能的事。","bklhl":"Chit代beh對hit代o-ló你ê所做；　　亦beh報揚你大權能ê事。"}},{"book":"詩","chapter":145,"verse":5,"versions":{"unv":"我要默念你威嚴的尊榮和你奇妙的作為。","bklcl":"Góa beh chēng-chēng siūⁿ Lí chun-kùi êng-kng ê ui-giâm,  Kap Lí kî-biāu ê só͘-chòe.","tghg":"我欲靜靜想你尊貴榮光的威嚴，及你奇妙的所做。","bklhl":"我beh靜靜想你尊貴榮光ê威嚴，　　Kap你奇妙ê所做。"}},{"book":"詩","chapter":145,"verse":6,"versions":{"unv":"人要傳說你可畏之事的能力；我也要傳揚你的大德。","bklcl":"Lâng-lâng beh kóng-khí Lí thang kiaⁿ ê sū ê tōa koân-lêng;  Góa ia̍h beh pò-iông Lí ê chì-tōa.","tghg":"人人欲講起你通驚的事的大權能；我亦欲報揚你的至大。","bklhl":"人人beh講起你thang驚ê事ê大權能；　　我亦beh報揚你ê至大。"}},{"book":"詩","chapter":145,"verse":7,"versions":{"unv":"他們記念你的大恩就要傳出來，並要歌唱你的公義。","bklcl":"In beh pò-iông Lí tōa-un ê kì-liām,  Ia̍h beh chhiùⁿ-koa o-ló Lí ê kong-gī.","tghg":"𪜶欲報揚你大恩的紀念，亦欲唱歌謳咾你的公義。","bklhl":"In beh報揚你大恩 ê記念，　　亦beh唱歌o-ló你ê公義。"}},{"book":"詩","chapter":145,"verse":8,"versions":{"unv":"耶和華有恩惠，有憐憫，不輕易發怒，大有慈愛。","bklcl":"Iâ-hô-hoa ū un-hūi, ū lîn-bín;  Bô khoài-khoài siū-khì, tōa-tōa ū chû-ài.","tghg":"耶和華有恩惠，有憐憫，無快快受氣，大大有慈愛。","bklhl":"耶和華有恩惠，有憐憫；　　無快快受氣，大大有慈愛。"}},{"book":"詩","chapter":145,"verse":9,"versions":{"unv":"耶和華善待萬民；他的慈悲覆庇他一切所造的。","bklcl":"Iâ-hô-hoa hó khoán-thāi bān-lūi;  I ê lîn-bín tì-ìm I it-chhè só͘ chō--ê.","tghg":"耶和華好款待萬類；伊的憐憫致蔭伊一切所造者。","bklhl":"耶和華好款待萬類；　　伊ê憐憫致蔭伊一切所造ê。"}},{"book":"詩","chapter":145,"verse":10,"versions":{"unv":"耶和華啊，你一切所造的都要稱謝你；你的聖民也要稱頌你，","bklcl":"Iâ-hô-hoa ah, Lí it-chhè só͘ chō--ê beh kám-siā Lí;  Lí sèng ê peh-sìⁿ ia̍h beh o-ló Lí.","tghg":"耶和華啊，你一切所造的欲感謝你；你聖的百姓亦欲謳咾你，","bklhl":"耶和華ah，你一切所造ê beh感謝你；　　你聖ê百姓亦beh o-ló你。"}},{"book":"詩","chapter":145,"verse":11,"versions":{"unv":"傳說你國的榮耀，談論你的大能，","bklcl":"In kóng-khí Lí ê kok ê êng-kng;  Tâm-lūn Lí ê tōa koân-lêng.","tghg":"𪜶講起你的國的榮光，談論你的大權能，","bklhl":"In講起你ê國ê榮光；　　談論你ê大權能。"}},{"book":"詩","chapter":145,"verse":12,"versions":{"unv":"好叫世人知道你大能的作為，並你國度威嚴的榮耀。","bklcl":"Thang hō͘ sè-kan-lâng chai Lí tōa koân-lêng ê só͘-chòe,  Kap Lí kok ui-giâm ê êng-kng.","tghg":"通互世間人知你大權能的所做，及你國威嚴的榮光。","bklhl":"Thang hō͘世間人知你大權能ê所做，　　Kap你國威嚴ê榮光。"}},{"book":"詩","chapter":145,"verse":13,"versions":{"unv":"你的國是永遠的國！你執掌的權柄存到萬代！","bklcl":"Lí ê kok sī éng-oán ê kok;  Lí chip-chiáng ê koân-pèng kàu bān-tāi.","tghg":"你的國是永遠的國！你執掌的權柄到萬代！","bklhl":"你ê國是永遠ê國；　　你執掌ê權柄到萬代。"}},{"book":"詩","chapter":145,"verse":14,"versions":{"unv":"凡跌倒的，耶和華將他們扶持；凡被壓下的，將他們扶起。","bklcl":"Hoān-nā poa̍h-tó--ê, Iâ-hô-hoa hû-chhî in;  Hoān-nā siū ap-chè--ê, hû in khí--lâi.","tghg":"凡若跋倒者，耶和華扶持𪜶；凡若受壓制者，扶𪜶起來。","bklhl":"凡若跋倒ê，耶和華扶持in；　　凡若受壓制ê，扶in起來。"}},{"book":"詩","chapter":145,"verse":15,"versions":{"unv":"萬民都舉目仰望你；你隨時給他們食物。","bklcl":"Bān-hāng-ū lóng kia̍h-ba̍k ǹg Lí,  Lí chiàu-sî hō͘ in chia̍h-mi̍h.","tghg":"萬項有攏攑目向你；你照時互𪜶食物。","bklhl":"萬項有lóng kia̍h目ǹg你，　　你照時hō͘ in食物。"}},{"book":"詩","chapter":145,"verse":16,"versions":{"unv":"你張手，使有生氣的都隨願飽足。","bklcl":"Lí khui Lí ê chhiú,  Hō͘ ū oa̍h-khì--ê lóng chiàu só͘-ài pá-chiok.","tghg":"你開你的手，互有活氣者攏照所愛飽足。","bklhl":"你開你ê手，　　Hō͘有活氣ê lóng照所ài飽足。"}},{"book":"詩","chapter":145,"verse":17,"versions":{"unv":"耶和華在他一切所行的，無不公義；在他一切所做的都有慈愛。","bklcl":"Iâ-hô-hoa tī I it-chhè só͘ kiâⁿ--ê, bô m̄ kong-gī,  Tī I it-chhè só͘ chòe--ê, lóng ū chû-ài.","tghg":"耶和華佇伊一切所行的，無呣公義；佇伊一切所做的攏有慈愛。","bklhl":"耶和華tī伊一切所行ê，無m̄公義，　　Tī伊一切所做ê，lóng有慈愛。"}},{"book":"詩","chapter":145,"verse":18,"versions":{"unv":"凡求告耶和華的，就是誠心求告他的，耶和華便與他們相近。","bklcl":"Hoān-nā kiû-kiò Iâ-hô-hoa ê, Iâ-hô-hoa kap in chhin-kūn,  Chiū-sī chhin-kūn hiah-ê sêng-si̍t kiû-kiò I ê.","tghg":"凡若求叫耶和華的，耶和華及𪜶親近，就是親近許個誠實求叫伊的。","bklhl":"凡若求叫耶和華ê，耶和華kap in親近，　　就是親近hiah-ê誠實求叫伊ê。"}},{"book":"詩","chapter":145,"verse":19,"versions":{"unv":"敬畏他的，他必成就他們的心願，也必聽他們的呼求，拯救他們。","bklcl":"Kèng-ùi I ê, I beh chiâⁿ in ê sim só͘ ài;  Ia̍h beh thiaⁿ in ê kiû-kiò, lâi chín-kiù in.","tghg":"敬畏伊的，伊欲成𪜶的心所愛，亦欲聽𪜶的求叫，來拯救𪜶。","bklhl":"敬畏伊ê，伊beh成in ê心所ài；　　亦beh聽in ê求叫，來拯救in。"}},{"book":"詩","chapter":145,"verse":20,"versions":{"unv":"耶和華保護一切愛他的人，卻要滅絕一切的惡人。","bklcl":"Iâ-hô-hoa pó-hō͘ it-chhè thiàⁿ I ê lâng;  Chóng-sī it-chhè chòe-pháiⁿ ê lâng, I beh bia̍t-bô in.","tghg":"耶和華保護一切疼伊的人，總是一切做歹的人伊欲滅無𪜶。","bklhl":"耶和華保護一切疼伊ê人；　　總是一切做pháiⁿ ê人，伊beh滅無in。"}},{"book":"詩","chapter":145,"verse":21,"versions":{"unv":"我的口要說出讚美耶和華的話；惟願凡有血氣的都永永遠遠稱頌他的聖名。","bklcl":"Góa ê chhùi beh kóng-chhut o-ló Iâ-hô-hoa ê ōe;  Goān kìⁿ ū hiat-khì--ê, lóng éng-oán o-ló I ê sèng-miâ.","tghg":"我的嘴欲講出謳咾耶和華的話；願見有血氣的攏永遠謳咾伊的聖名。","bklhl":"我ê嘴beh講出o-ló耶和華ê話；　　願見有血氣ê，lóng永遠o-ló伊ê聖名。"}}]