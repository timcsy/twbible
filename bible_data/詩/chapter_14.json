[{"book":"詩","chapter":14,"verse":1,"versions":{"unv":"（大衛的詩，交與伶長。）愚頑人心裡說：沒有　神。他們都是邪惡，行了可憎惡的事；沒有一個人行善。","bklcl":"Tāi-pi̍t ê si, kau hō͘ Ga̍k-koaⁿ.1)\tGōng-lâng sim-lāi kóng, Bô ū Siōng-tè.  In thàn siâ-ok, kiâⁿ khó-ò͘ⁿ ê sū;  Bô chi̍t-lâng kiâⁿ-hó.","tghg":"〔大衛的詩，交互樂官。〕戇人心內講：無有上帝。𪜶趁邪惡(siâ-ok)，行可惡(khó-ò͘ⁿ)的事；無一人行好。","bklhl":"大衛ê詩，交hō͘樂官。1) 戇人心內講，無有上帝。　　In thàn邪惡，行可惡ê事；　　無一人行好。"}},{"book":"詩","chapter":14,"verse":2,"versions":{"unv":"耶和華從天上垂看世人，要看有明白的沒有，有尋求　神的沒有。","bklcl":"Iâ-hô-hoa tùi thiⁿ àⁿ-lo̍h khòaⁿ sè-kan-lâng,  Beh khòaⁿ ū bêng-lí--ê, Ū chhē-kiû Siōng-tè--ê á-bô.","tghg":"耶和華對天俯落看世間人，欲看有明理者，有尋求上帝者抑無。","bklhl":"耶和華tùi天àⁿ落看世間人，　　Beh看有明理ê，　　有chhē求上帝ê á無。"}},{"book":"詩","chapter":14,"verse":3,"versions":{"unv":"他們都偏離正路，一同變為污穢；並沒有行善的，連一個也沒有。","bklcl":"In lóng oai-chhoa̍h, it-khài piàn-chòe ù-òe;  Bô lâng kiâⁿ-hó, liân chi̍t-ê ia̍h bô.","tghg":"𪜶攏歪斜，一概變做污穢；無人行好，連一個亦無。","bklhl":"In lóng歪chhoa̍h，一概變做污穢；　　無人行好，連一个亦無。"}},{"book":"詩","chapter":14,"verse":4,"versions":{"unv":"作孽的都沒有知識嗎？他們吞吃我的百姓，如同吃飯一樣，並不求告耶和華。","bklcl":"Chòe-pháiⁿ ê lâng kiám lóng bōe hiáu-tit mah?  In thun-chia̍h Góa ê peh-sìⁿ chhin-chhiūⁿ chia̍h piáⁿ,  Ia̍h bô kiû-kiò Iâ-hô-hoa.","tghg":"做歹的人豈攏𣍐曉得嗎？𪜶吞食我的百姓，親像食餅，亦無求叫耶和華。","bklhl":"做pháiⁿ ê人kiám lóng bōe曉得mah？　　In吞食我ê百姓親像食餅，　　亦無求叫耶和華。"}},{"book":"詩","chapter":14,"verse":5,"versions":{"unv":"他們在那裡大大地害怕，因為　神在義人的族類中。","bklcl":"In tī-hia tōa-tōa kiaⁿ-hiâⁿ;  In-ūi Siōng-tè tī gī-lâng ê cho̍k-lūi-tiong.","tghg":"𪜶佇遐大大驚惶，因為上帝佇義人的族類中。","bklhl":"In tī-hia大大驚惶；　　因為上帝tī義人ê族類中。"}},{"book":"詩","chapter":14,"verse":6,"versions":{"unv":"你們叫困苦人的謀算變為羞辱；然而耶和華是他的避難所。","bklcl":"Lín hō͘ sòng-hiong lâng ê kè-bô͘ pìⁿ-chòe kiàn-siàu,  Chóng-sī Iâ-hô-hoa chòe i tô-siám ê só͘-chāi.","tghg":"恁互喪鄉人的計謀變做見誚；總是耶和華做伊逃閃的所在。","bklhl":"Lín hō͘ sòng-hiong人ê計謀變做見笑，　　總是耶和華做伊逃閃ê所在。"}},{"book":"詩","chapter":14,"verse":7,"versions":{"unv":"但願以色列的救恩從錫安而出。耶和華救回他被擄的子民那時，雅各要快樂，以色列要歡喜。","bklcl":"Goān Í-sek-lia̍t ê chín-kiù tùi Sek-an chhut!  Iâ-hô-hoa kiù I siū-lia̍h ê peh-sìⁿ tò-tńg-lâi,  Hit-sî Ngá-kok beh khoài-lo̍k, Í-sek-lia̍t beh hoaⁿ-hí.","tghg":"願以色列的拯救對錫安出。耶和華救伊受掠的百姓倒轉來，彼時雅各欲快樂，以色列欲歡喜。","bklhl":"願以色列ê拯救tùi錫安出！　　耶和華救伊受掠ê百姓倒tńg來，　　Hit時雅各beh快樂，以色列beh歡喜。"}}]