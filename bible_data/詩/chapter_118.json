[{"book":"詩","chapter":118,"verse":1,"versions":{"unv":"你們要稱謝耶和華，因他本為善；他的慈愛永遠長存！","bklcl":"Lín tio̍h kám-siā Iâ-hô-hoa, in-ūi I sī hó;  In-ūi I ê chû-ài éng-oán tī-teh.","tghg":"恁著感謝耶和華，因為伊是好；因為伊的慈愛永遠佇啲！","bklhl":"Lín tio̍h感謝耶和華，因為伊是好；　　因為伊ê慈愛永遠tī-teh。"}},{"book":"詩","chapter":118,"verse":2,"versions":{"unv":"願以色列說：他的慈愛永遠長存！","bklcl":"Goān Í-sek-lia̍t kóng,  I ê chû-ài éng-oán tī-teh.","tghg":"願以色列講：伊的慈愛永遠佇啲！","bklhl":"願以色列講，　　伊ê慈愛永遠tī-teh。"}},{"book":"詩","chapter":118,"verse":3,"versions":{"unv":"願亞倫的家說：他的慈愛永遠長存！","bklcl":"Goān A-lûn ê ke kóng,  I ê chû-ài éng-oán tī-teh.","tghg":"願亞倫的家講：伊的慈愛永遠佇啲！","bklhl":"願亞倫ê家講，　　伊ê慈愛永遠tī-teh。"}},{"book":"詩","chapter":118,"verse":4,"versions":{"unv":"願敬畏耶和華的說：他的慈愛永遠長存！","bklcl":"Goān kèng-ùi Iâ-hô-hoa ê lâng kóng,  I ê chû-ài éng-oán tī-teh.","tghg":"願敬畏耶和華的人講：伊的慈愛永遠佇啲！","bklhl":"願敬畏耶和華ê人講，　　伊ê慈愛永遠tī-teh。"}},{"book":"詩","chapter":118,"verse":5,"versions":{"unv":"我在急難中求告耶和華，他就應允我，把我安置在寬闊之地。","bklcl":"Góa tī gûi-kip ê tiong-kan kiû-kiò Iâ-hô-hoa;  Iâ-hô-hoa chiū ìn góa, chiong góa hē tī khoan-khoah ê só͘-chāi.","tghg":"我佇危急的中間求叫耶和華，耶和華就應我，將我下佇寬闊的所在。","bklhl":"我tī危急ê中間求叫耶和華；　　耶和華就應我，將我hē tī寬闊ê所在。"}},{"book":"詩","chapter":118,"verse":6,"versions":{"unv":"有耶和華幫助我，我必不懼怕，人能把我怎麼樣呢？","bklcl":"Ū Iâ-hô-hoa kap góa tī-teh, góa chiū bô kiaⁿ;  Lâng beh siáⁿ hoat-tit góa ta-ôa?","tghg":"有耶和華及我佇啲，我就無驚，人欲啥法得(siáⁿ hoat-tit)我奈何(ta-ôa)？","bklhl":"有耶和華kap我tī-teh，我就無驚；　　人beh啥法得我ta-ôa？"}},{"book":"詩","chapter":118,"verse":7,"versions":{"unv":"在那幫助我的人中，有耶和華幫助我，所以我要看見那恨我的人遭報。","bklcl":"Tī hiah-ê pang-chān góa--ê ê tiong-kan, ū Iâ-hô-hoa kap góa tī-teh;  Só͘-í góa beh khòaⁿ-kìⁿ hiah-ê oàn-hūn góa ê lâng siū pò-èng.","tghg":"佇許個幫助我者的中間，有耶和華及我佇啲，所以我欲看見許個怨恨我的人受報應。","bklhl":"Tī hiah-ê幫贊我ê ê中間，有耶和華kap我tī-teh；　　所以我beh看見hiah-ê怨恨我ê人受報應。"}},{"book":"詩","chapter":118,"verse":8,"versions":{"unv":"投靠耶和華，強似倚賴人；","bklcl":"Óa-khò Iâ-hô-hoa,  Pí óa-khò lâng khah-hó.","tghg":"倚靠耶和華，比倚靠人卡好；","bklhl":"Óa靠耶和華，　　比óa靠人khah好。"}},{"book":"詩","chapter":118,"verse":9,"versions":{"unv":"投靠耶和華，強似倚賴王子。","bklcl":"Óa-khò Iâ-hô-hoa,  Pí óa-khò ông-chhin khah-hó.","tghg":"倚靠耶和華，比倚靠王親卡好。","bklhl":"Óa靠耶和華，　　比óa靠王親khah好。"}},{"book":"詩","chapter":118,"verse":10,"versions":{"unv":"萬民圍繞我，我靠耶和華的名必剿滅他們。","bklcl":"Bān peh-sìⁿ ûi-lûi góa;  Góa óa-khò Iâ-hô-hoa ê miâ, beh châu-bia̍t in.","tghg":"萬百姓圍纍(ûi-lûi)我，我倚靠耶和華的名欲剿滅(châu-bia̍t)𪜶。","bklhl":"萬百姓圍纍我；　　我óa靠耶和華ê名，beh剿滅in。"}},{"book":"詩","chapter":118,"verse":11,"versions":{"unv":"他們環繞我，圍困我，我靠耶和華的名必剿滅他們。","bklcl":"In ûi--góa, khùn--góa;  Góa óa-khò Iâ-hô-hoa ê miâ, beh châu-bia̍t in.","tghg":"𪜶圍我，困我，我倚靠耶和華的名欲剿滅𪜶。","bklhl":"In圍我，困我；　　我óa靠耶和華ê名，beh剿滅in。"}},{"book":"詩","chapter":118,"verse":12,"versions":{"unv":"他們如同蜂子圍繞我，好像燒荊棘的火，必被熄滅；我靠耶和華的名，必剿滅他們。","bklcl":"In chhin-chhiūⁿ phang ûi góa;  Chhin-chhiūⁿ sio chhì-phè ê hé, siū phah-hoa.  Góa óa-khò Iâ-hô-hoa ê miâ beh châu-bia̍t in.","tghg":"𪜶親像蜂圍我，親像燒莿帕(chhì-phè)的火，受拍熄；我倚靠耶和華的名，欲剿滅𪜶。","bklhl":"In親像蜂圍我；　　親像燒刺phè ê火，受phah-hoa。　　我óa靠耶和華ê名beh剿滅in。"}},{"book":"詩","chapter":118,"verse":13,"versions":{"unv":"你推我，要叫我跌倒，但耶和華幫助了我。","bklcl":"Lí chhut-la̍t chhia góa, beh hō͘ góa tó;  Chóng-sī Iâ-hô-hoa pang-chān góa.","tghg":"你出力捙(chhia)我，欲互我倒，總是耶和華幫助我。","bklhl":"你出力chhia我，beh hō͘我倒；　　總是耶和華幫贊我。"}},{"book":"詩","chapter":118,"verse":14,"versions":{"unv":"耶和華是我的力量，是我的詩歌；他也成了我的拯救。","bklcl":"Iâ-hô-hoa sī góa ê khùi-la̍t, sī góa ê si-koa;  I ia̍h chiâⁿ-chòe chín-kiù góa ê.","tghg":"耶和華是我的氣力，是我的詩歌；伊亦成做拯救我的。","bklhl":"耶和華是我ê氣力，是我ê詩歌；　　伊亦成做拯救我ê。"}},{"book":"詩","chapter":118,"verse":15,"versions":{"unv":"在義人的帳棚裡，有歡呼拯救的聲音；耶和華的右手施展大能。","bklcl":"Tī gī-lâng ê pò͘-pîⁿ-lāi ū hoaⁿ-hí ê siaⁿ, chín-kiù ê siaⁿ;  Iâ-hô-hoa ê chiàⁿ-chhiú si-chhut tōa koân-lêng.","tghg":"佇義人的布棚內，有歡喜的聲，拯救的聲；耶和華的正手施出大權能。","bklhl":"Tī義人ê布棚內有歡喜ê聲，拯救ê聲；　　耶和華ê chiàⁿ手施出大權能。"}},{"book":"詩","chapter":118,"verse":16,"versions":{"unv":"耶和華的右手高舉；耶和華的右手施展大能。","bklcl":"Iâ-hô-hoa ê chiàⁿ-chhiú kia̍h-koâiⁿ;  Iâ-hô-hoa ê chiàⁿ-chhiú si-chhut tōa koân-lêng.","tghg":"耶和華的正手攑高；耶和華的正手施出(si-chhut)大權能。","bklhl":"耶和華ê chiàⁿ手kia̍h高；　　耶和華ê chiàⁿ手施出大權能。"}},{"book":"詩","chapter":118,"verse":17,"versions":{"unv":"我必不致死，仍要存活，並要傳揚耶和華的作為。","bklcl":"Góa bōe tì-kàu sí, iáu ōe oa̍h-teh;  Sòa beh pò-iông Iâ-hô-hoa ê só͘-chòe.","tghg":"我𣍐致到死，猶會活啲，續欲報揚耶和華的所做。","bklhl":"我bōe致到死，iáu能活teh；　　續beh報揚耶和華ê所做。"}},{"book":"詩","chapter":118,"verse":18,"versions":{"unv":"耶和華雖嚴嚴地懲治我，卻未曾將我交於死亡。","bklcl":"Iâ-hô-hoa bat giâm-giâm kéng-kài góa;  Chóng-sī bē ū chiong góa kau tī sí-bô.","tghg":"耶和華曾嚴嚴警戒我，總是未有將我交佇死無。","bklhl":"耶和華bat嚴嚴警戒我；　　總是未有將我交tī死無。"}},{"book":"詩","chapter":118,"verse":19,"versions":{"unv":"給我敞開義門；我要進去稱謝耶和華！","bklcl":"Tio̍h kā góa khui gī ê mn̂g;  Góa beh ji̍p--khì, kám-siā Iâ-hô-hoa.","tghg":"著給我開義的門；我欲入去感謝耶和華！","bklhl":"Tio̍h kā我開義ê門；　　我beh入去，感謝耶和華。"}},{"book":"詩","chapter":118,"verse":20,"versions":{"unv":"這是耶和華的門；義人要進去！","bklcl":"Che sī Iâ-hô-hoa ê mn̂g,  Gī ê lâng beh ji̍p--khì.","tghg":"這是耶和華的門；義的人欲入去！","bklhl":"這是耶和華ê門，　　義ê人beh入去。"}},{"book":"詩","chapter":118,"verse":21,"versions":{"unv":"我要稱謝你，因為你已經應允我，又成了我的拯救！","bklcl":"Góa beh kám-siā Lí, in-ūi Lí í-keng ìn góa;  Koh chiâⁿ-chòe chín-kiù góa--ê.","tghg":"我欲感謝你，因為你已經應我，閣成做拯救我者！","bklhl":"我beh感謝你，因為你已經應我；　　Koh成做拯救我ê。"}},{"book":"詩","chapter":118,"verse":22,"versions":{"unv":"匠人所棄的石頭已成了房角的頭塊石頭。","bklcl":"Sai-hū só͘ khì-sak ê chio̍h,  Í-keng chiâⁿ-chòe chhù-kak-thâu ê chio̍h.","tghg":"師傅所棄拺的石，已經成做厝角頭的石。","bklhl":"師傅所棄sak ê石，　　已經成做厝角頭ê石。"}},{"book":"詩","chapter":118,"verse":23,"versions":{"unv":"這是耶和華所做的，在我們眼中看為希奇。","bklcl":"Che sī Iâ-hô-hoa só͘-chòe--ê,  Lán ê ba̍k-chiu khòaⁿ i chòe kî-koài.","tghg":"這是耶和華所做的，咱的目睭看伊做奇怪。","bklhl":"這是耶和華所做ê，　　咱ê目睭看伊做奇怪。"}},{"book":"詩","chapter":118,"verse":24,"versions":{"unv":"這是耶和華所定的日子，我們在其中要高興歡喜！","bklcl":"Che sī Iâ-hô-hoa só͘ tiāⁿ-tio̍h ê ji̍t;  Lán tī chit-ji̍t ê tiong-kan beh hoaⁿ-hí khoài-lo̍k.","tghg":"這是耶和華所定著的日，咱佇此日的中間欲歡喜快樂！","bklhl":"這是耶和華所定tio̍h ê日；　　咱tī chit日ê中間beh歡喜快樂。"}},{"book":"詩","chapter":118,"verse":25,"versions":{"unv":"耶和華啊，求你拯救！耶和華啊，求你使我們亨通！","bklcl":"Iâ-hô-hoa ah, taⁿ kiû Lí chín-kiù;  Iâ-hô-hoa ah, taⁿ kiû Lí hō͘ goán hoat-ta̍t.","tghg":"耶和華啊！今求你拯救！耶和華啊，今求你互阮發達！","bklhl":"耶和華ah，taⁿ求你拯救；　　耶和華ah，taⁿ求你hō͘阮發達。"}},{"book":"詩","chapter":118,"verse":26,"versions":{"unv":"奉耶和華名來的是應當稱頌的！我們從耶和華的殿中為你們祝福！","bklcl":"Hōng Iâ-hô-hoa ê miâ lâi--ê, eng-kai tit-tio̍h hok-khì;  Goán tùi Iâ-hô-hoa ê chhù kā lín chiok-hok.","tghg":"奉耶和華的名來者應該得著福氣！阮對耶和華的厝給恁祝福！","bklhl":"奉耶和華ê名來ê，應該得tio̍h福氣；　　阮tùi耶和華ê厝kā lín祝福。"}},{"book":"詩","chapter":118,"verse":27,"versions":{"unv":"耶和華是　神；他光照了我們。理當用繩索把祭牲拴住，牽到壇角那裡。","bklcl":"Iâ-hô-hoa sī Siōng-tè, I ê kng chiò goán;  Tio̍h ēng soh pa̍k chè-sū ê cheng-siⁿ kàu tôaⁿ-kak.","tghg":"耶和華是上帝；伊的光照阮。著用索縛祭祀的精牲，到壇角。","bklhl":"耶和華是上帝，伊ê光照阮；　　Tio̍h用索縛祭祀ê cheng-siⁿ到壇角。"}},{"book":"詩","chapter":118,"verse":28,"versions":{"unv":"你是我的　神，我要稱謝你！你是我的　神，我要尊崇你！","bklcl":"Lí sī góa ê Siōng-tè, góa beh kám-siā Lí;  Lí sī góa ê Siōng-tè, góa beh chun Lí chòe koâiⁿ.","tghg":"你是我的上帝，我欲感謝你！你是我的上帝，我欲尊你做高！","bklhl":"你是我ê上帝，我beh感謝你；　　你是我ê上帝，我beh尊你做高。"}},{"book":"詩","chapter":118,"verse":29,"versions":{"unv":"你們要稱謝耶和華，因他本為善；他的慈愛永遠長存！","bklcl":"Lín tio̍h kám-siā Iâ-hô-hoa, in-ūi I sī hó;  In-ūi I ê chû-ài éng-oán tī-teh.","tghg":"恁著感謝耶和華，因為伊是好！因為伊的慈愛永遠佇啲！","bklhl":"Lín tio̍h感謝耶和華，因為伊是好；　　因為伊ê慈愛永遠tī-teh。"}}]