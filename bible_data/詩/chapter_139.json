[{"book":"詩","chapter":139,"verse":1,"versions":{"unv":"（大衛的詩，交與伶長。）耶和華啊，你已經鑒察我，認識我。","bklcl":"Tāi-pi̍t ê si, kau hō͘ Ga̍k-koaⁿ.1)\tIâ-hô-hoa ah, Lí í-keng kàm-chhat góa, bat góa.","tghg":"〔大衛的詩，交互樂官。〕耶和華啊，你已經鑑察我，識我。","bklhl":"大衛ê詩，交hō͘樂官。1)\t耶和華ah，你已經鑑察我，bat我。"}},{"book":"詩","chapter":139,"verse":2,"versions":{"unv":"我坐下，我起來，你都曉得；你從遠處知道我的意念。","bklcl":"Góa chē--lo̍h-khì, góa peh--khí-lâi, Lí lóng chai;  Lí tùi hn̄g-hn̄g chai góa ê liām-thâu.","tghg":"我坐落去，我絔(peh)起來，你攏知；你對遠遠知我的念頭。","bklhl":"我坐落去，我peh起來，你lóng知；　　你tùi遠遠知我ê念頭。"}},{"book":"詩","chapter":139,"verse":3,"versions":{"unv":"我行路，我躺臥，你都細察；你也深知我一切所行的。","bklcl":"Góa kiâⁿ-lō͘, góa tó tī bîn-chhn̂g, Lí lóng siông-sè chai;  Góa it-chhè só͘-kiâⁿ--ê, Lí iā chhim-chai.","tghg":"我行路，我倒佇眠床，你攏詳細知；我一切所行的，你也深知。","bklhl":"我行路，我倒tī眠床，你lóng詳細知；　　我一切所行ê，你也深知。"}},{"book":"詩","chapter":139,"verse":4,"versions":{"unv":"耶和華啊，我舌頭上的話，你沒有一句不知道的。","bklcl":"Iâ-hô-hoa ah, góa ê chhùi só͘ kóng ê ōe,  Lí bô chi̍t-kù m̄-chai.","tghg":"耶和華啊，我的嘴所講的話，你無一句呣知。","bklhl":"耶和華ah，我ê嘴所講ê話，　　你無一句m̄知。"}},{"book":"詩","chapter":139,"verse":5,"versions":{"unv":"你在我前後環繞我，按手在我身上。","bklcl":"Lí tī góa ê chêng-āu ûi góa,  Hōaⁿ-chhiú tī góa ê téng-bīn.","tghg":"你佇我的前後圍我，按手佇我的頂面。","bklhl":"你tī我ê前後圍我，　　按手tī我ê頂面。"}},{"book":"詩","chapter":139,"verse":6,"versions":{"unv":"這樣的知識奇妙，是我不能測的，至高，是我不能及的。","bklcl":"Chit khoán ê chai-bat kî-biāu, góa bōe-ōe chhek-to̍k;  Chin-koâiⁿ, góa bōe-ōe kàu.","tghg":"此款的知識(chai-bat)奇妙，我𣍐會測𢜬，真高，我𣍐會到。","bklhl":"Chit款ê知識奇妙，我bōe能測度；　　真高，我bōe能到。"}},{"book":"詩","chapter":139,"verse":7,"versions":{"unv":"我往哪裡去躲避你的靈？我往哪裡逃、躲避你的面？","bklcl":"Góa beh khì toh-lo̍h, siám-pī Lí ê sîn?  Góa beh cháu-khì toh-lo̍h, siám-pī Lí ê bīn?","tghg":"我欲去叨落閃避你的神？我欲走去叨落、閃避你的面？","bklhl":"我beh去toh落，閃避你ê神？　　我beh走去toh落，閃避你ê面？"}},{"book":"詩","chapter":139,"verse":8,"versions":{"unv":"我若升到天上，你在那裡；我若在陰間下榻，你也在那裡。","bklcl":"Góa nā chiūⁿ thiⁿ, Lí tī-hia;  Góa nā khùn tī im-kan, Lí ia̍h tī-hia.","tghg":"我若上天，你佇遐；我若睏佇陰間，你亦佇遐。","bklhl":"我若上天，你tī-hia；　　我若睏tī陰間，你亦tī-hia。"}},{"book":"詩","chapter":139,"verse":9,"versions":{"unv":"我若展開清晨的翅膀，飛到海極居住，","bklcl":"Góa nā thí-khui chheng-chá ê si̍t,  Pe kàu hái ê ke̍k-thâu lâi khiā-khí;","tghg":"我若展開清早的翅，飛到海的極頭來徛起，","bklhl":"我若thí開清早ê翼，　　飛到海ê極頭來khiā起；"}},{"book":"詩","chapter":139,"verse":10,"versions":{"unv":"就是在那裡，你的手必引導我；你的右手也必扶持我。","bklcl":"Chiū nā tī-hia, Lí ê chhiú ia̍h beh ín-chhōa góa,  Lí ê chiàⁿ-chhiú ia̍h beh khan góa.","tghg":"就若佇遐，你的手亦欲引導我；你的正手亦欲牽我。","bklhl":"就若tī-hia，你ê手亦beh引chhōa我，　　你ê chiàⁿ手亦beh 牽我。"}},{"book":"詩","chapter":139,"verse":11,"versions":{"unv":"我若說：黑暗必定遮蔽我，我周圍的亮光必成為黑夜；","bklcl":"Góa nā kóng, O͘-àm beh jia-khàm góa,  Koh sì-ûi ê kng beh pìⁿ-chòe àm-mî;","tghg":"我若講：黑暗欲遮蓋我，閣四圍的光欲變做暗暝；","bklhl":"我若講，烏暗beh遮蓋我，　　Koh四圍ê光beh變做暗暝；"}},{"book":"詩","chapter":139,"verse":12,"versions":{"unv":"黑暗也不能遮蔽我，使你不見，黑夜卻如白晝發亮。黑暗和光明，在你看都是一樣。","bklcl":"Chiū o͘-àm ia̍h bōe-ōe jia-khàm góa, hō͘ Lí bô khòaⁿ-kìⁿ;  O͘-àm mî chhin-chhiūⁿ ji̍t--sî hoat-kng.  O͘-àm kap kng-bêng, chāi Lí khòaⁿ lóng sī chi̍t-iūⁿ.","tghg":"就黑暗亦𣍐會遮蓋我，互你無看見，黑暗暝親像日時發光。黑暗及光明，在你看攏是一樣。","bklhl":"就烏暗亦bōe能遮蓋我，hō͘你無看見；　　烏暗暝親像日時發光。　　烏暗kap光明，在你看lóng是一樣。"}},{"book":"詩","chapter":139,"verse":13,"versions":{"unv":"我的肺腑是你所造的；我在母腹中，你已覆庇我。","bklcl":"In-ūi góa ê chōng-hú, sī Lí só͘ chhòng-chō--ê;  Góa tī lāu-bú ê pak-tó͘-lāi, Lí ū pì-iū góa.","tghg":"因為我的臟腑是你所創造的；我佇老母的腹肚內，你有庇佑我。","bklhl":"因為我ê臟腑，是你所創造ê；　　我tī老母ê腹肚內，你有庇佑我。"}},{"book":"詩","chapter":139,"verse":14,"versions":{"unv":"我要稱謝你，因我受造，奇妙可畏；你的作為奇妙，這是我心深知道的。","bklcl":"Góa beh kám-siā Lí, in-ūi góa siū-chō kî-biāu thang kiaⁿ;  Lí ê só͘-chòe kî-biāu;  Che sī góa ê sim chhim chai--ê.","tghg":"我欲感謝你，因為我受造，奇妙通驚；你的所做奇妙，這是我的心深知的。","bklhl":"我beh感謝你，因為我受造奇妙thang驚；　　你ê所做奇妙；這是我ê心深知ê。"}},{"book":"詩","chapter":139,"verse":15,"versions":{"unv":"我在暗中受造，在地的深處被聯絡；那時，我的形體並不向你隱藏。","bklcl":"Góa tī àm-tiong siū-chō,  Tī tōe ê chin-tóe siū liân-lo̍k,  Hit-sî góa ê hêng-thé bô ún-môa tī Lí.","tghg":"我佇暗中受造，佇地的真底受聯絡；彼時，我的形體無隱瞞佇你。","bklhl":"我tī暗中受造，　　Tī地ê真底受連絡，　　Hit時我ê形體無隱瞞tī你。"}},{"book":"詩","chapter":139,"verse":16,"versions":{"unv":"我未成形的體質，你的眼早已看見了；你所定的日子，我尚未度一日（或譯：我被造的肢體尚未有其一），你都寫在你的冊上了。","bklcl":"Góa bē chiâⁿ-hêng ê thé-chit,  Lí ê ba̍k-chiu í-keng khòaⁿ-kìⁿ,  Só͘ tiāⁿ-tio̍h ê ji̍t, iáu-bē ū chi̍t-ji̍t,  Lóng kì tī Lí ê chheh.","tghg":"我未成形的體質，你的目睭已經看見；所定著的日，猶未有一日，攏記佇你的冊。","bklhl":"我bē成形ê體質，　　你ê目睭已經看見，　　所定tio̍h ê日，iáu未有一日，　　Lóng記tī你ê冊。"}},{"book":"詩","chapter":139,"verse":17,"versions":{"unv":"　神啊，你的意念向我何等寶貴！其數何等眾多！","bklcl":"Siōng-tè ah, Lí ê ì-sù tùi tī góa, kàu chiah pó-pòe!  Hit ê siàu-gia̍h, kàu chiah chōe!","tghg":"上帝啊，你的意思對佇我到即寶貝！彼個數額到即多！","bklhl":"上帝ah，你ê意思對tī我，到chiah寶貝！　　Hit-ê數額，到chiah chōe！"}},{"book":"詩","chapter":139,"verse":18,"versions":{"unv":"我若數點，比海沙更多；我睡醒的時候，仍和你同在。","bklcl":"Góa nā beh sǹg--i, pí hái-soa khah-chōe;  Góa khùn cheng-sîn ê sî, iû-goân kap Lí saⁿ-kap tī-teh.","tghg":"我若欲算伊，比海沙卡多；我睏精神的時，猶原及你相及佇啲。","bklhl":"我若beh算伊，比海沙khah-chōe；　　我睏精神ê時，猶原kap你相kap tī-teh。"}},{"book":"詩","chapter":139,"verse":19,"versions":{"unv":"　神啊，你必要殺戮惡人；所以，你們好流人血的，離開我去吧！","bklcl":"Siōng-tè ah, Lí tek-khak beh châu-bia̍t pháiⁿ-lâng;  Só͘-í lín chiah-ê ài hō͘ lâng lâu-huih--ê, tio̍h lī-khui góa khì.","tghg":"上帝啊，你的確欲剿滅(châu-bia̍t)歹人；所以，恁諸個愛互人流血者，著離開我去！","bklhl":"上帝ah，你的確beh剿滅pháiⁿ人；　　所以lín chiah ê ài hō͘人流血ê，tio̍h離開我去。"}},{"book":"詩","chapter":139,"verse":20,"versions":{"unv":"因為他們說惡言頂撞你；你的仇敵也妄稱你的名。","bklcl":"In-ūi in kóng pháiⁿ-ōe, tú-tak Lí;  Lí ê tùi-te̍k ia̍h lām-sám chheng Lí ê miâ.","tghg":"因為𪜶講歹話抵觸(tú-tak)你；你的對敵亦濫糝稱你的名。","bklhl":"因為in講pháiⁿ話，抵觸你；　　你ê對敵亦lām-sám稱你ê名。"}},{"book":"詩","chapter":139,"verse":21,"versions":{"unv":"耶和華啊，恨惡你的，我豈不恨惡他們嗎？攻擊你的，我豈不憎嫌他們嗎？","bklcl":"Iâ-hô-hoa ah, oàn-hūn Lí--ê, góa kiám bô oàn-hūn in mah?  Khí-lâi kong-kek Lí--ê, góa kiám bô iàm-chiān in mah?","tghg":"耶和華啊，怨恨你者，我豈無怨恨𪜶嗎？起來攻擊你者，我豈無厭賤𪜶嗎？","bklhl":"耶和華ah，怨恨你ê，我kiám無怨恨in mah？　　起來攻擊你ê，我kiám無厭賤in mah？"}},{"book":"詩","chapter":139,"verse":22,"versions":{"unv":"我切切地恨惡他們，以他們為仇敵。","bklcl":"Góa chīn-chāi oàn-hūn in, lia̍h in chòe góa ê tùi-te̍k.","tghg":"我盡在怨恨𪜶，掠𪜶做我的對敵。","bklhl":"我盡在怨恨in，掠in做我ê對敵。"}},{"book":"詩","chapter":139,"verse":23,"versions":{"unv":"　神啊，求你鑒察我，知道我的心思，試煉我，知道我的意念，","bklcl":"Siōng-tè ah, kiû Lí kàm-chhat góa, chai góa ê sim-su;  Chhì-giām góa, chai góa ê ì-sù.","tghg":"上帝啊，求你鑑察我，知我的心思，試驗我，知我的意思，","bklhl":"上帝ah，求你鑑察我，知我ê心思；　　試驗我，知我ê意思。"}},{"book":"詩","chapter":139,"verse":24,"versions":{"unv":"看在我裡面有甚麼惡行沒有，引導我走永生的道路。","bklcl":"Khòaⁿ góa ū sím-mi̍h pháiⁿ só͘-kiâⁿ bô,  Chhōa góa kiâⁿ éng-oa̍h ê lō͘.","tghg":"看我有甚麼歹所行無，導我行永活的路。","bklhl":"看我有甚麼pháiⁿ所行無，　　Chhōa我行永活ê路。"}}]