[{"book":"詩","chapter":119,"verse":1,"versions":{"unv":"行為完全、遵行耶和華律法的，這人便為有福！","bklcl":"Só͘ kiâⁿ oân-choân, chun-thàn Iâ-hô-hoa lu̍t-hoat ê,  Chit-hō lâng ū hok-khì.","tghg":"所行完全、遵趁耶和華律法者，此號人有福氣！","bklhl":"所行完全，遵thàn耶和華律法ê，\t　　Chit號人有福氣。"}},{"book":"詩","chapter":119,"verse":2,"versions":{"unv":"遵守他的法度、一心尋求他的，這人便為有福！","bklcl":"Chun-siú I kan-chèng ê ōe,  Choan-sim chhē I--ê, chit-hō lâng ū hok-khì.","tghg":"遵守伊干證的話，專心尋伊者，此號人有福氣！","bklhl":"遵守伊干證ê話，　　專心chhē伊ê，chit號人有福氣。"}},{"book":"詩","chapter":119,"verse":3,"versions":{"unv":"這人不做非義的事，但遵行他的道。","bklcl":"In bô chòe put-gī ê sū;  In chun-thàn I ê tō-lō͘.","tghg":"𪜶無做不義的事，𪜶遵趁伊的道路。","bklhl":"In無做不義ê事；　　In遵thàn伊ê道路。"}},{"book":"詩","chapter":119,"verse":4,"versions":{"unv":"耶和華啊，你曾將你的訓詞吩咐我們，為要我們殷勤遵守。","bklcl":"Lí bat chiong Lí kà-sī ê ōe hoan-hù goán;  Sī ài goán un-khûn chun-siú.","tghg":"你曾將你教示的話吩咐阮，是愛阮殷勤遵守。","bklhl":"你bat將你教示ê話吩咐阮；　　是ài阮慇勤遵守。"}},{"book":"詩","chapter":119,"verse":5,"versions":{"unv":"但願我行事堅定，得以遵守你的律例。","bklcl":"Goān góa ê chhu-hiòng tiāⁿ-tio̍h,  Lâi siú Lí ê lu̍t-lē.","tghg":"願我的趨向定著，來守你的律例。","bklhl":"願我ê趨向定tio̍h，　　來守你ê律例。"}},{"book":"詩","chapter":119,"verse":6,"versions":{"unv":"我看重你的一切命令，就不至於羞愧。","bklcl":"Góa tùi-tiōng Lí it-chhè ê kài-bēng,  Chiū put-tì kiàn-siàu.","tghg":"我對重你一切的誡命，就不致見誚。","bklhl":"我對重你一切ê誡命，　　就不致見笑。"}},{"book":"詩","chapter":119,"verse":7,"versions":{"unv":"我學了你公義的判語，就要以正直的心稱謝你。","bklcl":"Góa ha̍k-si̍p Lí kong-gī ê phòaⁿ-toàn,  Chiū beh ēng chèng-ti̍t ê sim kám-siā Lí.","tghg":"我學習你公義的判斷，就欲用正直的心感謝你。","bklhl":"我學習你公義ê判斷，　　就beh用正直ê心感謝你。"}},{"book":"詩","chapter":119,"verse":8,"versions":{"unv":"我必守你的律例；求你總不要丟棄我！","bklcl":"Góa beh siú Lí ê lu̍t-lē;  Kiû Lí m̄-thang it-chīn pàng-sak góa.","tghg":"我欲守你的律例；求你呣通一盡放拺我！","bklhl":"我beh守你ê律例；　　求你m̄-thang一盡放sak我。"}},{"book":"詩","chapter":119,"verse":9,"versions":{"unv":"少年人用甚麼潔淨他的行為呢？是要遵行你的話！","bklcl":"Siàu-liân lâng tio̍h ēng sím-mi̍h lâi chheng-khì i ê só͘-kiâⁿ?  Sī tio̍h chiàu Lí ê ōe lâi sòe-jī kiâⁿ.","tghg":"少年人著用甚麼來清氣伊的所行？是著照你的話來細膩行！","bklhl":"少年人tio̍h用甚麼來清氣伊ê所行？　　是tio̍h照你ê話來細膩行。"}},{"book":"詩","chapter":119,"verse":10,"versions":{"unv":"我一心尋求了你；求你不要叫我偏離你的命令。","bklcl":"Góa choan-sim chhē Lí;  Kiû Lí m̄-thang hō͘ góa bê-lō͘ lī-khui Lí ê kài-bēng.","tghg":"我專心尋你；求你呣通互我迷路離開你的誡命。","bklhl":"我專心chhē你；　　求你m̄-thang hō͘我迷路離開你ê誡命。"}},{"book":"詩","chapter":119,"verse":11,"versions":{"unv":"我將你的話藏在心裡，免得我得罪你。","bklcl":"Góa chiong Lí ê giân-gú khǹg tī góa ê sim-lāi,  Bián-tit góa tek-chōe Lí.","tghg":"我將你的言語囥佇我的心內，免得我得罪你。","bklhl":"我將你ê言語khǹg tī我ê心內，　　免得我得罪你。"}},{"book":"詩","chapter":119,"verse":12,"versions":{"unv":"耶和華啊，你是應當稱頌的！求你將你的律例教訓我！","bklcl":"Iâ-hô-hoa ah,  Lí sī eng-kai siū o-ló--ê;  Kiû Lí chiong Lí ê lu̍t-lē kà-sī góa.","tghg":"耶和華啊，你是應該受謳咾者！求你將你的律例教示我！","bklhl":"耶和華ah，你是應該受o-ló-ê；　　求你將你ê律例教示我。"}},{"book":"詩","chapter":119,"verse":13,"versions":{"unv":"我用嘴唇傳揚你口中的一切典章。","bklcl":"Lí só͘ kóng it-chhè ê phòaⁿ-sû,  Góa ēng chhùi-tûn pò-iông--i.","tghg":"你所講一切的判詞我用嘴唇報揚伊。","bklhl":"你所講一切ê判詞，　　我用嘴唇報揚伊。"}},{"book":"詩","chapter":119,"verse":14,"versions":{"unv":"我喜悅你的法度，如同喜悅一切的財物。","bklcl":"Góa hoaⁿ-hí Lí kan-chèng ê lō͘,  Chhin-chhiūⁿ hoaⁿ-hí it-chhè ê châi-bu̍t.","tghg":"我歡喜你干證的路，親像歡喜一切的財物。","bklhl":"我歡喜你干證ê路，　　親像歡喜一切ê財物。"}},{"book":"詩","chapter":119,"verse":15,"versions":{"unv":"我要默想你的訓詞，看重你的道路。","bklcl":"Góa beh chēng-chēng siūⁿ Lí kà-sī ê ōe,  Ia̍h beh chù-tiōng Lí ê tō-lō͘.","tghg":"我欲靜靜想你教示的話，亦欲注重你的道路。","bklhl":"我beh靜靜想你教示ê話，　　亦beh注重你ê道路。"}},{"book":"詩","chapter":119,"verse":16,"versions":{"unv":"我要在你的律例中自樂；我不忘記你的話。","bklcl":"Góa beh tī Lí ê lu̍t-lē-tiong ka-kī khoài-lo̍k,  Góa bô bōe-kì-tit Lí ê ōe.","tghg":"我欲佇你的律例中家己快樂；我無𣍐記得你的話。","bklhl":"我beh tī你ê律例中家己快樂，　　我無bōe記得你ê話。"}},{"book":"詩","chapter":119,"verse":17,"versions":{"unv":"求你用厚恩待你的僕人，使我存活，我就遵守你的話。","bklcl":"Kiû Lí ēng tōa-un khoán-thāi Lí ê lô͘-po̍k, hō͘ góa tit-tio̍h oa̍h;  Góa chiū beh siú Lí ê ōe.","tghg":"求你用大恩款待你的奴僕，互我得著活，我就欲守你的話。","bklhl":"求你用大恩款待你ê奴僕，hō͘我得tio̍h活；　　我就beh守你ê話。"}},{"book":"詩","chapter":119,"verse":18,"versions":{"unv":"求你開我的眼睛，使我看出你律法中的奇妙。","bklcl":"Kiû Lí khui góa ê ba̍k-chiu,  Hō͘ góa khòaⁿ-chhut Lí lu̍t-hoat-tiong ê kî-biāu.","tghg":"求你開我的目睭，互我看出你律法中的奇妙。","bklhl":"求你開我ê目睭，　　Hō͘我看出你律法中ê奇妙。"}},{"book":"詩","chapter":119,"verse":19,"versions":{"unv":"我是在地上作寄居的；求你不要向我隱瞞你的命令！","bklcl":"Góa tī tōe-chiūⁿ sī chòe kià-kha--ê;  Kiû Lí m̄-thang tùi góa ún-ba̍t Lí ê kài-bēng.","tghg":"我佇地上是做寄腳者；求你呣通對我隱密你的誡命！","bklhl":"我tī地上是做寄腳ê；　　求你m̄-thang對我隱密你ê誡命。"}},{"book":"詩","chapter":119,"verse":20,"versions":{"unv":"我時常切慕你的典章，甚至心碎。","bklcl":"Góa ê sim piak-li̍h,  In-ūi sî-siông chhiat-chhiat him-bō͘ Lí ê phòaⁿ-sû.","tghg":"我的心爆裂，因為時常切切欣慕你的判詞。","bklhl":"我ê心爆裂，　　因為時常切切欣慕你ê判詞。"}},{"book":"詩","chapter":119,"verse":21,"versions":{"unv":"受咒詛、偏離你命令的驕傲人，你已經責備他們。","bklcl":"Lí chek-pī kiau-ngō͘ siū chiù-chó͘ ê lâng,  Chiū-sī bê-lō͘ lī-khui Lí ê kài-bēng ê lâng.","tghg":"你責備驕傲(kiau-ngō͘)受咒詛的人，就是迷路離開你的誡命的人。","bklhl":"你責備驕傲受咒詛ê人，　　就是迷路離開你ê誡命ê人。"}},{"book":"詩","chapter":119,"verse":22,"versions":{"unv":"求你除掉我所受的羞辱和藐視，因我遵守你的法度。","bklcl":"Kiû Lí kā góa tû--khì lêng-jio̍k kap khòaⁿ-khin,  In-ūi góa siú Lí kan-chèng ê ōe.","tghg":"求你給我除去凌辱及看輕，因為我守你干證的話。","bklhl":"求你kā我除去凌辱kap看輕，　　因為我守你干證ê話。"}},{"book":"詩","chapter":119,"verse":23,"versions":{"unv":"雖有首領坐著妄論我，你僕人卻思想你的律例。","bklcl":"Kùi-cho̍k chē-teh, lām-sám gī-lūn góa;  Nā-sī Lí ê lô͘-po̍k chēng-chēng siūⁿ Lí ê lu̍t-lē.","tghg":"貴族坐啲濫糝議論我，若是你的奴僕靜靜想你的律例。","bklhl":"貴族坐teh，lām-sám議論我；　　但是你ê奴僕靜靜想你ê律例。"}},{"book":"詩","chapter":119,"verse":24,"versions":{"unv":"你的法度是我所喜樂的，是我的謀士。","bklcl":"Lí kan-chèng ê ōe sī góa só͘ hoaⁿ-hí--ê,  Sī góa ê bô͘-sū.","tghg":"你干證的話是我所歡喜的，是我的謀士。","bklhl":"你干證ê話是我所歡喜ê，　　是我ê謀士。"}},{"book":"詩","chapter":119,"verse":25,"versions":{"unv":"我的性命幾乎歸於塵土；求你照你的話將我救活！","bklcl":"Góa ê sìⁿ-miā kha̍h-tiâu tī thô͘-hún,  Kiû Lí, chiàu Lí ê ōe, chín-kiù góa oa̍h.","tghg":"我的生命敆住(kha̍h-tiâu)佇土粉；求你照你的話拯救我活！","bklhl":"我ê性命kha̍h-tiâu tī土粉，　　求你，照你ê話，拯救我活。"}},{"book":"詩","chapter":119,"verse":26,"versions":{"unv":"我述說我所行的，你應允了我；求你將你的律例教訓我！","bklcl":"Góa kóng-khí góa só͘ kiâⁿ ê lō͘,  Lí ìn góa;  Kiû Lí chiong Lí ê lu̍t-lē kà-sī góa.","tghg":"我講起我所行的路，你應我；求你將你的律例教示我！","bklhl":"我講起我所行ê路，你應我；　　求你將你ê律例教示我。"}},{"book":"詩","chapter":119,"verse":27,"versions":{"unv":"求你使我明白你的訓詞，我就思想你的奇事。","bklcl":"Kiû Lí hō͘ góa bêng-pe̍k Lí kà-sī ê lō͘,  Góa chiū chēng-chēng siūⁿ Lí ê kî-sū.","tghg":"求你互我明白你教示的路，我就靜靜想你的奇事。","bklhl":"求你hō͘我明白你教示ê路，　　我就靜靜想你ê奇事。"}},{"book":"詩","chapter":119,"verse":28,"versions":{"unv":"我的心因愁苦而消化；求你照你的話使我堅立！","bklcl":"Góa ê sim-sîn in-ūi iu-khó͘ lâi siau-iûⁿ;  Kiû Lí, chiàu Lí ê ōe, hō͘ góa ióng-kiāⁿ.","tghg":"我的心神因為憂苦來消溶；求你照你的話互我勇健(ióng-kiāⁿ)！","bklhl":"我ê心神因為憂苦來消溶；　　求你，照你ê話，hō͘我勇健。"}},{"book":"詩","chapter":119,"verse":29,"versions":{"unv":"求你使我離開奸詐的道，開恩將你的律法賜給我！","bklcl":"Kiû Lí hō͘ góa lī-khui kan-chà ê lō͘,  Chiong Lí ê lu̍t-hoat un-sù góa.","tghg":"求你互我離開奸詐的路，將你的律法恩賜我！","bklhl":"求你hō͘我離開奸詐ê路，　　將你ê律法恩賜我。"}},{"book":"詩","chapter":119,"verse":30,"versions":{"unv":"我揀選了忠信的道，將你的典章擺在我面前。","bklcl":"Góa ū kéng sìn-si̍t ê lō͘,  Chiong Lí ê phòaⁿ-sû hē tī góa ê bīn-chêng.","tghg":"我有揀信實的路，將你的判詞下佇我的面前。","bklhl":"我有揀信實ê路，　　將你ê判詞hē tī我ê面前。"}},{"book":"詩","chapter":119,"verse":31,"versions":{"unv":"我持守你的法度；耶和華啊，求你不要叫我羞愧！","bklcl":"Góa loân-bō͘ Lí kan-chèng ê ōe;  Iâ-hô-hoa ah, kiû Lí m̄-thang hō͘ góa kiàn-siàu.","tghg":"我戀慕你干證的話；耶和華啊，求你呣通互我見誚！","bklhl":"我戀慕你干證ê話；　　耶和華ah，求你m̄-thang hō͘我見笑。"}},{"book":"詩","chapter":119,"verse":32,"versions":{"unv":"你開廣我心的時候，我就往你命令的道上直奔。","bklcl":"Lí khui-khoah góa ê sim ê sî,  Góa chiū cháu tī Lí kài-bēng ê lō͘.","tghg":"你開闊我的心的時，我就走佇你誡命的路。","bklhl":"你開闊我ê心ê時，　　我就走tī你誡命ê路。"}},{"book":"詩","chapter":119,"verse":33,"versions":{"unv":"耶和華啊，求你將你的律例指教我，我必遵守到底！","bklcl":"Iâ-hô-hoa ah, kiû Lí chiong Lí lu̍t-lē ê lō͘ chí-sī góa;  Góa beh thiat-tí chun-siú.","tghg":"耶和華啊，求你將你律例的路指示我，我欲徹底遵守！","bklhl":"耶和華ah，求你將你律例ê路指示我；　　我beh徹底遵守。"}},{"book":"詩","chapter":119,"verse":34,"versions":{"unv":"求你賜我悟性，我便遵守你的律法，且要一心遵守。","bklcl":"Kiû Lí hō͘ góa tì-hūi, góa chiū siú Lí ê lu̍t-hoat;  Koh beh choan-sim chip-siú.","tghg":"求你互我智慧，我就守你的律法，閣欲專心執守。","bklhl":"求你hō͘我智慧，我就守你ê律法；　　Koh beh專心執守。"}},{"book":"詩","chapter":119,"verse":35,"versions":{"unv":"求你叫我遵行你的命令，因為這是我所喜樂的。","bklcl":"Kiû Lí hō͘ góa kiâⁿ Lí kài-bēng ê lō͘,  In-ūi chit ê lō͘ sī góa só͘ hoaⁿ-hí ê.","tghg":"求你互我行你誡命的路，因為此個路是我所歡喜的。","bklhl":"求你hō͘我行你誡命ê路，　　因為chit ê路是我所歡喜ê。"}},{"book":"詩","chapter":119,"verse":36,"versions":{"unv":"求你使我的心趨向你的法度，不趨向非義之財。","bklcl":"Kiû Lí hō͘ góa ê sim ǹg Lí kan-chèng ê ōe,  Bô ǹg put-gī ê chîⁿ-châi.","tghg":"求你互我的心向你干證的話，無向不義的錢財。","bklhl":"求你hō͘我ê心ǹg你干證ê話，　　無ǹg不義ê錢財。"}},{"book":"詩","chapter":119,"verse":37,"versions":{"unv":"求你叫我轉眼不看虛假，又叫我在你的道中生活。","bklcl":"Kiû Lí hō͘ góa ê ba̍k-chiu oa̍t-cháu, bô khòaⁿ hu-ké;  Koh hō͘ góa tī Lí ê lō͘-tiong lâi oa̍h.","tghg":"求你互我的目睭越走無看虛假，閣互我佇你的路中來活。","bklhl":"求你hō͘我ê目睭oa̍t走，無看虛假；　　Koh hō͘我tī你ê路中來活。"}},{"book":"詩","chapter":119,"verse":38,"versions":{"unv":"你向敬畏你的人所應許的話，求你向僕人堅定！","bklcl":"Lí ê lô͘-po̍k kèng-ùi Lí,  Kiû Lí ūi i kian-kò͘ Lí ê ōe.","tghg":"你的奴僕敬畏你，求你為伊堅固你的話！","bklhl":"你ê奴僕敬畏你，　　求你為伊堅固你ê話。"}},{"book":"詩","chapter":119,"verse":39,"versions":{"unv":"求你使我所怕的羞辱遠離我，因你的典章本為美。","bklcl":"Kiû Lí hō͘ góa só͘ kiaⁿ ê lêng-jio̍k lī-khui góa;  In-ūi Lí ê phòaⁿ-sû sī hó.","tghg":"求你互我所驚的凌辱離開我，因為你的判詞是好。","bklhl":"求你hō͘我所kiaⁿ ê凌辱離開我；　　因為你ê判詞是好。"}},{"book":"詩","chapter":119,"verse":40,"versions":{"unv":"我羨慕你的訓詞；求你使我在你的公義上生活！","bklcl":"Góa him-bō͘ Lí kà-sī ê ōe;  Kiû Lí, tī Lí ê kong-gī, hō͘ góa lâi oa̍h.","tghg":"我欣慕你教示的話；求你佇你的公義互我來活！","bklhl":"我欣慕你教示ê話；　　求你，tī你ê公義，hō͘我來活。"}},{"book":"詩","chapter":119,"verse":41,"versions":{"unv":"耶和華啊，願你照你的話，使你的慈愛，就是你的救恩，臨到我身上，","bklcl":"Iâ-hô-hoa ah, goān Lí chiàu Lí ê ōe,  Hō͘ Lí ê chû-ài, chiū-sī Lí ê kiù-un, lîm-kàu góa.","tghg":"耶和華啊，願你照你的話，互你的慈愛，就是你的救恩，臨到我，","bklhl":"耶和華ah，願你照你ê話，　　Hō͘你ê慈愛，就是你ê救恩，臨到我。"}},{"book":"詩","chapter":119,"verse":42,"versions":{"unv":"我就有話回答那羞辱我的，因我倚靠你的話。","bklcl":"Góa chiū ū ōe thang ìn hit ê lêng-jio̍k góa--ê;  In-ūi góa óa-khò Lí ê ōe.","tghg":"我就有話通應彼個凌辱我者，因為我倚靠你的話。","bklhl":"我就有ōe-thang應hit ê凌辱我ê；　　因為我óa靠你ê話。"}},{"book":"詩","chapter":119,"verse":43,"versions":{"unv":"求你叫真理的話總不離開我口，因我仰望你的典章。","bklcl":"Kiû Lí hō͘ chin-lí ê ōe bô it-chīn lī-khui góa ê chhùi;  In-ūi góa ǹg-bāng Lí ê phòaⁿ-toàn.","tghg":"求你互真理的話無一盡離開我的嘴，因為我向望你的判斷。","bklhl":"求你hō͘真理ê話無一盡離開我ê嘴；　　因為我ǹg望你ê判斷。"}},{"book":"詩","chapter":119,"verse":44,"versions":{"unv":"我要常守你的律法，直到永永遠遠。","bklcl":"Góa beh siông-siông siú Lí ê lu̍t-hoat,  Ti̍t-kàu éng-oán.","tghg":"我欲常常守你的律法，直到永遠。","bklhl":"我beh常常守你ê律法，　　直到永遠。"}},{"book":"詩","chapter":119,"verse":45,"versions":{"unv":"我要自由而行（或譯：我要行在寬闊之地），因我素來考究你的訓詞。","bklcl":"Góa beh kiâⁿ tī khoan-khoah ê só͘-chāi,  In-ūi góa ū káng-kiù Lí kà-sī ê ōe.","tghg":"我欲行佇寬闊的所在，因為我有講究你教示的話。","bklhl":"我beh行tī寬闊ê所在，　　因為我有講究你教示ê話。"}},{"book":"詩","chapter":119,"verse":46,"versions":{"unv":"我也要在君王面前論說你的法度，並不至於羞愧。","bklcl":"Góa ia̍h beh tī kun-ông ê bīn-chêng káng-lūn Lí kan-chèng ê ōe,  Ia̍h bô tì-kàu kiàn-siàu.","tghg":"我亦欲佇君王的面前講論你干證的話，亦無致到見誚。","bklhl":"我亦beh tī君王ê面前講論你干證ê話，　　亦無致到見笑。"}},{"book":"詩","chapter":119,"verse":47,"versions":{"unv":"我要在你的命令中自樂；這命令素來是我所愛的。","bklcl":"Góa beh tī Lí ê kài-bēng-tiong ka-kī khoài-lo̍k;  Chiah-ê kài-bēng pêng-sò͘ sī góa só͘ thiàⁿ-sioh--ê.","tghg":"我欲佇你的誡命中家己快樂；諸個誡命平素是我所疼惜的。","bklhl":"我beh tī你ê誡命中家己快樂；　　Chiah-ê誡命平素是我所疼惜ê。"}},{"book":"詩","chapter":119,"verse":48,"versions":{"unv":"我又要遵行（原文是舉手）你的命令，這命令素來是我所愛的；我也要思想你的律例。","bklcl":"Góa thiàⁿ-sioh Lí ê kài-bēng, góa beh tùi i kia̍h-khí chhiú;  Lí ê lu̍t-lē góa ia̍h beh chēng-chēng siūⁿ i.","tghg":"我疼惜你的誡命，我欲對伊攑起手；你的律例我亦欲靜靜想伊。","bklhl":"我疼惜你ê誡命，我beh對伊kia̍h起手；　　你ê律例我亦beh靜靜想伊。"}},{"book":"詩","chapter":119,"verse":49,"versions":{"unv":"求你記念向你僕人所應許的話，叫我有盼望。","bklcl":"Kiû Lí kì-tit tùi Lí ê lô͘-po̍k só͘ èng-ún ê ōe,  In-ūi Lí bat hō͘ góa ū ǹg-bāng.","tghg":"求你記得對你的奴僕所應允的話，因為你曾互我有向望。","bklhl":"求你記得對你ê奴僕所應允ê話，　　因為你bat hō͘我有ǹg望。"}},{"book":"詩","chapter":119,"verse":50,"versions":{"unv":"這話將我救活了；我在患難中，因此得安慰。","bklcl":"Lí ê ōe chiong góa kiù-oa̍h,  Góa tī hoān-lān-tiong tùi che tit-tio̍h an-ùi.","tghg":"你的話將我救活；我佇患難中，對這得著安慰。","bklhl":"你ê話將我救活，　　我tī患難中tùi這得tio̍h安慰。"}},{"book":"詩","chapter":119,"verse":51,"versions":{"unv":"驕傲的人甚侮慢我，我卻未曾偏離你的律法。","bklcl":"Kiau-ngō͘ ê lâng chīn-chāi bú-bān góa;  Chóng-sī góa bē-bat phian-lī Lí ê lu̍t-hoat.","tghg":"驕傲的人盡在侮慢我，總是我未曾偏離你的律法。","bklhl":"驕傲ê人盡在侮慢我；　　總是我bē-bat偏離你ê律法。"}},{"book":"詩","chapter":119,"verse":52,"versions":{"unv":"耶和華啊，我記念你從古以來的典章，就得了安慰。","bklcl":"Iâ-hô-hoa ah, góa kì-liām Lí tùi chá í-lâi ê phòaⁿ-sû,  Chiū ka-kī tit-tio̍h an-ùi.","tghg":"耶和華啊，我紀念你對早以來的判詞，就家己得著安慰。","bklhl":"耶和華ah，我記念你tùi早以來ê判詞，　　就家己得tio̍h安慰。"}},{"book":"詩","chapter":119,"verse":53,"versions":{"unv":"我見惡人離棄你的律法，就怒氣發作，猶如火燒。","bklcl":"Góa in-ūi khì-sak Lí ê lu̍t-hoat ê pháiⁿ-lâng,  Chiū tōa siū-khì, chhin-chhiūⁿ hé to̍h.","tghg":"我因為棄拺你的律法的歹人，就大受氣，親像火𤏸(to̍h)。","bklhl":"我因為棄sak你ê律法ê pháiⁿ人，　　就大受氣，親像火to̍h。"}},{"book":"詩","chapter":119,"verse":54,"versions":{"unv":"我在世寄居，素來以你的律例為詩歌。","bklcl":"Góa tī kià-kha ê chhù,  Pêng-sî ēng Lí ê lu̍t-lē chòe si-koa.","tghg":"我佇寄腳的厝，平時用你的律例做詩歌。","bklhl":"我tī寄腳ê厝，　　平時用你ê律例做詩歌。"}},{"book":"詩","chapter":119,"verse":55,"versions":{"unv":"耶和華啊，我夜間記念你的名，遵守你的律法。","bklcl":"Iâ-hô-hoa ah, góa mî-kan kì-liām Lí ê miâ,  Siú Lí ê lu̍t-hoat.","tghg":"耶和華啊，我暝間紀念你的名，守你的律法。","bklhl":"耶和華ah，我暝間記念你ê名，　　守你ê律法。"}},{"book":"詩","chapter":119,"verse":56,"versions":{"unv":"我所以如此，是因我守你的訓詞。","bklcl":"Góa tit-tio̍h án-ni,  Sī in-ūi góa siú Lí kà-sī ê ōe.","tghg":"我得著按呢，是因為我守你教示的話。","bklhl":"我得tio̍h án-ni，　　是因為我守你教示ê話。"}},{"book":"詩","chapter":119,"verse":57,"versions":{"unv":"耶和華是我的福分；我曾說，我要遵守你的言語。","bklcl":"Iâ-hô-hoa sī góa ê ki-gia̍p,  Góa bat kóng,  Góa beh siú Lí ê ōe.","tghg":"耶和華是我的基業；我曾講：我欲守你的話。","bklhl":"耶和華是我ê基業，　　我bat講，我beh守你ê話。"}},{"book":"詩","chapter":119,"verse":58,"versions":{"unv":"我一心求過你的恩；願你照你的話憐憫我！","bklcl":"Góa bat choan-sim kiû Lí ê un,  Goān Lí chiàu Lí ê ōe lîn-bín góa.","tghg":"我曾專心求你的恩；願你照你的話憐憫我！","bklhl":"我bat專心求你ê恩，　　願你照你ê話憐憫我。"}},{"book":"詩","chapter":119,"verse":59,"versions":{"unv":"我思想我所行的道，就轉步歸向你的法度。","bklcl":"Góa chhim-chhim siūⁿ góa só͘ kiâⁿ ê lō͘,  Chiū oa̍t-tńg kha ǹg Lí kan-chèng ê ōe.","tghg":"我深深想我所行的路，就越轉腳向你干證的話。","bklhl":"我深深想我所行ê路，　　就oa̍t-tńg腳ǹg你干證ê話。"}},{"book":"詩","chapter":119,"verse":60,"versions":{"unv":"我急忙遵守你的命令，並不遲延。","bklcl":"Góa siú Lí ê kài-bēng,  Kóaⁿ-kín bô iân-chhiân.","tghg":"我守你的誡命，趕緊無延迁(iân-chhiân)。","bklhl":"我守你ê誡命，　　趕緊無延chhiân。"}},{"book":"詩","chapter":119,"verse":61,"versions":{"unv":"惡人的繩索纏繞我，我卻沒有忘記你的律法。","bklcl":"Pháiⁿ-lâng ê soh pa̍k-tîⁿ góa;  Chóng-sī góa bô bōe-kì-tit Lí ê lu̍t-hoat.","tghg":"歹人的索縛纏我，總是我無𣍐記得你的律法。","bklhl":"Pháiⁿ人ê索縛纏我；　　總是我無bōe記得你ê律法。"}},{"book":"詩","chapter":119,"verse":62,"versions":{"unv":"我因你公義的典章，半夜必起來稱謝你。","bklcl":"Góa in-ūi Lí kong-gī ê phòaⁿ-toàn,  Pòaⁿ-mî beh khí-lâi kám-siā Lí.","tghg":"我因為你公義的判斷，半暝欲起來感謝你。","bklhl":"我因為你公義ê判斷，　　半暝beh起來感謝你。"}},{"book":"詩","chapter":119,"verse":63,"versions":{"unv":"凡敬畏你、守你訓詞的人，我都與他作伴。","bklcl":"Kìⁿ-nā kèng-ùi Lí, kap siú Lí ê kà-sī ê lâng,  Góa kap in chòe-phōaⁿ.","tghg":"見若敬畏你，及守你的教示的人，我及𪜶做伴。","bklhl":"見若敬畏你，kap守你ê教示ê人，　　我kap in做伴。"}},{"book":"詩","chapter":119,"verse":64,"versions":{"unv":"耶和華啊，你的慈愛遍滿大地；求你將你的律例教訓我！","bklcl":"Iâ-hô-hoa ah, Lí ê chû-ài piàn-móa tōe-bīn; Kiû Lí chiong Lí ê lu̍t-lē kà-sī góa.","tghg":"耶和華啊，你的慈愛遍滿地面；求你將你的律例教示我！","bklhl":"耶和華ah，你ê慈愛遍滿地面；　　求你將你ê律例教示我。"}},{"book":"詩","chapter":119,"verse":65,"versions":{"unv":"耶和華啊，你向來是照你的話善待僕人。","bklcl":"Iâ-hô-hoa ah, Lí bat hó khoán-thāi Lí ê lô͘-po̍k,  Sī chiàu Lí só͘ kóng ê ōe.","tghg":"耶和華啊，你曾好款待你的奴僕，是照你所講的話。","bklhl":"耶和華ah，你bat好款待你ê奴僕，　　是照你所講ê話。"}},{"book":"詩","chapter":119,"verse":66,"versions":{"unv":"求你將精明和知識賜給我，因我信了你的命令。","bklcl":"Kiû Lí chiong hó ê chhang-miâ kap tì-sek, kà-sī góa;  In-ūi góa sìn Lí ê kài-bēng.","tghg":"求你將好的聰明及智識教示我，因為我信你的誡命。","bklhl":"求你將好ê聰明kap知識，教示我；　　因為我信你ê誡命。"}},{"book":"詩","chapter":119,"verse":67,"versions":{"unv":"我未受苦以先走迷了路，現在卻遵守你的話。","bklcl":"Góa bē siū-khó͘ í-chêng, ū kiâⁿ bê-lō͘;  Chóng-sī góa taⁿ siú Lí ê ōe.","tghg":"我未受苦以前有行迷路，總是我今守你的話。","bklhl":"我bē受苦以前，有行迷路；　　總是我taⁿ守你ê話。"}},{"book":"詩","chapter":119,"verse":68,"versions":{"unv":"你本為善，所行的也善；求你將你的律例教訓我！","bklcl":"Lí sī hó, só͘-kiâⁿ ia̍h sī hó;  Kiû Lí chiong Lí ê lu̍t-lē kà-sī góa.","tghg":"你是好，所行亦是好；求你將你的律例教示我！","bklhl":"你是好，所行亦是好；　　求你將你ê律例教示我。"}},{"book":"詩","chapter":119,"verse":69,"versions":{"unv":"驕傲人編造謊言攻擊我，我卻要一心守你的訓詞。","bklcl":"Kiau-ngō͘ ê lâng chō-chok bô-iáⁿ ōe, kong-kek góa;  Chóng-sī góa beh choan-sim siú Lí ê kà-sī.","tghg":"驕傲的人造作無影話攻擊我，總是我欲專心守你的教示。","bklhl":"驕傲ê人造作無影話，攻擊我；　　總是我beh專心守你ê教示。"}},{"book":"詩","chapter":119,"verse":70,"versions":{"unv":"他們心蒙脂油，我卻喜愛你的律法。","bklcl":"In ê sim tūn, chhin-chhiūⁿ iû pau-ba̍t;  Chóng-sī góa hoaⁿ-hí Lí ê lu̍t-hoat.","tghg":"𪜶的心鈍親像油包密，總是我歡喜你的律法。","bklhl":"In ê心鈍，親像油包密；　　總是我歡喜你ê律法。"}},{"book":"詩","chapter":119,"verse":71,"versions":{"unv":"我受苦是與我有益，為要使我學習你的律例。","bklcl":"Góa ū siū-khó͘, sī chòe góa ê lī-ek;  In-ūi beh hō͘ góa ha̍k-si̍p Lí ê lu̍t-lē.","tghg":"我有受苦是做我的利益，因為欲互我學習你的律例。","bklhl":"我有受苦，是做我ê利益；　　因為beh hō͘我學習你ê律例。"}},{"book":"詩","chapter":119,"verse":72,"versions":{"unv":"你口中的訓言（或譯：律法）與我有益，勝於千萬的金銀。","bklcl":"Lí só͘ kóng ê lu̍t-hoat sī chòe góa ê lī-ek;  Iâⁿ-kè chheng-bān ê kim-gûn.","tghg":"你所講的律法是做我的利益，贏過千萬個金銀。","bklhl":"你所講ê律法是做我ê利益；　　贏過千萬ê金銀。"}},{"book":"詩","chapter":119,"verse":73,"versions":{"unv":"你的手製造我，建立我；求你賜我悟性，可以學習你的命令！","bklcl":"Lí ê chhiú chhòng-chō góa, chhiâⁿ-tî góa;  Kiû Lí hō͘ góa tì-hūi, thang ha̍k-si̍p Lí ê kài-bēng.","tghg":"你的手創造我，成持(chhiâⁿ-tî)我；求你互我智慧，通學習你的誡命！","bklhl":"你ê手創造我，chhiâⁿ-tî我；　　求你hō͘我智慧，thang學習你ê誡命。"}},{"book":"詩","chapter":119,"verse":74,"versions":{"unv":"敬畏你的人見我就要歡喜，因我仰望你的話。","bklcl":"Kèng-ùi Lí ê lâng khòaⁿ-kìⁿ góa chiū beh hoaⁿ-hí;  In-ūi tī Lí ê ōe, góa ū ǹg-bāng.","tghg":"敬畏你的人看見我就欲歡喜，因為佇你的話我有向望。","bklhl":"敬畏你ê人看見我就beh歡喜；　　因為tī你ê話，我有ǹg望。"}},{"book":"詩","chapter":119,"verse":75,"versions":{"unv":"耶和華啊，我知道你的判語是公義的；你使我受苦是以誠實待我。","bklcl":"Iâ-hô-hoa ah, góa chai Lí ê phòaⁿ-toàn sī kong-gī;  Lí hō͘ góa siū-khó͘ sī tùi tī sìn-si̍t.","tghg":"耶和華啊，我知你的判斷是公義；你互我受苦是對佇信實。","bklhl":"耶和華ah，我知你ê判斷是公義；　　你hō͘我受苦是對tī信實。"}},{"book":"詩","chapter":119,"verse":76,"versions":{"unv":"求你照著應許僕人的話，以慈愛安慰我。","bklcl":"Kiû Lí ēng Lí ê chû-ài an-ùi góa;  Chiàu Lí tùi Lí ê lô͘-po̍k só͘ kóng ê ōe.","tghg":"求你用你的慈愛安慰我，照你對你的奴僕所講的話。","bklhl":"求你用你ê慈愛安慰我；　　照你對你ê奴僕所講ê話。"}},{"book":"詩","chapter":119,"verse":77,"versions":{"unv":"願你的慈悲臨到我，使我存活，因你的律法是我所喜愛的。","bklcl":"Goān Lí ê chû-pi lîm-kàu góa, hō͘ góa oa̍h;  In-ūi Lí ê lu̍t-hoat sī góa só͘ hoaⁿ-hí--ê.","tghg":"願你的慈悲臨到我，互我活，因為你的律法是我所歡喜的。","bklhl":"願你ê慈悲臨到我，hō͘我活；　　因為你ê律法是我所歡喜ê。"}},{"book":"詩","chapter":119,"verse":78,"versions":{"unv":"願驕傲人蒙羞，因為他們無理地傾覆我；但我要思想你的訓詞。","bklcl":"Goān kiau-ngō͘ ê lâng siū kiàn-siàu, in-ūi in bô lí-iû óng-khut góa;  Chóng-sī góa beh chēng-chēng siūⁿ Lí ê kà-sī.","tghg":"願驕傲的人受見誚，因為𪜶無理由枉屈我；總是我欲靜靜想你的教示。","bklhl":"願驕傲ê人受見笑，因為in無理由枉屈我；　　總是我beh靜靜想你ê教示。"}},{"book":"詩","chapter":119,"verse":79,"versions":{"unv":"願敬畏你的人歸向我，他們就知道你的法度。","bklcl":"Goān kèng-ùi Lí ê lâng kui-ǹg góa;  In chiū chai Lí kan-chèng ê ōe.","tghg":"願敬畏你的人歸向我，𪜶就知你干證的話。","bklhl":"願敬畏你ê人歸向我；　　In就知你干證ê話。"}},{"book":"詩","chapter":119,"verse":80,"versions":{"unv":"願我的心在你的律例上完全，使我不致蒙羞。","bklcl":"Goān góa ê sim oân-choân siú Lí ê lu̍t-lē,  Hō͘ góa put-tì kiàn-siàu.","tghg":"願我的心完全守你的律例，互我不致見誚。","bklhl":"願我ê心完全守你ê律例，　　Hō͘我不致見笑。"}},{"book":"詩","chapter":119,"verse":81,"versions":{"unv":"我心渴想你的救恩，仰望你的應許。","bklcl":"Góa ê sim-sîn him-bō͘ Lí ê kiù-un kàu hūn--khì;  Chóng-sī tī Lí ê ōe, góa ū ǹg-bāng.","tghg":"我的心神欣慕你的救恩到昏去，總是佇你的話我有向望。","bklhl":"我ê心神欣慕你ê救恩到暈去；　　總是tī你ê話，我有ǹg望。"}},{"book":"詩","chapter":119,"verse":82,"versions":{"unv":"我因盼望你的應許眼睛失明，說：你何時安慰我？","bklcl":"Góa in-ūi ǹg-bāng Lí ê ōe, ba̍k-chiu hoe,  Kóng, Lí sím-mi̍h sî beh an-ùi góa?","tghg":"我因為向望你的話目睭花，講：你甚麼時欲安慰我？","bklhl":"我因為ǹg望你ê話，目睭花，　　講，你甚麼時beh安慰我？"}},{"book":"詩","chapter":119,"verse":83,"versions":{"unv":"我好像煙薰的皮袋，卻不忘記你的律例。","bklcl":"In-ūi góa chhin-chhiūⁿ tī hé-hun-tiong ê phê-tē;  Chóng-sī góa bô bōe-kì-tit Lí ê lu̍t-lē.","tghg":"因為我親像佇火薰中的皮袋，總是我無𣍐記得你的律例。","bklhl":"因為我親像tī火薰中ê皮袋；　　總是我無bōe記得你ê律例。"}},{"book":"詩","chapter":119,"verse":84,"versions":{"unv":"你僕人的年日有多少呢？你幾時向逼迫我的人施行審判呢？","bklcl":"Lí ê lô͘-po̍k ê ji̍t-chí ū jōa-chōe ah?  Lí beh tī-sî sím-phòaⁿ khún-pek góa ê lâng.","tghg":"你的奴僕的日子有偌多啊？你欲底時審判窘迫我的人？","bklhl":"你ê奴僕ê日子有jōa-chōe ah？　　你beh tī時審判窘迫我ê人。"}},{"book":"詩","chapter":119,"verse":85,"versions":{"unv":"不從你律法的驕傲人為我掘了坑。","bklcl":"Kiau-ngō͘ ê lâng, chiū-sī bô thàn Lí ê lu̍t-hoat--ê,  Ku̍t hām-khiⁿ, beh hāi góa.","tghg":"驕傲的人就是無趁你的律法者，掘陷坑欲害我。","bklhl":"驕傲ê人，就是無thàn你ê律法-ê，　　掘陷坑，beh害我。"}},{"book":"詩","chapter":119,"verse":86,"versions":{"unv":"你的命令盡都誠實；他們無理地逼迫我，求你幫助我！","bklcl":"Lí ê kài-bēng it-chīn sêng-si̍t; in bô in-toaⁿ khún-pek góa;  Kiû Lí pang-chān góa.","tghg":"你的誡命一盡誠實；𪜶無因端窘迫我，求你幫助我。","bklhl":"你ê誡命一盡誠實；in無因端窘迫我；　　求你幫贊我。"}},{"book":"詩","chapter":119,"verse":87,"versions":{"unv":"他們幾乎把我從世上滅絕，但我沒有離棄你的訓詞。","bklcl":"In hiám-hiám bia̍t-bô góa tī sè-kan;  Chóng-sī góa bô pàng-sak Lí ê kà-sī.","tghg":"𪜶險險滅無我佇世間，總是我無放拺你的教示。","bklhl":"In險險滅無我tī世間；　　總是我無放sak你ê教示。"}},{"book":"詩","chapter":119,"verse":88,"versions":{"unv":"求你照你的慈愛將我救活，我就遵守你口中的法度。","bklcl":"Kiû Lí chiàu Lí ê chû-ài hō͘ góa oa̍h;  Góa chiū beh siú Lí ê chhùi kan-chèng ê ōe.","tghg":"求你照你的慈愛互我活，我就欲守你的嘴干證的話。","bklhl":"求你照你ê慈愛hō͘我活；　　我就beh守你ê嘴干證ê話。"}},{"book":"詩","chapter":119,"verse":89,"versions":{"unv":"耶和華啊，你的話安定在天，直到永遠。","bklcl":"Iâ-hô-hoa ah, Lí ê ōe an-tiāⁿ tī thiⁿ--nih,  Ti̍t-kàu éng-oán.","tghg":"耶和華啊，你的話安定佇天裡，直到永遠。","bklhl":"耶和華ah，你ê話安定tī天裡，　　直到永遠。"}},{"book":"詩","chapter":119,"verse":90,"versions":{"unv":"你的誠實存到萬代；你堅定了地，地就長存。","bklcl":"Lí ê sêng-si̍t chûn kàu bān-tāi;  Lí kiàn-li̍p tōe, tōe chiū tn̂g-tn̂g tī--teh.","tghg":"你的誠實存到萬代；你建立地，地就長長佇啲。","bklhl":"你ê誠實存到萬代；　　你建立地，地就長長tī-teh。"}},{"book":"詩","chapter":119,"verse":91,"versions":{"unv":"天地照你的安排存到今日；萬物都是你的僕役。","bklcl":"Chiàu Lí ê tēng-lē, in kàu-taⁿ iáu tī--teh;  In-ūi bān-mi̍h lóng sī Lí ê chhe-ēng.","tghg":"照你的定例，𪜶到今猶佇啲，因為萬物攏是你的差用，","bklhl":"照你ê定例，in到taⁿ iáu tī-teh；　　因為萬物lóng是你ê差用。"}},{"book":"詩","chapter":119,"verse":92,"versions":{"unv":"我若不是喜愛你的律法，早就在苦難中滅絕了！","bklcl":"Góa nā m̄-sī hoaⁿ-hí Lí ê lu̍t-hoat,  Chiū chá-chá tī góa ê khó͘-lān-tiong bia̍t-bô lah.","tghg":"我若呣是歡喜你的律法，就早早佇我的苦難中滅無啦！","bklhl":"我若m̄是歡喜你ê律法，　　就早早tī我ê苦難中滅無lah。"}},{"book":"詩","chapter":119,"verse":93,"versions":{"unv":"我永不忘記你的訓詞，因你用這訓詞將我救活了。","bklcl":"Góa éng-éng bô bōe-kì-tit Lí ê kà-sī;  In-ūi Lí ēng che hō͘ góa oa̍h.","tghg":"我永永無𣍐記得你的教示，因為你用這互我活。","bklhl":"我永永無bōe記得你ê教示；　　因為你用這hō͘我活。"}},{"book":"詩","chapter":119,"verse":94,"versions":{"unv":"我是屬你的，求你救我，因我尋求了你的訓詞。","bklcl":"Góa sī Lí-ê, kiû Lí kiù góa;  In-ūi góa chhē Lí ê kà-sī.","tghg":"我是你的，求你救我，因為我尋你的教示。","bklhl":"我是你ê，求你救我；　　因為我chhē你ê教示。"}},{"book":"詩","chapter":119,"verse":95,"versions":{"unv":"惡人等待我，要滅絕我，我卻要揣摩你的法度。","bklcl":"Pháiⁿ-lâng tng-tán góa, beh bia̍t-bô góa,  Chóng-sī góa beh káng-kiù Lí kan-chèng ê ōe.","tghg":"歹人當等我，欲滅無我，總是我欲講究你干證的話。","bklhl":"Pháiⁿ人當等我，beh滅無我，　　總是我beh講究你干證ê話。"}},{"book":"詩","chapter":119,"verse":96,"versions":{"unv":"我看萬事盡都有限，惟有你的命令極其寬廣。","bklcl":"Góa khòaⁿ só͘-ū ê oân-choân, lóng sī iú-hān;  To̍k-to̍k Lí ê bēng-lēng ke̍k-kî khui-khoah.","tghg":"我看所有的完全攏是有限，獨獨你的命令極其開闊。","bklhl":"我看所有ê完全，lóng是有限；　　獨獨你ê命令極其開闊。"}},{"book":"詩","chapter":119,"verse":97,"versions":{"unv":"我何等愛慕你的律法，終日不住地思想。","bklcl":"Góa thiàⁿ-sioh Lí ê lu̍t-hoat kàu cháiⁿ-iūⁿ ah!  Góa thong-ji̍t chēng-chēng siūⁿ.","tghg":"我疼惜你的律法到怎樣啊！我通日靜靜想。","bklhl":"我疼惜你ê律法到怎樣ah！　　我thong日靜靜想。"}},{"book":"詩","chapter":119,"verse":98,"versions":{"unv":"你的命令常存在我心裡，使我比仇敵有智慧。","bklcl":"Lí ê kài-bēng siông-siông kap góa tī--teh,  Hō͘ góa pí góa ê tùi-te̍k khah ū tì-hūi.","tghg":"你的誡命常常及我佇啲，互我比我的對敵卡有智慧。","bklhl":"你ê誡命常常kap我tī-teh，　　Hō͘我比我ê對敵khah有智慧。"}},{"book":"詩","chapter":119,"verse":99,"versions":{"unv":"我比我的師傅更通達，因我思想你的法度。","bklcl":"Góa pí góa lóng-chóng ê sian-siⁿ khah thong-ta̍t;  In-ūi góa chēng-chēng siūⁿ Lí kan-chèng ê ōe.","tghg":"我比我攏總的先生卡通達，因為我靜靜想你干證的話。","bklhl":"我比我lóng總ê先生khah通達；　　因為我靜靜想你干證ê話。"}},{"book":"詩","chapter":119,"verse":100,"versions":{"unv":"我比年老的更明白，因我守了你的訓詞。","bklcl":"Góa pí lāu-lâng khah bêng-pe̍k,  In-ūi góa siú Lí ê kà-sī.","tghg":"我比老人卡明白，因為我守你的教示。","bklhl":"我比老人khah明白，　　因為我守你ê教示。"}},{"book":"詩","chapter":119,"verse":101,"versions":{"unv":"我禁止我腳走一切的邪路，為要遵守你的話。","bklcl":"Góa kìm góa ê kha, it-chhè ê pháiⁿ-lō͘ bô kiâⁿ;  Hō͘ góa thang siú Lí ê ōe.","tghg":"我禁我的腳一切的歹路無行，互我通守你的話。","bklhl":"我禁我ê腳，一切ê pháiⁿ路無行；　　Hō͘我thang守你ê話。"}},{"book":"詩","chapter":119,"verse":102,"versions":{"unv":"我沒有偏離你的典章，因為你教訓了我。","bklcl":"Góa bô phian-lī Lí ê phòaⁿ-toàn;  In-ūi Lí ū kà-sī góa.","tghg":"我無偏離你的判斷，因為你有教示我。","bklhl":"我無偏離你ê判斷；　　因為你有教示我。"}},{"book":"詩","chapter":119,"verse":103,"versions":{"unv":"你的言語在我上膛何等甘美，在我口中比蜜更甜！","bklcl":"Lí ê ōe tī góa ê chiūⁿ-kiuⁿ kàu jōa tiⁿ!  Tī góa ê chhùi, pí bi̍t khah-tiⁿ.","tghg":"你的話佇我的上腭(chiūⁿ-kiuⁿ)到偌甜，佇我的嘴比蜜卡甜！","bklhl":"你ê話tī我ê chiūⁿ-kiuⁿ到jōa甜！　　Tī我ê嘴，比蜜khah甜。"}},{"book":"詩","chapter":119,"verse":104,"versions":{"unv":"我藉著你的訓詞得以明白，所以我恨一切的假道。","bklcl":"Góa tùi Lí ê kà-sī tit-tio̍h bêng-pe̍k;  Só͘-í góa oàn-hūn it-chhè ê siâ-lō͘.","tghg":"我對你的教示得著明白，所以我怨恨一切的邪路。","bklhl":"我tùi你ê教示得tio̍h明白；　　所以我怨恨一切ê斜路。"}},{"book":"詩","chapter":119,"verse":105,"versions":{"unv":"你的話是我腳前的燈，是我路上的光。","bklcl":"Lí ê ōe chòe góa kha-chêng ê teng,  Chòe góa lō͘-chiūⁿ ê kng.","tghg":"你的話做我腳前的燈，做我路上的光。","bklhl":"你ê話做我腳前ê燈，　　做我路上ê光。"}},{"book":"詩","chapter":119,"verse":106,"versions":{"unv":"你公義的典章，我曾起誓遵守，我必按誓而行。","bklcl":"Lí kong-gī ê phòaⁿ-toàn, góa bat chiù-chōa beh chun-siú;  Góa koat-toàn án-ni kiâⁿ.","tghg":"你公義的判斷，我曾咒誓欲遵守，我決斷按呢行。","bklhl":"你公義ê判斷，我bat chiù-chōa beh遵守；　　我決斷án-ni行。"}},{"book":"詩","chapter":119,"verse":107,"versions":{"unv":"我甚是受苦；耶和華啊，求你照你的話將我救活！","bklcl":"Góa siū-khó͘ kàu-ke̍k;  Iâ-hô-hoa ah, kiû Lí chiàu Lí ê ōe hō͘ góa oa̍h.","tghg":"我受苦到極；耶和華啊，求你照你的話互我活！","bklhl":"我受苦到極；　　耶和華ah，求你照你ê話hō͘我活。"}},{"book":"詩","chapter":119,"verse":108,"versions":{"unv":"耶和華啊，求你悅納我口中的讚美為供物，又將你的典章教訓我！","bklcl":"Iâ-hô-hoa ah, kiû Lí kàm-la̍p góa ê chhùi só͘ hoaⁿ-hí hiàn ê o-ló,  Koh chiong Lí ê phòaⁿ-sû kà-sī góa.","tghg":"耶和華啊，求你鑒納(kàm-la̍p)我的嘴所歡喜獻的謳咾，閣將你的判詞教示我！","bklhl":"耶和華ah，求你鑒納我ê嘴所歡喜獻ê o-ló，　　Koh將你ê判詞教示我。"}},{"book":"詩","chapter":119,"verse":109,"versions":{"unv":"我的性命常在危險之中，我卻不忘記你的律法。","bklcl":"Góa ê sìⁿ-miā siông-siông tú-tio̍h gûi-hiám;  Iáu-kú góa bô bōe-kì-tit Lí ê lu̍t-hoat.","tghg":"我的生命常常抵著(tú-tio̍h)危險，猶久我無𣍐記得你的律法。","bklhl":"我ê性命常常tú-tio̍h危險；　　Iáu-kú我無bōe記得你ê律法。"}},{"book":"詩","chapter":119,"verse":110,"versions":{"unv":"惡人為我設下網羅，我卻沒有偏離你的訓詞。","bklcl":"Pháiⁿ-lâng siat lô-bāng beh hāi góa;  Chóng-sī góa bô phian-lī Lí ê kà-sī.","tghg":"歹人設羅網欲害我，總是我無偏離你的教示。","bklhl":"Pháiⁿ人設羅網beh害我；　　總是我無偏離你ê教示。"}},{"book":"詩","chapter":119,"verse":111,"versions":{"unv":"我以你的法度為永遠的產業，因這是我心中所喜愛的。","bklcl":"Góa chiong Lí kan-chèng ê ōe, chòe éng-oán ê ki-gia̍p;  In-ūi che sī góa sim-lāi só͘ hoaⁿ-hí--ê.","tghg":"我將你干證的話做永遠的基業，因為這是我心內所歡喜的。","bklhl":"我將你干證ê話，做永遠ê基業；　　因為這是我心內所歡喜ê。"}},{"book":"詩","chapter":119,"verse":112,"versions":{"unv":"我的心專向你的律例，永遠遵行，一直到底。","bklcl":"Góa hō͘ góa ê sim choan ǹg Lí ê lu̍t-lē;  Éng-oán chun-thàn, ti̍t-kàu lō͘-bé.","tghg":"我互我的心專向你的律例，永遠遵趁，直到路尾。","bklhl":"我hō͘我ê心專ǹg你ê律例；　　永遠遵thàn，直到路尾。"}},{"book":"詩","chapter":119,"verse":113,"versions":{"unv":"心懷二意的人為我所恨；但你的律法為我所愛。","bklcl":"Nn̄g-iūⁿ sim ê lâng sī góa só͘ thòng-hūn;  To̍k-to̍k Lí ê lu̍t-hoat sī góa só͘ thiàⁿ-sioh.","tghg":"二樣心的人是我所痛恨；獨獨你的律法是我所疼惜。","bklhl":"兩樣心ê人是我所痛恨；　　獨獨你ê律法是我所疼惜。"}},{"book":"詩","chapter":119,"verse":114,"versions":{"unv":"你是我藏身之處，又是我的盾牌；我甚仰望你的話語。","bklcl":"Lí sī góa siám-bih ê só͘-chāi, koh sī góa ê tîn-pâi;  Góa tī Lí ê ōe ū ǹg-bāng.","tghg":"你是我閃匿的所在，閣是我的盾牌；我佇你的話有向望。","bklhl":"你是我閃bih ê所在，koh是我ê藤牌；　　我tī你ê話有ǹg望。"}},{"book":"詩","chapter":119,"verse":115,"versions":{"unv":"作惡的人哪，你們離開我吧！我好遵守我　神的命令。","bklcl":"Chòe-pháiⁿ ê lâng ah, lín tio̍h lī-khui góa;  Hō͘ góa thang siú góa ê Siōng-tè ê kài-bēng.","tghg":"做歹的人啊，恁著離開我！互我通守我的上帝的誡命。","bklhl":"做pháiⁿ ê人ah，lín tio̍h離開我；　　Hō͘我thang守我ê上帝ê誡命。"}},{"book":"詩","chapter":119,"verse":116,"versions":{"unv":"求你照你的話扶持我，使我存活，也不叫我因失望而害羞。","bklcl":"Kiû Lí chiàu Lí ê ōe hû-chhî góa, hō͘ góa oa̍h;  Ia̍h bô hō͘ góa in-ūi só͘ ǹg-bāng--ê lâi kiàn-siàu.","tghg":"求你照你的話扶持我，互我活，亦無互我因為所向望的來見誚。","bklhl":"求你照你ê話扶持我，hō͘我活；　　亦無hō͘我因為所ǹg望ê來見笑。"}},{"book":"詩","chapter":119,"verse":117,"versions":{"unv":"求你扶持我，我便得救，時常看重你的律例。","bklcl":"Kiû Lí hû-chhî góa, góa chiū tit-kiù;  Góa beh siông-siông tùi-tiōng Lí ê lu̍t-lē.","tghg":"求你扶持我，我就得救，我欲常常對重你的律例。","bklhl":"求你扶持我，我就得救；　　我beh常常對重你ê律例。"}},{"book":"詩","chapter":119,"verse":118,"versions":{"unv":"凡偏離你律例的人，你都輕棄他們，因為他們的詭詐必歸虛空。","bklcl":"Kìⁿ-nā kiâⁿ chha-lō͘, lī-khui Lí ê lu̍t-lē ê lâng, Lí khòaⁿ-khin in;  In-ūi in ê khúi-chà sī hu-ké.","tghg":"見若行差路離開你的律例的人，你看輕𪜶；因為𪜶的詭詐是虛假。","bklhl":"見若行叉路，離開你ê律例ê人，你看輕in；　　因為in ê詭詐是虛假。"}},{"book":"詩","chapter":119,"verse":119,"versions":{"unv":"凡地上的惡人，你除掉他，好像除掉渣滓；因此我愛你的法度。","bklcl":"Sè-kan ê pháiⁿ-lâng, Lí lóng kā in tû--khì, chhin-chhiūⁿ che-tái;  In-ūi án-ni, góa thiàⁿ-sioh Lí kan-chèng ê ōe.","tghg":"世間的歹人，你攏給𪜶除去，親像渣滓(che-tái)；因為按呢我疼惜你干證的話。","bklhl":"世間ê pháiⁿ人，你lóng kā in除去，親像渣滓；　　因為án-ni，我疼惜你干證ê話。"}},{"book":"詩","chapter":119,"verse":120,"versions":{"unv":"我因懼怕你，肉就發抖；我也怕你的判語。","bklcl":"Góa in-ūi kiaⁿ-ùi Lí, góa ê bah chiū chhoah;  Lí ê phòaⁿ-toàn ia̍h hō͘ góa kiaⁿ-hiâⁿ.","tghg":"我因為驚畏你，我的肉就惙；你的判斷亦互我驚惶。","bklhl":"我因為驚畏你，我ê肉就chhoah；　　你ê判斷亦hō͘我驚惶。"}},{"book":"詩","chapter":119,"verse":121,"versions":{"unv":"我行過公平和公義，求你不要撇下我給欺壓我的人！","bklcl":"Góa péng-kong kiâⁿ-gī;  Kiû Lí m̄-thang chiong góa pàng hō͘ ap-chè góa ê lâng.","tghg":"我秉公行義，求你呣通將我放互壓制我的人！","bklhl":"我秉公行義；　　求你m̄-thang將我放hō͘壓制我ê人。"}},{"book":"詩","chapter":119,"verse":122,"versions":{"unv":"求你為僕人作保，使我得好處，不容驕傲人欺壓我！","bklcl":"Kiû Lí pó-jīn Lí ê lô͘-po̍k, thang tit-tio̍h hó kéng-gū;  Bo̍h-tit hō͘ kiau-ngō͘ ê lâng ap-chè góa.","tghg":"求你保認你的奴僕，通得著好境遇，莫得互驕傲的人壓制我！","bklhl":"求你保認你ê奴僕，thang得tio̍h好境遇；　　莫得hō͘驕傲ê人壓制我。"}},{"book":"詩","chapter":119,"verse":123,"versions":{"unv":"我因盼望你的救恩和你公義的話眼睛失明。","bklcl":"Góa in-ūi ǹg-bāng Lí ê kiù-un, kap Lí kong-gī ê ōe,  Tì-kàu ba̍k-chiu hoe.","tghg":"我因為向望你的救恩，及你公義的話致到目睭花。","bklhl":"我因為ǹg望你ê救恩，kap你公義ê話，　　致到目睭花。"}},{"book":"詩","chapter":119,"verse":124,"versions":{"unv":"求你照你的慈愛待僕人，將你的律例教訓我。","bklcl":"Kiû Lí chiàu Lí ê chû-ài khoán-thāi Lí ê lô͘-po̍k;  Chiong Lí ê lu̍t-lē kà-sī góa.","tghg":"求你照你的慈愛款待你的奴僕，將你的律例教示我。","bklhl":"求你照你ê慈愛款待你ê奴僕；　　將你ê律例教示我。"}},{"book":"詩","chapter":119,"verse":125,"versions":{"unv":"我是你的僕人，求你賜我悟性，使我得知你的法度。","bklcl":"Góa sī Lí ê lô͘-po̍k, kiû Lí hō͘ góa tì-hūi;  Hō͘ góa ōe chai Lí kan-chèng ê ōe.","tghg":"我是你的奴僕，求你互我智慧，互我會知你干證的話。","bklhl":"我是你ê奴僕，求你hō͘我智慧；　　Hō͘我會知你干證ê話。"}},{"book":"詩","chapter":119,"verse":126,"versions":{"unv":"這是耶和華降罰的時候，因人廢了你的律法。","bklcl":"Hiān-kim tng sī Iâ-hô-hoa kiâⁿ tāi-chì ê sî;  In-ūi lâng hòe-bô Lí ê lu̍t-hoat.","tghg":"現今當是耶和華行代誌的時，因為人廢無你的律法。","bklhl":"現今當是耶和華行tāi-chì ê時；　　因為人廢無你ê律法。"}},{"book":"詩","chapter":119,"verse":127,"versions":{"unv":"所以，我愛你的命令勝於金子，更勝於精金。","bklcl":"Só͘-í góa thiàⁿ-sioh Lí ê kài-bēng,  Iâⁿ-kè kim, ia̍h iâⁿ-kè hó-kim.","tghg":"所以，我疼惜你的誡命贏過金，亦贏過好金。","bklhl":"所以我疼惜你ê誡命，　　贏過金，亦贏過好金。"}},{"book":"詩","chapter":119,"verse":128,"versions":{"unv":"你一切的訓詞，在萬事上我都以為正直；我卻恨惡一切假道。","bklcl":"Só͘-í Lí it-chhè ê kà-sī, bān-sū, góa lóng lia̍h-chòe chèng-ti̍t;  Koh góa oàn-hūn it-chhè ê siâ-lō͘.","tghg":"所以你一切的教示，萬事我攏掠做正直；閣我怨恨一切的邪路。","bklhl":"所以你一切ê教示，萬事，我lóng掠做正直；　　Koh我怨恨一切ê 斜路。"}},{"book":"詩","chapter":119,"verse":129,"versions":{"unv":"你的法度奇妙，所以我一心謹守。","bklcl":"Lí kan-chèng ê ōe sī kî-biāu;  Só͘-í góa ê sim kín-sīn chip-siú.","tghg":"你干證的話是奇妙，所以我的心謹慎執守。","bklhl":"你干證ê話是奇妙；　　所以我ê心謹慎執守。"}},{"book":"詩","chapter":119,"verse":130,"versions":{"unv":"你的言語一解開就發出亮光，使愚人通達。","bklcl":"Lí ê ōe chi̍t-ē khui-thiah, chiū hoat-chhut kng,  Hō͘ gōng-lâng thong-ta̍t.","tghg":"你的話一下開拆就發出光，互戇人通達。","bklhl":"你ê話一下開拆，就發出光，　　Hō͘戇人通達。"}},{"book":"詩","chapter":119,"verse":131,"versions":{"unv":"我張口而氣喘，因我切慕你的命令。","bklcl":"Góa khui-chhùi ti̍t-ti̍t chhoán;  In-ūi góa chhiat-chhiat him-bō͘ Lí ê kài-bēng.","tghg":"我開嘴直直喘，因為我切切欣慕你的誡命。","bklhl":"我開嘴直直喘；　　因為我切切欣慕你ê誡命。"}},{"book":"詩","chapter":119,"verse":132,"versions":{"unv":"求你轉向我，憐憫我，好像你素常待那些愛你名的人。","bklcl":"Kiû Lí oa̍t-tńg ǹg góa, lîn-bín góa;  Chhin-chhiūⁿ Lí pêng-siông khoán-thāi hiah-ê kèng-ài Lí ê miâ ê lâng.","tghg":"求你越轉向我，憐憫我，親像你平常款待許個敬愛你的名的人。","bklhl":"求你oa̍t-tńg ǹg我，憐憫我；　　親像你平常款待hiah-ê敬愛你ê名ê人。"}},{"book":"詩","chapter":119,"verse":133,"versions":{"unv":"求你用你的話使我腳步穩當，不許甚麼罪孽轄制我。","bklcl":"Kiû Lí ēng Lí ê ōe hō͘ góa ê kha-pō͘ ún-tàng;  Bo̍h iông-ún sím-mi̍h chōe-ok koán-hat góa.","tghg":"求你用你的話互我的腳步穩當，莫容允甚麼罪惡管轄我。","bklhl":"求你用你ê話hō͘我ê腳步穩當；　　莫容允甚麼罪惡管轄我。"}},{"book":"詩","chapter":119,"verse":134,"versions":{"unv":"求你救我脫離人的欺壓，我要遵守你的訓詞。","bklcl":"Kiû Lí kiù-sio̍k góa, thoat-lī lâng ê ap-chè,  Góa chiū beh siú Lí ê kà-sī.","tghg":"求你救贖我脫離人的壓制，我就欲守你的教示。","bklhl":"求你救贖我，脫離人ê壓制，　　我就beh守你ê教示。"}},{"book":"詩","chapter":119,"verse":135,"versions":{"unv":"求你用臉光照僕人，又將你的律例教訓我。","bklcl":"Goān Lí hō͘ Lí ê bīn ê kng chiò Lí ê lô͘-po̍k;  Koh chiong Lí ê lu̍t-lē kà-sī góa.","tghg":"願你互你的面的光照你的奴僕，閣將你的律例教示我。","bklhl":"願你hō͘你ê面ê光照你ê奴僕；　　Koh將你ê律例教示我。"}},{"book":"詩","chapter":119,"verse":136,"versions":{"unv":"我的眼淚下流成河，因為他們不守你的律法。","bklcl":"Góa ê ba̍k-sái chhin-chhiūⁿ khoe-chúi teh lâu;  In-ūi in bô siú Lí ê lu̍t-hoat.","tghg":"我的目屎親像溪水啲流，因為𪜶無守你的律法。","bklhl":"我ê目屎親像溪水teh流；　　因為in無守你ê律法。"}},{"book":"詩","chapter":119,"verse":137,"versions":{"unv":"耶和華啊，你是公義的；你的判語也是正直的！","bklcl":"Iâ-hô-hoa, Lí sī kong-gī-ê;  Lí ê phòaⁿ-toàn ia̍h sī chèng-ti̍t--ê.","tghg":"耶和華，你是公義的；你的判斷亦是正直的！","bklhl":"耶和華，你是公義ê；　　你ê判斷亦是正直ê。"}},{"book":"詩","chapter":119,"verse":138,"versions":{"unv":"你所命定的法度是憑公義和至誠。","bklcl":"Lí só͘ bēng-lēng kan-chèng ê ōe, sī chiàu kong-gī,  Ke̍k-kî sêng-si̍t.","tghg":"你所命令干證的話是照公義極其誠實。","bklhl":"你所命令干證ê話，是照公義，　　極其誠實。"}},{"book":"詩","chapter":119,"verse":139,"versions":{"unv":"我心焦急，如同火燒，因我敵人忘記你的言語。","bklcl":"Góa ê sim jia̍t, chhin-chhiūⁿ hé sio-bia̍t góa;  In-ūi góa ê tùi-te̍k bōe-kì-tit Lí ê ōe.","tghg":"我的心熱，親像火燒滅我，因為我的對敵𣍐記得你的話。","bklhl":"我ê心熱，親像火燒滅我；　　因為我ê對敵bōe記得你ê話。"}},{"book":"詩","chapter":119,"verse":140,"versions":{"unv":"你的話極其精煉，所以你的僕人喜愛。","bklcl":"Lí ê ōe thoàn-liān kàu chin cheng;  Só͘-í Lí ê lô͘-po̍k chin ì-ài.","tghg":"你的話鍛煉到真精，所以你的奴僕真意愛。","bklhl":"你ê話鍛鍊到真精；　　所以你ê奴僕真意愛。"}},{"book":"詩","chapter":119,"verse":141,"versions":{"unv":"我微小，被人藐視，卻不忘記你的訓詞。","bklcl":"Góa pi-bî, hō͘ lâng khòaⁿ-khin,  Chóng-sī góa bô bōe-kì-tit Lí ê kà-sī.","tghg":"我卑微，互人看輕，總是我無𣍐記得你的教示。","bklhl":"我卑微，hō͘人看輕，　　總是我無bōe記得你ê教示。"}},{"book":"詩","chapter":119,"verse":142,"versions":{"unv":"你的公義永遠長存；你的律法盡都真實。","bklcl":"Lí ê kong-gī sī éng-oán ê kong-gī;  Lí ê lu̍t-hoat sī chin-si̍t.","tghg":"你的公義是永遠的公義；你的律法是真實。","bklhl":"你ê公義是永遠ê公義；　　你ê律法是真實。"}},{"book":"詩","chapter":119,"verse":143,"versions":{"unv":"我遭遇患難愁苦，你的命令卻是我所喜愛的。","bklcl":"Góa tú-tio̍h hoān-lān iu-khó͘;  Chóng-sī Lí ê kài-bēng sī góa só͘ hoaⁿ-hí--ê.","tghg":"我抵著患難憂苦，總是你的誡命是我所歡喜的。","bklhl":"我tú-tio̍h患難憂苦；　　總是你ê誡命是我所歡喜ê。"}},{"book":"詩","chapter":119,"verse":144,"versions":{"unv":"你的法度永遠是公義的；求你賜我悟性，我就活了。","bklcl":"Lí kan-chèng ê ōe éng-oán sī kong-gī;  Kiû Lí hō͘ góa tì-hūi, góa chiū ōe oa̍h.","tghg":"你干證的話永遠是公義；求你互我智慧，我就會活。","bklhl":"你干證ê話永遠是公義；　　求你hō͘我智慧，我就會活。"}},{"book":"詩","chapter":119,"verse":145,"versions":{"unv":"耶和華啊，我一心呼籲你；求你應允我，我必謹守你的律例！","bklcl":"Iâ-hô-hoa ah, góa choan-sim kiû-kiò Lí, kiû Lí ìn góa;  Góa beh kín-sīn siú Lí ê lu̍t-lē.","tghg":"耶和華啊，我專心求叫你；求你應我，我欲謹慎守你的律例。","bklhl":"耶和華ah，我專心求叫你，求你應我；　　我beh謹慎守你ê律例。"}},{"book":"詩","chapter":119,"verse":146,"versions":{"unv":"我向你呼籲，求你救我！我要遵守你的法度。","bklcl":"Góa tùi Lí kiû-kiò, kiû Lí kiù góa;  Góa chiū beh siú Lí kan-chèng ê ōe.","tghg":"我對你求叫，求你救我！我就欲守你干證的話。","bklhl":"我對你求叫，求你救我；　　我就beh守你干證ê話。"}},{"book":"詩","chapter":119,"verse":147,"versions":{"unv":"我趁天未亮呼求；我仰望了你的言語。","bklcl":"Góa thàn thiⁿ bē kng kiû-kiò Lí;  Tī Lí ê ōe góa ū ǹg-bāng.","tghg":"我趁天未光求叫你；佇你的話我有向望。","bklhl":"我thàn天 bē光求叫你；　　Tī你ê話我有ǹg望。"}},{"book":"詩","chapter":119,"verse":148,"versions":{"unv":"我趁夜更未換將眼睜開，為要思想你的話語。","bklcl":"Mî--sî, kiⁿ iáu-bē chhim, góa ê ba̍k-chiu í-keng nih-khui;  In-ūi beh chēng-chēng siūⁿ Lí ê ōe.","tghg":"暝時更猶未深我的目睭已經𥍉開，因為欲靜靜想你的話。","bklhl":"暝時，更iáu未深，我ê目睭已經nih開；　　因為beh靜靜想你ê話。"}},{"book":"詩","chapter":119,"verse":149,"versions":{"unv":"求你照你的慈愛聽我的聲音；耶和華啊，求你照你的典章將我救活！","bklcl":"Kiû Lí chiàu Lí ê chû-ài, thiaⁿ góa ê siaⁿ; Iâ-hô-hoa ah, kiû Lí chiong Lí ê phòaⁿ-toàn, hō͘ góa ōe oa̍h.","tghg":"求你照你的慈愛聽我的聲；耶和華啊，求你將你的判斷互我會活！","bklhl":"求你照你ê慈愛，聽我ê聲；　　耶和華ah，求你將你ê判斷，hō͘我能活。"}},{"book":"詩","chapter":119,"verse":150,"versions":{"unv":"追求奸惡的人臨近了；他們遠離你的律法。","bklcl":"Koàn-liān kiâⁿ-pháiⁿ ê lâng pek-óa lâi;  In lī-khui Lí ê lu̍t-hoat hn̄g-hn̄g.","tghg":"慣練行歹的人迫倚來；𪜶離開你的律法遠遠。","bklhl":"慣練行pháiⁿ ê人逼óa來；　　In離開你ê律法遠遠。"}},{"book":"詩","chapter":119,"verse":151,"versions":{"unv":"耶和華啊，你與我相近；你一切的命令盡都真實！","bklcl":"Iâ-hô-hoa ah, Lí sī kūn-kūn;  Lí ê kài-bēng lóng sī chin-si̍t.","tghg":"耶和華啊，你是近近；你的誡命攏是真實！","bklhl":"耶和華ah，你是近近；　　你ê誡命lóng是真實。"}},{"book":"詩","chapter":119,"verse":152,"versions":{"unv":"我因學你的法度，久已知道是你永遠立定的。","bklcl":"Góa káng-kiù Lí kan-chèng ê ōe, chá-chá í-keng chai,  Sī Lí li̍p-tiāⁿ kàu éng-oán--ê.","tghg":"我講究你干證的話，早早已經知是你立定到永遠的。","bklhl":"我講究你干證ê話，早早已經知，　　是你立定到永遠ê。"}},{"book":"詩","chapter":119,"verse":153,"versions":{"unv":"求你看顧我的苦難，搭救我，因我不忘記你的律法。","bklcl":"Kiû Lí khòaⁿ-kò͘ góa ê khó͘-lān, lâi khan-kiù góa; In-ūi góa bô bōe-kì-tit Lí ê lu̍t-hoat.","tghg":"求你看顧我的苦難，來牽救我，因為我無𣍐記得你的律法。","bklhl":"求你看顧我ê苦難，來牽救goa；　　因為我無bōe記得你ê律法。"}},{"book":"詩","chapter":119,"verse":154,"versions":{"unv":"求你為我辨屈，救贖我，照你的話將我救活。","bklcl":"Kiû Lí kā góa sin-oan, kiù-sio̍k góa;  Chiàu Lí ê ōe hō͘ góa oa̍h.","tghg":"求你給我伸冤，救贖我，照你的話互我活。","bklhl":"求你kā我伸冤，救贖我；　　照你ê話hō͘我活。"}},{"book":"詩","chapter":119,"verse":155,"versions":{"unv":"救恩遠離惡人，因為他們不尋求你的律例。","bklcl":"Kiù-un lī-khui pháiⁿ-lâng hn̄g-hn̄g;  In-ūi in bô chhē Lí ê lu̍t-lē.","tghg":"救恩離開歹人遠遠，因為𪜶無尋你的律例。","bklhl":"救恩離開pháiⁿ人遠遠；　　因為in無chhē你ê律例。"}},{"book":"詩","chapter":119,"verse":156,"versions":{"unv":"耶和華啊，你的慈悲本為大；求你照你的典章將我救活。","bklcl":"Iâ-hô-hoa ah, Lí ê chû-pi sī tōa;  Kiû Lí chiàu Lí ê phòaⁿ-toàn hō͘ góa oa̍h.","tghg":"耶和華啊，你的慈悲是大；求你照你的判斷互我活。","bklhl":"耶和華ah，你ê慈悲是大；　　求你照你ê判斷hō͘我活。"}},{"book":"詩","chapter":119,"verse":157,"versions":{"unv":"逼迫我的，抵擋我的，很多，我卻沒有偏離你的法度。","bklcl":"Khún-pek góa ê, tí-te̍k góa ê, chin-chōe,  Chóng-sī góa bô phian-lī Lí kan-chèng ê ōe.","tghg":"窘迫我的，抵敵我的，真多，總是我無偏離你干證的話。","bklhl":"窘迫我ê，抵敵我ê，真chōe，　　總是我無偏離你干證ê話。"}},{"book":"詩","chapter":119,"verse":158,"versions":{"unv":"我看見奸惡的人就甚憎惡，因為他們不遵守你的話。","bklcl":"Góa khòaⁿ-kìⁿ kan-ok ê lâng, chiū chin iàm-ò͘ⁿ;  In-ūi in bô siú Lí ê ōe.","tghg":"我看見奸惡的人就真厭惡，因為𪜶無守你的話。","bklhl":"我看見奸惡ê人，就真厭惡；　　因為in無守你ê話。"}},{"book":"詩","chapter":119,"verse":159,"versions":{"unv":"你看我怎樣愛你的訓詞！耶和華啊，求你照你的慈愛將我救活！","bklcl":"Lí khòaⁿ góa cháiⁿ-iūⁿ thiàⁿ-sioh Lí ê kà-sī;  Iâ-hô-hoa ah, kiû Lí chiàu Lí ê chû-ài hō͘ góa oa̍h.","tghg":"你看我怎樣疼惜你的教示！耶和華啊，求你照你的慈愛互我活！","bklhl":"你看我怎樣疼惜你ê教示；　　耶和華ah，求你照你ê慈愛hō͘我活。"}},{"book":"詩","chapter":119,"verse":160,"versions":{"unv":"你話的總綱是真實；你一切公義的典章是永遠長存。","bklcl":"Lí ê ōe ê chóng-kun-thâu sī chin-si̍t;  Lí it-chhè kong-gī ê phòaⁿ-toàn sī éng-oán tī-teh.","tghg":"你的話的總根頭是真實；你一切公義的判斷是永遠佇啲。","bklhl":"你ê話ê總根頭是真實；　　你一切公義ê判斷是永遠tī-teh。"}},{"book":"詩","chapter":119,"verse":161,"versions":{"unv":"首領無故地逼迫我，但我的心畏懼你的言語。","bklcl":"Kùi-cho̍k bô in-toaⁿ khún-pek góa;  Chóng-sī góa ê sim kiaⁿ-ùi Lí ê ōe.","tghg":"貴族無因端窘迫我，總是我的心驚畏你的話。","bklhl":"貴族無因端窘迫我；　　總是我ê心驚畏你ê話。"}},{"book":"詩","chapter":119,"verse":162,"versions":{"unv":"我喜愛你的話，好像人得了許多擄物。","bklcl":"Góa hoaⁿ-hí Lí ê ōe,  Chhin-chhiūⁿ lâng tit-tio̍h chōe-chōe thâi-iâⁿ ê mi̍h.","tghg":"我歡喜你的話，親像人得著多多刣贏的物。","bklhl":"我歡喜你ê話，　　親像人得tio̍h chōe-chōe 刣贏ê物。"}},{"book":"詩","chapter":119,"verse":163,"versions":{"unv":"謊話是我所恨惡所憎嫌的；惟你的律法是我所愛的。","bklcl":"Pe̍h-chha̍t-ōe sī góa só͘ thòng-hūn, só͘ iàm-chiān--ê;  Lí ê lu̍t-hoat sī góa só͘ thiàⁿ-sioh--ê.","tghg":"白賊話是我所痛恨所厭賤的；你的律法是我所疼惜的。","bklhl":"白賊話是我所痛恨，所厭賤ê；　　你ê律法是我所疼惜-ê。"}},{"book":"詩","chapter":119,"verse":164,"versions":{"unv":"我因你公義的典章一天七次讚美你。","bklcl":"Góa in-ūi Lí kong-gī ê phòaⁿ-toàn,  Ta̍k-ji̍t chhit-pái o-ló Lí.","tghg":"我因為你公義的判斷逐日七擺謳咾你。","bklhl":"我因為你公義ê判斷，　　Ta̍k日七pái o-ló你。"}},{"book":"詩","chapter":119,"verse":165,"versions":{"unv":"愛你律法的人有大平安，甚麼都不能使他們絆腳。","bklcl":"Thiàⁿ-sioh Lí ê lu̍t-hoat ê lâng ū tōa pêng-an,  Bô chi̍t-hāng ōe tîⁿ-pòaⁿ in ê kha.","tghg":"疼惜你的律法的人有大平安，無一項會纏絆𪜶的腳。","bklhl":"疼惜你ê律法ê人有大平安，　　無一項能纏絆in ê腳。"}},{"book":"詩","chapter":119,"verse":166,"versions":{"unv":"耶和華啊，我仰望了你的救恩，遵行了你的命令。","bklcl":"Iâ-hô-hoa ah, góa ū teh ǹg-bāng Lí ê kiù-un,  Ū kiâⁿ Lí ê kài-bēng.","tghg":"耶和華啊，我有啲向望你的救恩，有行你的誡命。","bklhl":"耶和華ah，我有teh ǹg望你ê救恩，　　有行你ê誡命。"}},{"book":"詩","chapter":119,"verse":167,"versions":{"unv":"我心裡守了你的法度；這法度我甚喜愛。","bklcl":"Góa ê sim ū siú Lí kan-chèng ê ōe, Chiah-ê ōe, góa chīn-chāi ì-ài.","tghg":"我的心有守你干證的話；諸個話我盡在意愛。","bklhl":"我ê心有守你干證ê話，　　Chiah-ê話，我盡在意愛。"}},{"book":"詩","chapter":119,"verse":168,"versions":{"unv":"我遵守了你的訓詞和法度，因我一切所行的都在你面前。","bklcl":"Góa ū siú Lí ê kà-sī, kap Lí kan-chèng ê ōe;  In-ūi góa it-chhè só͘ kiâⁿ--ê, lóng tī Lí ê bīn-chêng.","tghg":"我有守你的教示及你干證的話，因為我一切所行的攏佇你的面前。","bklhl":"我有守你ê教示，kap你干證ê話；　　因為我一切所行ê，lóng tī你ê面前。"}},{"book":"詩","chapter":119,"verse":169,"versions":{"unv":"耶和華啊，願我的呼籲達到你面前，照你的話賜我悟性。","bklcl":"Iâ-hô-hoa ah, goān góa kiû-kiò ê siaⁿ thàu-kàu Lí ê bīn-chêng;  Kiû Lí chiàu Lí ê ōe, siúⁿ-sù góa tì-hūi.","tghg":"耶和華啊，願我求叫的聲透到你的面前，求你照你的話賞賜我智慧。","bklhl":"耶和華ah，願我求叫ê聲透到你ê面前；　　求你照你ê話，賞賜我智慧。"}},{"book":"詩","chapter":119,"verse":170,"versions":{"unv":"願我的懇求達到你面前，照你的話搭救我。","bklcl":"Goān góa khún-kiû ê ōe kàu Lí ê bīn-chêng;  Kiû Lí chiàu Lí ê ōe khan-kiù góa.","tghg":"願我懇求的話到你的面前，求你照你的話牽救我。","bklhl":"願我懇求ê話到你ê面前；　　求你照你ê話牽救我。"}},{"book":"詩","chapter":119,"verse":171,"versions":{"unv":"願我的嘴發出讚美的話，因為你將律例教訓我。","bklcl":"Goān góa ê chhùi-tûn hoat-chhut o-ló ê ōe,  In-ūi Lí chiong Lí ê lu̍t-lē kà-sī góa.","tghg":"願我的嘴唇發出謳咾的話，因為你將你的律例教示我。","bklhl":"願我ê嘴唇發出o-ló ê話，　　因為你將你ê律例教示我。"}},{"book":"詩","chapter":119,"verse":172,"versions":{"unv":"願我的舌頭歌唱你的話，因你一切的命令盡都公義。","bklcl":"Goān góa ê chi̍h chhiùⁿ-koa o-ló Lí ê ōe;  In-ūi Lí it-chhè ê kài-bēng lóng sī kong-gī.","tghg":"願我的舌唱歌謳咾你的話，因為你一切的誡命攏是公義。","bklhl":"願我ê舌唱歌o-ló你ê話；　　因為你一切ê誡命lóng是公義。"}},{"book":"詩","chapter":119,"verse":173,"versions":{"unv":"願你用手幫助我，因我揀選了你的訓詞。","bklcl":"Goān Lí chhun-chhiú pang-chān góa;  In-ūi góa ū kéng Lí ê kà-sī.","tghg":"願你伸手幫助我，因為我有揀你的教示。","bklhl":"願你伸手幫贊我；　　因為我有揀你ê教示。"}},{"book":"詩","chapter":119,"verse":174,"versions":{"unv":"耶和華啊，我切慕你的救恩！你的律法也是我所喜愛的。","bklcl":"Iâ-hô-hoa ah, góa chhiat-chhiat him-bō͘ Lí ê kiù-un;  Lí ê lu̍t-hoat ia̍h sī góa só͘ hoaⁿ-hí--ê.","tghg":"耶和華啊，我切切欣慕你的救恩！你的律法亦是我所歡喜的。","bklhl":"耶和華ah，我切切欣慕你ê救恩；　　你ê律法亦是我所歡喜ê。"}},{"book":"詩","chapter":119,"verse":175,"versions":{"unv":"願我的性命存活，得以讚美你！願你的典章幫助我！","bklcl":"Goān góa oa̍h--teh, góa ê sîn-hûn chiū beh o-ló Lí;  Goān Lí ê phòaⁿ-toàn pang-chān góa.","tghg":"願我活啲，我的神魂就欲謳咾你！願你的判斷幫助我！","bklhl":"願我活teh，我ê神魂就beh o-ló你；　　願你ê判斷幫贊我。"}},{"book":"詩","chapter":119,"verse":176,"versions":{"unv":"我如亡羊走迷了路，求你尋找僕人，因我不忘記你的命令。","bklcl":"Góa bê-lō͘ chhin-chhiūⁿ phah-m̄-kìⁿ ê iûⁿ; kiû Lí chhē Lí ê lô͘-po̍k;  In-ūi góa bô bōe-kì-tit Lí ê kài-bēng.","tghg":"我迷路親像拍呣見的羊，求你尋你的奴僕，因為我無𣍐記得你的誡命。","bklhl":"我迷路親像phah-m̄見ê羊；求你chhē你ê奴僕；　　因為我無bōe記得你ê誡命。"}}]