[{"book":"詩","chapter":77,"verse":1,"versions":{"unv":"（亞薩的詩，照耶杜頓的作法，交與伶長。）我要向　神發聲呼求；我向　神發聲，他必留心聽我。","bklcl":"A-sat ê si, chiàu Iâ-tō͘-tùn ê chòe-hoat;  kau hō͘ Ga̍k-koaⁿ.1)\tGóa beh tùi Siōng-tè chhut-siaⁿ kiû-kiò;  Góa tùi Siōng-tè chhut-siaⁿ, I beh àⁿ hī-khang thiaⁿ góa.","tghg":"〔亞薩的詩，照耶杜頓的做法，交互樂官。〕我欲對上帝出聲求叫；我對上帝出聲，伊欲俯耳孔聽我。","bklhl":"A-sat ê詩，照Iâ-tō͘-tùn ê做法；交hō͘樂官。1) 我beh對上帝出聲求叫；　　我對上帝出聲，伊beh àⁿ耳孔聽我。"}},{"book":"詩","chapter":77,"verse":2,"versions":{"unv":"我在患難之日尋求主；我在夜間不住地舉手禱告；我的心不肯受安慰。","bklcl":"Tī góa hoān-lān ê ji̍t góa chhē Chú;  Góa tī mî--sî kia̍h-khí chhiú bô thêng,  Góa ê sim m̄-khéng siū an-ùi.","tghg":"佇我患難的日我尋主；我佇暝時攑起手無停；我的心呣肯受安慰。","bklhl":"Tī我患難ê日我chhē主；　　我tī暝時kia̍h起手無停，　　我ê心m̄肯受安慰。"}},{"book":"詩","chapter":77,"verse":3,"versions":{"unv":"我想念　神，就煩躁不安；我沉吟悲傷，心便發昏。（細拉）","bklcl":"Góa siàu-liām Siōng-tè, chiū peh-pak;  Góa chēng-chēng siūⁿ, sim-sîn hūn--khì.\t[Sè-la̍h","tghg":"我數念上帝，就迫腹；我靜靜想，心神昏去。（細拉）","bklhl":"我siàu念上帝，就擘腹；　　我靜靜想，心神暈去。[Sè-la̍h]"}},{"book":"詩","chapter":77,"verse":4,"versions":{"unv":"你叫我不能閉眼；我煩亂不安，甚至不能說話。","bklcl":"Lí hō͘ góa ê ba̍k-chiu bô chi̍t-sî khoeh;  Góa hoân-ló kàu lóng bōe kóng-ōe.","tghg":"你互我的目睭無一時瞌；我煩惱到攏𣍐講話。","bklhl":"你hō͘我ê目睭無一時khoeh；　　我煩惱到lóng bōe講話。"}},{"book":"詩","chapter":77,"verse":5,"versions":{"unv":"我追想古時之日，上古之年。","bklcl":"Góa tui-liām kó͘-chá ê ji̍t,  Chiū-sī ke̍k-chá ê nî.","tghg":"我追念古早的日，就是極早的年。","bklhl":"我追念古早ê日，就是極早ê年。"}},{"book":"詩","chapter":77,"verse":6,"versions":{"unv":"我想起我夜間的歌曲，捫心自問；我心裡也仔細省察。","bklcl":"Góa siūⁿ-khí góa mî-kan ê si-koa,  Góa bong-sim ka-kī mn̄g,  Góa ê sim-sîn ia̍h siông-sè séng-chhat.","tghg":"我想起我暝間的詩歌，我摸心家己問；我的心神亦詳細省察。","bklhl":"我想起我暝間ê詩歌，　　我摸心家己問，　　我ê心神亦詳細省察。"}},{"book":"詩","chapter":77,"verse":7,"versions":{"unv":"難道主要永遠丟棄我，不再施恩嗎？","bklcl":"Chú kiám beh éng-oán pàng-sak mah?  Bô koh si-un mah?","tghg":"主豈欲永遠放拺嗎？無閣施恩嗎？","bklhl":"主kiám beh永遠放sak mah？　　無koh施恩mah？"}},{"book":"詩","chapter":77,"verse":8,"versions":{"unv":"難道他的慈愛永遠窮盡，他的應許世世廢棄嗎？","bklcl":"I ê chû-ài kiám éng-oán kiông-chīn mah? I ê èng-ún kiám tāi-tāi hòe-bô mah?","tghg":"伊的慈愛豈永遠窮盡嗎？伊的應允豈代代廢無嗎？","bklhl":"伊ê慈愛kiám永遠窮盡mah？　　伊ê應允kiám代代廢無mah？"}},{"book":"詩","chapter":77,"verse":9,"versions":{"unv":"難道　神忘記開恩，因發怒就止住他的慈悲嗎？（細拉）","bklcl":"Siōng-tè kiám bōe-kì-tit si-un mah?  Kiám in-ūi siū-khì that-ba̍t I ê chû-pi mah? [Sè-la̍h","tghg":"上帝豈𣍐記得施恩嗎？豈因為受氣塞密(that-ba̍t)伊的慈悲嗎？（細拉）","bklhl":"上帝kiám bōe記得施恩mah？　　Kiám因為受氣塞密伊ê慈悲mah？[Sè-la̍h]"}},{"book":"詩","chapter":77,"verse":10,"versions":{"unv":"我便說：這是我的懦弱，但我要追念至高者顯出右手之年代。","bklcl":"Góa kóng, Che chiū-sī góa ê loán-jio̍k;  Chì-koâiⁿ--ê chhun-chhut chiàⁿ-chhiú ê nî, góa beh siàu-liām.","tghg":"我講：這就是我的軟弱，至高者伸出正手的年我欲數念。","bklhl":"我講，這就是我ê軟弱；　　至koân ê伸出chiàⁿ手ê年，我beh siàu念。"}},{"book":"詩","chapter":77,"verse":11,"versions":{"unv":"我要提說耶和華所行的；我要記念你古時的奇事。","bklcl":"Góa beh kóng-khí Iâ-hô-hoa ê só͘-kiâⁿ,  Siàu-liām I chá-sî ê sîn-jiah.","tghg":"我欲講起耶和華的所行；數念伊早時的神蹟。","bklhl":"我beh講起耶和華ê所行，　　Siàu念伊早時ê神跡。"}},{"book":"詩","chapter":77,"verse":12,"versions":{"unv":"我也要思想你的經營，默念你的作為。","bklcl":"Góa beh chhún-to̍k Lí ê só͘-kiâⁿ,  Chēng-chēng siūⁿ Lí ê só͘-chòe.","tghg":"我欲忖𢜬(chhún-to̍k)你的所行，靜靜想你的所做。","bklhl":"我beh忖度你ê所行，　　靜靜想你ê所做。"}},{"book":"詩","chapter":77,"verse":13,"versions":{"unv":"　神啊，你的作為是潔淨的；有何神大如　神呢？","bklcl":"Siōng-tè ah, Lí ê lō͘ sī sèng--ê;  Ū sím-mi̍h sîn-bêng tōa chhin-chhiūⁿ Siōng-tè?","tghg":"上帝啊，你的路是聖者；有甚麼神明大親像上帝？","bklhl":"上帝ah，你ê路是聖ê；　　有甚麼神明大親像上帝？"}},{"book":"詩","chapter":77,"verse":14,"versions":{"unv":"你是行奇事的　神；你曾在列邦中彰顯你的能力。","bklcl":"Lí sī kiâⁿ kî-sū ê Siōng-tè;  Lí bat tī bān peh-sìⁿ ê tiong-kan, hián-bêng Lí ê koân-lêng.","tghg":"你是行奇事的上帝；你曾佇萬百姓的中間顯明你的權能。","bklhl":"你是行奇事ê上帝；　　你bat tī 萬百姓ê中間，顯明你ê權能。"}},{"book":"詩","chapter":77,"verse":15,"versions":{"unv":"你曾用你的膀臂贖了你的民，就是雅各和約瑟的子孫。（細拉）","bklcl":"Lí bat ēng Lí ê chhiú sio̍k-hôe Lí ê peh-sìⁿ,  Chiū-sī Ngá-kok kap Iok-sek ê kiáⁿ-sun.\t[Sè-la̍h","tghg":"你曾用你的手贖回你的百姓，就是雅各及約瑟的子孫。（細拉）","bklhl":"你bat用你ê手贖回你ê百姓，　　就是雅各kap約瑟ê kiáⁿ孫。[Sè-la̍h]"}},{"book":"詩","chapter":77,"verse":16,"versions":{"unv":"　神啊，諸水見你，一見就都驚惶；深淵也都戰抖。","bklcl":"Siōng-tè ah, chiah-ê chúi kìⁿ-tio̍h Lí,  Chiah-ê chúi kìⁿ-tio̍h Lí, lóng kiaⁿ-hiâⁿ,  Chhim-ian ia̍h ngia̍uh-ngia̍uh-chhoah.","tghg":"上帝啊，諸個水見著你，諸個水見著你攏驚惶；深淵亦愕愕惙。","bklhl":"上帝ah，chiah ê水見tio̍h你，　　Chiah-ê水見tio̍h你，lóng驚惶，　　深淵亦ngia̍uh-ngia̍uh-chhoah。"}},{"book":"詩","chapter":77,"verse":17,"versions":{"unv":"雲中倒出水來；天空發出響聲；你的箭也飛行四方。","bklcl":"Ba̍t-hûn piàⁿ-chhut chúi,  Kiong-chhong chhut-siaⁿ,  Lí ê chìⁿ sì-kòe siā.","tghg":"密雲傾出水；穹蒼出聲；你的箭四界射。","bklhl":"密雲piàⁿ出水，　　穹蒼出聲，　　你ê箭四界射。"}},{"book":"詩","chapter":77,"verse":18,"versions":{"unv":"你的雷聲在旋風中；電光照亮世界；大地戰抖震動。","bklcl":"Tī kńg-lê-hong-lāi ū Lí lûi ê siaⁿ;  Sih-nà ê kng sih kàu thong sè-kan;  Tōe ngia̍uh-ngia̍uh-chhoah, koh tín-tāng.","tghg":"佇捲螺風內有你雷的聲；閃爁的光閃到通世間；地愕愕惙閣振動。","bklhl":"Tī捲螺風內有你雷ê聲；　　Sih-nà ê光sih到thong世間；　　地ngia̍uh-ngia̍uh-chhoah，koh振動。"}},{"book":"詩","chapter":77,"verse":19,"versions":{"unv":"你的道在海中；你的路在大水中；你的腳蹤無人知道。","bklcl":"Lí ê tō-lō͘ tī hái-tiong,  Lí ê lō͘-kèng tī tōa-chúi-tiong,  Lí ê kha-jiah bô lâng ōe chai.","tghg":"你的道路佇海中；你的路徑佇大水中；你的腳跡無人會知。","bklhl":"你ê道路tī海中，　　你ê路徑tī大水中，　　你ê腳跡無人能知。"}},{"book":"詩","chapter":77,"verse":20,"versions":{"unv":"你曾藉摩西和亞倫的手引導你的百姓，好像羊群一般。","bklcl":"Chá Lí ēng Mô͘-se A-lûn ê chhiú,  Chhōa Lí ê peh-sìⁿ chhin-chhiūⁿ iûⁿ-kûn.","tghg":"早你用摩西、亞倫的手導你的百姓，親像羊群。","bklhl":"早你用摩西亞倫ê手，　　Chhōa你ê百姓親像羊群。"}}]