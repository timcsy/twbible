[{"book":"詩","chapter":103,"verse":1,"versions":{"unv":"（大衛的詩。）我的心哪，你要稱頌耶和華！凡在我裡面的，也要稱頌他的聖名！","bklcl":"Tāi-pi̍t ê si.1)\tGóa ê sim-sîn ah, lí tio̍h o-ló Iâ-hô-hoa;  Hoān-nā tī góa lāi-bīn--ê, ia̍h tio̍h o-ló I ê sèng-miâ.","tghg":"〔大衛的詩。〕我的心神啊，你著謳咾耶和華！凡若佇我內面者，亦著謳咾伊的聖名！","bklhl":"大衛ê詩。1) 我ê心神ah，你tio̍h o-ló耶和華；　　凡若tī我內面ê，亦tio̍h o-ló伊ê聖名。"}},{"book":"詩","chapter":103,"verse":2,"versions":{"unv":"我的心哪，你要稱頌耶和華！不可忘記他的一切恩惠！","bklcl":"Góa ê sim-sîn ah, lí tio̍h o-ló Iâ-hô-hoa;  M̄-thang bōe-kì-tit I it-chhè ê un-hūi;","tghg":"我的心神啊，你著謳咾耶和華！呣通𣍐記得伊一切的恩惠！","bklhl":"我ê心神ah，你tio̍h o-ló耶和華；　　M̄-thang bōe記得伊一切ê恩惠；"}},{"book":"詩","chapter":103,"verse":3,"versions":{"unv":"他赦免你的一切罪孽，醫治你的一切疾病。","bklcl":"I sià-bián lí lóng-chóng ê chōe;  I-hó lí lóng-chóng ê pīⁿ;","tghg":"伊赦免你攏總的罪，醫好你攏總的病。","bklhl":"伊赦免你lóng總ê罪；　　醫好你lóng總ê病；"}},{"book":"詩","chapter":103,"verse":4,"versions":{"unv":"他救贖你的命脫離死亡，以仁愛和慈悲為你的冠冕。","bklcl":"I kiù-sio̍k lí ê sìⁿ-miā thoat-lī sí-bô;  Ēng jîn-ài kap chû-pi chòe lí ê bián-liû;","tghg":"伊救贖你的生命脫離死無，用仁愛及慈悲做你的冕旒。","bklhl":"伊救贖你ê性命脫離死無；　　用仁愛kap慈悲做你ê冕旒；"}},{"book":"詩","chapter":103,"verse":5,"versions":{"unv":"他用美物使你所願的得以知足，以致你如鷹返老還童。","bklcl":"Ēng hó-mi̍h chiok lí ê sim-goān;  Hō͘ lí ho̍k-tò siàu-liân chhin-chhiūⁿ eng-chiáu.","tghg":"用好物足你的心願，互你復倒少年親像鷹鳥。","bklhl":"用好物足你ê心願；　　Hō͘你復到少年親像鷹鳥。"}},{"book":"詩","chapter":103,"verse":6,"versions":{"unv":"耶和華施行公義，為一切受屈的人伸冤。","bklcl":"Iâ-hô-hoa kiâⁿ kong-gī,  Ūi-tio̍h it-chhè siū un-khut ê lâng sin-oan.","tghg":"耶和華行公義，為著一切受冤屈的人伸冤。","bklhl":"耶和華行公義，　　為tio̍h一切受冤屈ê人伸冤。"}},{"book":"詩","chapter":103,"verse":7,"versions":{"unv":"他使摩西知道他的法則，叫以色列人曉得他的作為。","bklcl":"Ēng I ê tō-lō͘ chí-sī Mô͘-se,  Ēng I ê kiâⁿ-chòe chí-sī Í-sek-lia̍t lâng.","tghg":"用伊的道路指示摩西，用伊的行做指示以色列人。","bklhl":"用伊ê道路指示摩西，　　用伊ê行做指示以色列人。"}},{"book":"詩","chapter":103,"verse":8,"versions":{"unv":"耶和華有憐憫，有恩典，不輕易發怒，且有豐盛的慈愛。","bklcl":"Iâ-hô-hoa ū lîn-bín, ū un-tián;  Bô khoài-khoài siū-khì, koh ū hong-sēng ê chû-ài.","tghg":"耶和華有憐憫，有恩典，無快快受氣，閣有豐盛的慈愛。","bklhl":"耶和華有憐憫，有恩典；　　無快快受氣，koh有豐盛ê慈愛。"}},{"book":"詩","chapter":103,"verse":9,"versions":{"unv":"他不長久責備，也不永遠懷怒。","bklcl":"I bô tn̂g-tn̂g chek-pī,  Ia̍h bô éng-oán khǹg siū-khì.","tghg":"伊無長長責備，亦無永遠囥受氣。","bklhl":"伊無長長責備，　　亦無永遠khǹg受氣。"}},{"book":"詩","chapter":103,"verse":10,"versions":{"unv":"他沒有按我們的罪過待我們，也沒有照我們的罪孽報應我們。","bklcl":"I bô chiàu lán ê chōe-kòa khoán-thāi lán,  Ia̍h bô chiàu lán ê chōe-ok pò-èng lán.","tghg":"伊無照咱的罪過款待咱，亦無照咱的罪惡報應咱。","bklhl":"伊無照咱ê罪過款待咱，　　亦無照咱ê罪惡報應咱。"}},{"book":"詩","chapter":103,"verse":11,"versions":{"unv":"天離地何等的高，他的慈愛向敬畏他的人也是何等的大！","bklcl":"In-ūi thiⁿ lī-khui tōe hiah--nih koâiⁿ,  I ê chû-ài tùi kèng-ùi I ê lâng ia̍h sī hiah--nih tōa.","tghg":"因為天離開地許呢高，伊的慈愛對敬畏伊的人亦是許呢大！","bklhl":"因為天離開地hiah-nih高，　　伊ê慈愛對敬畏伊ê人亦是hiah-nih大。"}},{"book":"詩","chapter":103,"verse":12,"versions":{"unv":"東離西有多遠，他叫我們的過犯離我們也有多遠！","bklcl":"Tang lī-khui sai ū jōa-hn̄g,  I hō͘ lán ê chōe-kòa lī-khui lán ia̍h sī hiah hn̄g.","tghg":"東離開西有偌遠，伊互咱的罪過離開咱亦是許遠！","bklhl":"東離開西有jōa遠，　　伊hō͘咱ê罪過離開咱亦是hiah遠。"}},{"book":"詩","chapter":103,"verse":13,"versions":{"unv":"父親怎樣憐恤他的兒女，耶和華也怎樣憐恤敬畏他的人！","bklcl":"Lāu-pē cháiⁿ-iūⁿ lîn-bín i ê kiáⁿ-jî,  Iâ-hô-hoa lîn-bín kèng-ùi I ê lâng ia̍h sī án-ni.","tghg":"老父怎樣憐憫伊的子兒，耶和華憐憫敬畏伊的人亦是按呢！","bklhl":"老父怎樣憐憫伊ê kiáⁿ兒，　　耶和華憐憫敬畏伊ê人亦是án-ni。"}},{"book":"詩","chapter":103,"verse":14,"versions":{"unv":"因為他知道我們的本體，思念我們不過是塵土。","bklcl":"In-ūi I chai lán ê thé-chit,  Siàu-liām lán sī thô͘-hún.","tghg":"因為伊知咱的體質，數念咱是土粉。","bklhl":"因為伊知咱ê體質，　　Siàu念咱是土粉。"}},{"book":"詩","chapter":103,"verse":15,"versions":{"unv":"至於世人，他的年日如草一樣。他發旺如野地的花，","bklcl":"Lūn-kàu lâng, i ê ji̍t-chí chhin-chhiūⁿ chháu,  I ê heng-ōng chhin-chhiūⁿ soaⁿ--nih ê hoe.","tghg":"論到人，伊的日子親像草。伊的興旺親像山裡的花，","bklhl":"論到人，伊ê日子親像草，　　伊ê興旺親像山裡ê花。"}},{"book":"詩","chapter":103,"verse":16,"versions":{"unv":"經風一吹，便歸無有；它的原處也不再認識它。","bklcl":"Keng-kè hong chi̍t-ē chhe, chiū bô--khì;  I ê goân-ūi bōe koh jīn--tit.","tghg":"經過風一下吹，就無去；伊的原位𣍐閣認得。","bklhl":"經過風一下吹，就無去；　　伊ê原位bōe koh認得。"}},{"book":"詩","chapter":103,"verse":17,"versions":{"unv":"但耶和華的慈愛歸於敬畏他的人，從亙古到永遠；他的公義也歸於子子孫孫─","bklcl":"Chóng-sī Iâ-hô-hoa ê chû-ài kui tī kèng-ùi I ê lâng, tùi éng-oán kàu éng-oán;  I ê kong-gī iā kui tī kiáⁿ-kiáⁿ sun-sun;","tghg":"總是耶和華的慈愛歸佇敬畏伊的人，對永遠到永遠；伊的公義也歸佇子子孫孫──","bklhl":"總是耶和華ê慈愛歸tī敬畏伊ê人，tùi永遠到永遠；　　伊ê公義也歸tī kiáⁿ-kiáⁿ孫孫；"}},{"book":"詩","chapter":103,"verse":18,"versions":{"unv":"就是那些遵守他的約、記念他的訓詞而遵行的人。","bklcl":"Chiū-sī hiah-ê chun-siú I ê iok,  Kì-liām I ê kà-sī lâi chun-thàn ê lâng.","tghg":"就是許個遵守伊的約、紀念伊的教示來遵趁的人。","bklhl":"就是hiah-ê遵守伊ê約，　　記念伊ê教示來遵thàn ê人。"}},{"book":"詩","chapter":103,"verse":19,"versions":{"unv":"耶和華在天上立定寶座；他的權柄（原文是國）統管萬有。","bklcl":"Iâ-hô-hoa tī thiⁿ-téng siat-li̍p I ê pó-chō,  I ê kok-koân koán-hat bān-hāng-ū.","tghg":"耶和華佇天頂設立伊的寶座；伊的國權管轄萬項有。","bklhl":"耶和華tī天頂設立伊ê寶座，　　伊ê國權管轄萬項有。"}},{"book":"詩","chapter":103,"verse":20,"versions":{"unv":"聽從他命令、成全他旨意、有大能的天使，都要稱頌耶和華！","bklcl":"Lín chiah-ê ū tōa koân-lêng ê thiⁿ-sài ah,  Thiaⁿ I ê siaⁿ, chiâⁿ I ê bēng-lēng ê,  Lóng tio̍h o-ló Iâ-hô-hoa.","tghg":"恁諸個有大權能的天使啊，聽伊的聲、成伊的命令的，攏著謳咾耶和華！","bklhl":"Lín chiah ê有大權能ê天使ah，　　聽伊ê聲，成伊ê命令ê，　　Lóng tio̍h o-ló耶和華。"}},{"book":"詩","chapter":103,"verse":21,"versions":{"unv":"你們作他的諸軍，作他的僕役，行他所喜悅的，都要稱頌耶和華！","bklcl":"Lín chiah-ê chòe I ê chèng kun-peng, chòe I ê chhe-sài, kiâⁿ I só͘ hoaⁿ-hí--ê,  Lóng tio̍h o-ló Iâ-hô-hoa.","tghg":"恁諸個做伊的眾軍兵，做伊的差使，行伊所歡喜者，攏著謳咾耶和華！","bklhl":"Lín chiah ê做伊ê眾軍兵，做伊ê差使，行伊所歡喜ê，　　Lóng tio̍h o-ló耶和華。"}},{"book":"詩","chapter":103,"verse":22,"versions":{"unv":"你們一切被他造的，在他所治理的各處，都要稱頌耶和華！我的心哪，你要稱頌耶和華！","bklcl":"Lín it-chhè siū I chhòng-chō--ê, tī I só͘ koán-lí ê ta̍k-ūi,  Lóng tio̍h o-ló Iâ-hô-hoa.  Góa ê sim-sîn ah, lí tio̍h o-ló Iâ-hô-hoa.","tghg":"恁一切受伊創造者，佇伊所管理的逐位，攏著謳咾耶和華！我的心神啊，你著謳咾耶和華！","bklhl":"Lín一切受伊創造ê，tī伊所管理ê ta̍k位，　　Lóng tio̍h o-ló耶和華。　　我ê心神ah，你tio̍h o-ló耶和華。"}}]