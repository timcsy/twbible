[{"book":"詩","chapter":38,"verse":1,"versions":{"unv":"（大衛的記念詩。）耶和華啊，求你不要在怒中責備我，不要在烈怒中懲罰我！","bklcl":"Tāi-pi̍t ê kì-liām si.1)\tIâ-hô-hoa ah, kiû Lí m̄-thang tī siū-khì-tiong chek-pī góa;  M̄-thang tī tōa siū-khì-tiong kéng-kài góa.","tghg":"〔大衛的紀念詩。〕耶和華啊，求你呣通佇受氣中責備我，呣通佇大受氣中警戒我！","bklhl":"大衛ê記念詩。1) 耶和華ah，求你m̄-thang tī受氣中責備我；　　M̄-thang tī大受氣中警戒我。"}},{"book":"詩","chapter":38,"verse":2,"versions":{"unv":"因為，你的箭射入我身；你的手壓住我。","bklcl":"In-ūi Lí ê chìⁿ siā góa ê seng-khu,  Lí ê chhiú tāng-tāng chhi̍h góa.","tghg":"因為，你的箭射我的身軀；你的手重重扼(chhi̍h)我。","bklhl":"因為你ê箭射我ê身軀，　　你ê手重重chhi̍h我。"}},{"book":"詩","chapter":38,"verse":3,"versions":{"unv":"因你的惱怒，我的肉無一完全；因我的罪過，我的骨頭也不安寧。","bklcl":"In-ūi Lí ê siū-khì, góa ê bah bô chi̍t-ūi oân-choân;  In-ūi góa ê chōe-kòa, góa ê kut ia̍h bô pêng-an.","tghg":"因為你的受氣，我的肉無一位完全；因為我的罪過，我的骨亦無平安。","bklhl":"因為你ê受氣，我ê肉無一位完全；　　因為我ê罪過，我ê骨亦無平安。"}},{"book":"詩","chapter":38,"verse":4,"versions":{"unv":"我的罪孽高過我的頭，如同重擔叫我擔當不起。","bklcl":"Góa ê chōe-ok pôaⁿ-kè góa ê thâu-khak,  Chhin-chhiūⁿ tāng-tàⁿ hō͘ góa taⁿ-bōe-khí.","tghg":"我的罪惡𨃟過我的頭殼，親像重擔互我擔𣍐起。","bklhl":"我ê罪惡pôaⁿ過我ê頭殼，　　親像重擔hō͘我taⁿ-bōe-khí。"}},{"book":"詩","chapter":38,"verse":5,"versions":{"unv":"因我的愚昧，我的傷發臭流膿。","bklcl":"In-ūi góa ê gû-gōng,  Góa ê siong nōa, koh chhàu.","tghg":"因為我的愚戇，我的傷爛閣臭。","bklhl":"因為我ê愚戇，　　我ê傷爛，koh臭。"}},{"book":"詩","chapter":38,"verse":6,"versions":{"unv":"我疼痛，大大拳曲，終日哀痛。","bklcl":"Góa thàng-thiàⁿ koh khiau-ku,  Thong-ji̍t ai-siong.","tghg":"我痛疼，閣曲痀(khiau-ku)，通日哀傷。","bklhl":"我痛疼koh khiau-ku，　　Thong日哀傷。"}},{"book":"詩","chapter":38,"verse":7,"versions":{"unv":"我滿腰是火；我的肉無一完全。","bklcl":"In-ūi góa móa-io sī hé;  Góa ê bah bô chi̍t-ūi oân-choân.","tghg":"因為我滿腰是火；我的肉無一位完全。","bklhl":"因為我滿腰是火；　　我ê肉無一位完全。"}},{"book":"詩","chapter":38,"verse":8,"versions":{"unv":"我被壓傷，身體疲倦；因心裡不安，我就唉哼。","bklcl":"Góa siū phah-siong, chin bô la̍t;  In-ūi góa ê sim put-an, chiū tōa ai-chhan.","tghg":"我受拍傷，真無力；因為我的心不安，就大哀孱(ai-chhan)。","bklhl":"我受phah傷，真無力；　　因為我ê心不安，就大哀chhan。"}},{"book":"詩","chapter":38,"verse":9,"versions":{"unv":"主啊，我的心願都在你面前；我的歎息不向你隱瞞。","bklcl":"Chú ah, góa ê sim-goān lóng tī Lí ê bīn-chêng,  Góa ê thó͘-khùi bô tùi Lí ún-môa.","tghg":"主啊，我的心願攏佇你的面前；我的吐氣無對你隱瞞。","bklhl":"主ah，我ê心願lóng tī你ê面前，　　我ê吐氣無對你隱瞞。"}},{"book":"詩","chapter":38,"verse":10,"versions":{"unv":"我心跳動，我力衰微，連我眼中的光也沒有了。","bklcl":"Góa ê sim pho̍k-pho̍k-chhéng, góa ê la̍t soe-bî;  Liân góa ba̍k-chiu-tiong ê kng ia̍h lī-khui góa.","tghg":"我的心噗噗筅(chhéng)，我的力衰微，連我目睭中的光亦離開我。","bklhl":"我ê心pho̍k-pho̍k-chhéng ，我ê力衰微；　　連我目睭中ê光亦離開我。"}},{"book":"詩","chapter":38,"verse":11,"versions":{"unv":"我的良朋密友因我的災病都躲在旁邊站著；我的親戚本家也遠遠地站立。","bklcl":"Thiàⁿ góa ê lâng kap góa ê pêng-iú, in-ūi góa ê pháiⁿ chèng-thâu, lóng siám tī piⁿ-á;  Góa ê chhin-chhek ia̍h hn̄g-hn̄g teh khiā.","tghg":"疼我的人及我的朋友，因為我的歹症頭(chèng-thâu)攏閃佇邊仔(piⁿ-á)；我的親戚亦遠遠啲徛。","bklhl":"疼我ê人kap我ê朋友，因為我ê pháiⁿ症頭，lóng閃tī邊á；　　我ê親戚亦遠遠teh khiā。"}},{"book":"詩","chapter":38,"verse":12,"versions":{"unv":"那尋索我命的設下網羅；那想要害我的口出惡言，終日思想詭計。","bklcl":"Hiah ê siàu-siūⁿ góa ê sìⁿ-miā--ê siat lô-bāng;  Siūⁿ beh hāi góa ê, kóng-chhut ok-to̍k ê ōe;  Thong-ji̍t siūⁿ khúi-khiat ê kè-bô͘.","tghg":"許個數想我的生命者設羅網；想欲害我的講出惡毒的話，通日想詭譎(khúi-khiat)的計謀。","bklhl":"Hiah-ê siàu想我ê性命ê 設羅網；　　想beh害我ê，講出惡毒ê話；　　Thong日想詭譎ê計謀。"}},{"book":"詩","chapter":38,"verse":13,"versions":{"unv":"但我如聾子不聽，像啞巴不開口。","bklcl":"Chóng-sī góa chhin-chhiūⁿ chhàu-hī-lâng--ê bô thiaⁿ-kìⁿ,  Chhin-chhiūⁿ é-káu--ê, bô khui chhùi.","tghg":"總是我親像臭耳聾者無聽見，親像啞口者無開嘴。","bklhl":"總是我親像臭耳人ê無聽見，　　親像啞口ê，無開嘴。"}},{"book":"詩","chapter":38,"verse":14,"versions":{"unv":"我如不聽見的人，口中沒有回話。","bklcl":"Góa ia̍h chhin-chhiūⁿ bô thiaⁿ-kìⁿ ê lâng,  Chhùi bô ìn-tap--ê.","tghg":"我亦親像無聽見的人，嘴無應答者。","bklhl":"我亦親像無聽見ê人，　　嘴無應答ê。"}},{"book":"詩","chapter":38,"verse":15,"versions":{"unv":"耶和華啊，我仰望你！主─我的　神啊，你必應允我！","bklcl":"Iâ-hô-hoa ah, góa thèng-hāu Lí;  Chú, Góa ê Siōng-tè ah, Lí beh thiaⁿ góa.","tghg":"耶和華啊，我聽候你！主──我的上帝啊，你欲聽我！","bklhl":"耶和華ah，我thèng候你；　　主，我ê上帝ah，你beh聽我。"}},{"book":"詩","chapter":38,"verse":16,"versions":{"unv":"我曾說：恐怕他們向我誇耀；我失腳的時候，他們向我誇大。","bklcl":"In-ūi góa bat kóng, Kiaⁿ-liáu in tùi góa khoa-kháu;  Góa ê kha ta̍h-thu̍t ê sî, in tùi góa ka-kī chun-tōa.","tghg":"因為我曾講：驚了𪜶對我誇口；我的腳踏脫的時，𪜶對我家己尊大。","bklhl":"因為我bat講，驚了in對我誇口；　　我ê腳踏thu̍t ê時，in對我家己尊大。"}},{"book":"詩","chapter":38,"verse":17,"versions":{"unv":"我幾乎跌倒；我的痛苦常在我面前。","bklcl":"In-ūi góa hiám-hiám poa̍h-tó,  Góa ê iu-būn siông-siông tī góa ê bīn-chêng.","tghg":"因為我險險跋倒；我的憂悶常常佇我的面前。","bklhl":"因為我險險跋倒，　　我ê憂悶常常tī我ê面前。"}},{"book":"詩","chapter":38,"verse":18,"versions":{"unv":"我要承認我的罪孽；我要因我的罪憂愁。","bklcl":"In-ūi góa beh jīn góa ê chōe-ok;  Koh ūi-tio̍h góa ê chōe lâi iu-būn.","tghg":"因為我欲認我的罪惡；閣為著我的罪來憂悶。","bklhl":"因為我beh認我ê罪惡；　　Koh為tio̍h我ê罪來憂悶。"}},{"book":"詩","chapter":38,"verse":19,"versions":{"unv":"但我的仇敵又活潑又強壯，無理恨我的增多了。","bklcl":"Chóng-sī góa ê tùi-te̍k iā oa̍h-tāng, ia̍h ióng-béng;  Bô lí-iû oàn-hūn góa ê, ke-thiⁿ ná-chōe.","tghg":"總是我的對敵也活動亦勇猛，無理由怨恨我的，加添愈多。","bklhl":"總是我ê對敵也活動，亦勇猛；　　無理由怨恨我ê，加添ná-chōe。"}},{"book":"詩","chapter":38,"verse":20,"versions":{"unv":"以惡報善的與我作對，因我是追求良善。","bklcl":"Ēng pháiⁿ pò hó--ê, kap góa chòe tùi-thâu;  In-ūi góa sī tui-jip hó.","tghg":"用歹報好者及我做對頭，因為我是追趇(jip)好。","bklhl":"用pháiⁿ報好ê，kap我做對頭；　　因為我是追jip好。"}},{"book":"詩","chapter":38,"verse":21,"versions":{"unv":"耶和華啊，求你不要撇棄我！我的　神啊，求你不要遠離我！","bklcl":"Iâ-hô-hoa ah, m̄-thang pàng-sak góa;  Góa ê Siōng-tè ah, m̄-thang lī-khui góa hn̄g-hn̄g.","tghg":"耶和華啊，呣通放拺我！我的上帝啊，呣通離開我遠遠！","bklhl":"耶和華ah，m̄-thang放sak我；　　我ê上帝ah，m̄-thang離開我遠遠。"}},{"book":"詩","chapter":38,"verse":22,"versions":{"unv":"拯救我的主啊，求你快快幫助我！","bklcl":"Chú ah, Chín-kiù góa ê,  Kiû Lí kín-kín pang-chān góa.","tghg":"主啊，拯救我的，求你緊緊幫助我！","bklhl":"主ah，拯救我ê，　　求你緊緊幫贊我。"}}]