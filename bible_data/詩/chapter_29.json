[{"book":"詩","chapter":29,"verse":1,"versions":{"unv":"（大衛的詩。）　神的眾子啊，你們要將榮耀、能力歸給耶和華，歸給耶和華！","bklcl":"Tāi-pi̍t ê si.1)\tTōa koân-lêng--ê ê kiáⁿ ah, lín tio̍h chiong êng-kng khùi-la̍t kui hō͘ Iâ-hô-hoa,  Kui hō͘ Iâ-hô-hoa.","tghg":"〔大衛的詩〕大權能者的子啊，恁著將榮光、氣力歸互耶和華，歸互耶和華！","bklhl":"大衛ê詩。1) 大權能ê ê kiáⁿ ah，lín tio̍h將榮光氣力歸hō͘耶和華，　　歸hō͘耶和華。"}},{"book":"詩","chapter":29,"verse":2,"versions":{"unv":"要將耶和華的名所當得的榮耀歸給他，以聖潔的（的：或譯為）妝飾敬拜耶和華。","bklcl":"Tio̍h chiong Iâ-hô-hoa ê miâ só͘ eng-kai tit-tio̍h ê êng-kng kui hō͘ I.  Ēng sèng-kiat ê chng-thāⁿ kèng-pài Iâ-hô-hoa.","tghg":"著將耶和華的名所應該得著的榮光歸互伊，用聖潔的妝飾敬拜耶和華。","bklhl":"Tio̍h將耶和華ê名所應該得tio̍h ê榮光歸hō͘伊。　　用聖潔ê裝飾敬拜耶和華。"}},{"book":"詩","chapter":29,"verse":3,"versions":{"unv":"耶和華的聲音發在水上；榮耀的　神打雷，耶和華打雷在大水之上。","bklcl":"Iâ-hô-hoa ê siaⁿ tī chúi-bīn;  Êng-kng ê Siōng-tè khí lûi;  Iâ-hô-hoa tī chōe-chōe chúi ê téng-bīn.","tghg":"耶和華的聲佇水面；榮光的上帝起雷，耶和華佇多多水的頂面。","bklhl":"耶和華ê聲tī水面；　　榮光ê上帝起雷；　　耶和華tī chōe-chōe水ê頂面。"}},{"book":"詩","chapter":29,"verse":4,"versions":{"unv":"耶和華的聲音大有能力；耶和華的聲音滿有威嚴。","bklcl":"Iâ-hô-hoa ê siaⁿ ū tōa khùi-la̍t;  Iâ-hô-hoa ê siaⁿ móa-móa ui-giâm.","tghg":"耶和華的聲有大氣力；耶和華的聲滿滿威嚴。","bklhl":"耶和華ê聲有大氣力；　　耶和華ê聲滿滿威嚴。"}},{"book":"詩","chapter":29,"verse":5,"versions":{"unv":"耶和華的聲音震破香柏樹；耶和華震碎黎巴嫩的香柏樹。","bklcl":"Iâ-hô-hoa ê siaⁿ phah-chi̍h pek-hiuⁿ-chhiū;  Iâ-hô-hoa phah-chhùi Lī-pa-lùn ê pek-hiuⁿ-chhiū.","tghg":"耶和華的聲拍折柏香樹；耶和華拍碎黎巴嫩的柏香樹。","bklhl":"耶和華ê聲phah折柏香樹；　　耶和華phah碎黎巴嫩ê柏香樹。"}},{"book":"詩","chapter":29,"verse":6,"versions":{"unv":"他也使之跳躍如牛犢，使黎巴嫩和西連跳躍如野牛犢。","bklcl":"I ia̍h hō͘ i tiô-thiàu chhin-chhiūⁿ gû-á;  Hō͘ Lī-pa-lùn kap Se-liân tiô-thiàu chhin-chhiūⁿ iá-gû ê kiáⁿ.","tghg":"伊亦互伊趒跳(tiô-thiàu)親像牛仔，互黎巴嫩及西連趒跳親像野牛的子。","bklhl":"伊亦hō͘伊tiô跳親像牛á；　　Hō͘ 黎巴嫩kap Se-liân tiô跳親像野牛ê kiáⁿ。"}},{"book":"詩","chapter":29,"verse":7,"versions":{"unv":"耶和華的聲音使火焰分岔。","bklcl":"Iâ-hô-hoa ê siaⁿ hō͘ hé-iām pun-chhe.","tghg":"耶和華的聲互火焰分叉。","bklhl":"耶和華ê聲hō͘火燄分叉。"}},{"book":"詩","chapter":29,"verse":8,"versions":{"unv":"耶和華的聲音震動曠野；耶和華震動加低斯的曠野。","bklcl":"Iâ-hô-hoa ê siaⁿ tín-tāng khòng-iá;  Iâ-hô-hoa tín-tāng Ka-te-su ê khòng-iá.","tghg":"耶和華的聲振動(tín-tāng)曠野；耶和華振動加低斯的曠野。","bklhl":"耶和華ê聲振動曠野；　　耶和華振動Ka-te-su ê曠野。"}},{"book":"詩","chapter":29,"verse":9,"versions":{"unv":"耶和華的聲音驚動母鹿落胎，樹木也脫落淨光。凡在他殿中的，都稱說他的榮耀。","bklcl":"Iâ-hô-hoa ê siaⁿ hō͘ lo̍k-bú kiaⁿ-tio̍h, lâi siⁿ-kiáⁿ;  Ia̍h hō͘ chhiū-nâ ê chhiū-hio̍h lak kng-kng;  Kìⁿ-nā tī tiān-lāi--ê lóng kóng, Êng-kng.","tghg":"耶和華的聲互鹿母驚著來生子，亦互樹林的樹葉落光光。見若佇殿內者，攏講榮光。","bklhl":"耶和華ê聲hō͘鹿母kiaⁿ-tio̍h，來生kiáⁿ；　　亦hō͘樹林ê樹葉lak光光；　　見若tī殿內ê lóng講，榮光。"}},{"book":"詩","chapter":29,"verse":10,"versions":{"unv":"洪水泛濫之時，耶和華坐著為王；耶和華坐著為王，直到永遠。","bklcl":"Tōa-chúi hoàn-lām ê sî, Iâ-hô-hoa chē-teh chòe ông,  Iâ-hô-hoa chē-teh chòe ông, ti̍t kàu éng-oán.","tghg":"大水氾濫的時，耶和華坐啲做王；耶和華坐啲做王，直到永遠。","bklhl":"大水氾濫ê時，耶和華坐teh做王，　　耶和華坐teh做王，直到永遠。"}},{"book":"詩","chapter":29,"verse":11,"versions":{"unv":"耶和華必賜力量給他的百姓；耶和華必賜平安的福給他的百姓。","bklcl":"Iâ-hô-hoa beh siúⁿ-sù khùi-la̍t hō͘ I ê peh-sìⁿ;  Iâ-hô-hoa beh ēng pêng-an sù-hok I ê peh-sìⁿ.","tghg":"耶和華欲賞賜氣力互伊的百姓；耶和華欲用平安賜福伊的百姓。","bklhl":"耶和華beh賞賜氣力hō͘伊ê百姓；　　耶和華beh用平安賜福伊ê百姓。"}}]