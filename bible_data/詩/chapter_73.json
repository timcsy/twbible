[{"book":"詩","chapter":73,"verse":1,"versions":{"unv":"（亞薩的詩。）　神實在恩待以色列那些清心的人！","bklcl":"A-sat ê si.1)\tSiōng-tè si̍t-chāi hó khoán-thāi Í-sek-lia̍t,  Hó khoán-thāi hiah-ê sim chheng-khì ê lâng.","tghg":"〔亞薩的詩。〕上帝實在好款待以色列，好款待許個心清氣的人！","bklhl":"A-sat ê詩。1) 上帝實在好款待以色列，　　好款待hiah-ê心清氣ê人。"}},{"book":"詩","chapter":73,"verse":2,"versions":{"unv":"至於我，我的腳幾乎失閃；我的腳險些滑跌。","bklcl":"Chóng-sī lūn-kàu góa, góa ê kha hiám-hiám ta̍h-thu̍t,  Góa ê kha hiám-hiám chhū--lo̍h-khì.","tghg":"總是論到我，我的腳險險踏脫；我的腳險險趨落去。","bklhl":"總是論到我，我ê腳險險踏thu̍t，　　我ê腳險險chhū落去。"}},{"book":"詩","chapter":73,"verse":3,"versions":{"unv":"我見惡人和狂傲人享平安就心懷不平。","bklcl":"In-ūi góa khòaⁿ-kìⁿ pháiⁿ-lâng kap kiau-ngō͘ ê lâng heng-ōng,  Hit-sî góa chiū put-pêng.","tghg":"因為我看見歹人及驕傲(kiau-ngō͘)的人興旺，彼時我就不平。","bklhl":"因為我看見pháiⁿ人kap驕傲ê人興旺，　　Hit時我就不平。"}},{"book":"詩","chapter":73,"verse":4,"versions":{"unv":"他們死的時候沒有疼痛；他們的力氣卻也壯實。","bklcl":"In-ūi in sí ê sî bô thàng-thiàⁿ,   In ê khùi-la̍t iā ióng-kiāⁿ.","tghg":"因為𪜶死的時無痛疼；𪜶的氣力也勇健。","bklhl":"因為in死ê時無痛疼，　　In ê氣力也勇健。"}},{"book":"詩","chapter":73,"verse":5,"versions":{"unv":"他們不像別人受苦，也不像別人遭災。","bklcl":"In bô chhin-chhiūⁿ pa̍t-lâng lô-khó͘,  Iā bô chhin-chhiūⁿ pa̍t-lâng siū chai-ē.","tghg":"𪜶無親像別人勞苦，也無親像別人受災禍。","bklhl":"In無親像別人勞苦，　　也無親像別人受災厄。"}},{"book":"詩","chapter":73,"verse":6,"versions":{"unv":"所以，驕傲如鏈子戴在他們的項上；強暴像衣裳遮住他們的身體。","bklcl":"Só͘-í ēng kiau-ngō͘ chòe liān-á kòa tī in ê ām-kún,  Ēng pō-gio̍k chòe i-chiûⁿ jia in ê seng-khu.","tghg":"所以，用驕傲做鍊仔掛佇𪜶的頷頸；用暴虐做衣裳遮𪜶的身軀。","bklhl":"所以用驕傲做鍊á掛tī in ê頷頸，　　用暴虐做衣裳遮(jia)in ê身軀。"}},{"book":"詩","chapter":73,"verse":7,"versions":{"unv":"他們的眼睛因體胖而凸出；他們所得的，過於心裡所想的。","bklcl":"In in-ūi sin-thé pûi, ba̍k-chiu chiū phòng-chhut;  In só͘ tit-tio̍h-ê, iâⁿ-kè sim só͘ ài--ê.","tghg":"𪜶因為身體肥目睭就肨(phòng)出；𪜶所得著的，贏過心所愛者。","bklhl":"In因為身體肥，目睭就phòng出；　　In所得tio̍h-ê，贏過心所ài-ê。"}},{"book":"詩","chapter":73,"verse":8,"versions":{"unv":"他們譏笑人，憑惡意說欺壓人的話；他們說話自高。","bklcl":"In ki-chhì lâng, chiàu pháiⁿ ì-sù kóng chè-ap lâng ê ōe; In kóng tōa-ōe.","tghg":"𪜶譏刺靈，照歹意思講制壓人的話；𪜶講大話。","bklhl":"In譏刺人，照pháiⁿ意思講制壓人ê話；　　In講大話。"}},{"book":"詩","chapter":73,"verse":9,"versions":{"unv":"他們的口褻瀆上天；他們的舌毀謗全地。","bklcl":"In ê chhùi siat-to̍k thiⁿ,  In ê chi̍h ho͘-hat choân-tōe.","tghg":"𪜶的嘴褻瀆(siat-to̍k)天；𪜶的舌呼喝(ho͘-hat)全地。","bklhl":"In ê嘴褻瀆天，　　In ê舌ho͘-hat全地。"}},{"book":"詩","chapter":73,"verse":10,"versions":{"unv":"所以　神的民歸到這裡，喝盡了滿杯的苦水。","bklcl":"Só͘-í i ê peh-sìⁿ kui-óa tī-chia,  Móa-poe ê chúi in lim kàu liáu.","tghg":"所以伊的百姓歸倚佇遮，滿杯的水𪜶飲到了。","bklhl":"所以伊ê百姓歸óa tī-chia，滿杯ê水in lim到了。"}},{"book":"詩","chapter":73,"verse":11,"versions":{"unv":"他們說：　神怎能曉得？至高者豈有知識呢？","bklcl":"In kóng, Siōng-tè thái-thó ōe chai?  Chì-koâiⁿ--ê kiám ōe hiáu-tit mah?","tghg":"𪜶講：上帝豈可會知？至高者豈會曉得嗎？","bklhl":"In講，上帝thái-thó會知？　　至koân ê kiám會曉得mah？"}},{"book":"詩","chapter":73,"verse":12,"versions":{"unv":"看哪，這就是惡人；他們既是常享安逸，財寶便加增。","bklcl":"Khòaⁿ, chiah-ê chiū-sī pháiⁿ-lâng;  In siông-siông an-ia̍t, châi-pó ná ke-thiⁿ.","tghg":"看，諸個就是歹人；𪜶常常安逸，財寶愈加添。","bklhl":"看，chiah ê就是pháiⁿ人；　　In常常安逸，財寶ná加添。"}},{"book":"詩","chapter":73,"verse":13,"versions":{"unv":"我實在徒然潔淨了我的心，徒然洗手表明無辜。","bklcl":"Góa chheng-khì góa ê sim si̍t-chāi khang-khang;  Góa bô chōe lâi sóe chhiú iā sī khang-khang.","tghg":"我清氣我的心實在空空，我無罪來洗手也是空空。","bklhl":"我清氣我ê心實在空空；　　我無罪來洗手也是空空。"}},{"book":"詩","chapter":73,"verse":14,"versions":{"unv":"因為，我終日遭災難；每早晨受懲治。","bklcl":"In-ūi góa thong-ji̍t tú-tio̍h chai-ē,  Ta̍k chá-khí siū chek-pī.","tghg":"因為，我通日抵著(tú-tio̍h)災禍；逐早起受責備。","bklhl":"因為我thong日tú-tio̍h災厄，　　Ta̍k早起受責備。"}},{"book":"詩","chapter":73,"verse":15,"versions":{"unv":"我若說，我要這樣講，這就是以奸詐待你的眾子。","bklcl":"Góa nā kóng, Góa beh án-ni kóng,  Che sī ēng kan-chà khoán-thāi Lí ê kiáⁿ-lūi.","tghg":"我若講，我欲按呢講，這是用奸詐款待你的子類。","bklhl":"我若講，我beh án-ni講，　　這是用奸詐款待你ê kiáⁿ類。"}},{"book":"詩","chapter":73,"verse":16,"versions":{"unv":"我思索怎能明白這事，眼看實係為難，","bklcl":"Góa teh siūⁿ ài bêng-pe̍k chit ê lí,  Khòaⁿ-liáu si̍t-chāi ûi-lân;","tghg":"我啲想愛明白此個理，看了實在為難，","bklhl":"我teh想ài明白chit ê理，　　看了實在為難；"}},{"book":"詩","chapter":73,"verse":17,"versions":{"unv":"等我進了　神的聖所，思想他們的結局。","bklcl":"Kàu góa ji̍p Siōng-tè sèng ê só͘-chāi,  Siông-sè siūⁿ in ê kiat-kio̍k.","tghg":"到我入上帝聖的所在，詳細想𪜶的結局。","bklhl":"到我入上帝聖ê所在，　　詳細想in ê結局。"}},{"book":"詩","chapter":73,"verse":18,"versions":{"unv":"你實在把他們安在滑地，使他們掉在沉淪之中。","bklcl":"Lí si̍t-chāi chiong in hē tī ku̍t-ku̍t ê tōe,  Hō͘ in poa̍h tī tîm-lûn ê tiong-kan.","tghg":"你實在將𪜶下佇滑滑的地，互𪜶跋佇沈淪的中間。","bklhl":"你實在將in hē tī滑滑ê地，　　Hō͘ in跋tī沉淪ê中間。"}},{"book":"詩","chapter":73,"verse":19,"versions":{"unv":"他們轉眼之間成了何等的荒涼！他們被驚恐滅盡了。","bklcl":"In ba̍k-nih-kú chiâⁿ-chòe hiah-nih chhiⁿ-chhìn;  In hō͘ kiaⁿ-hiâⁿ bia̍t kàu liáu.","tghg":"𪜶目𥍉久(ba̍k-nih-kú)成做許呢淒凊(chhiⁿ-chhìn)！𪜶互驚惶(kiaⁿ-hiâⁿ)滅到了。","bklhl":"In目nih久成做hiah-nih悽凊；　　In hō͘驚惶滅到了。"}},{"book":"詩","chapter":73,"verse":20,"versions":{"unv":"人睡醒了，怎樣看夢；主啊，你醒了也必照樣輕看他們的影像。","bklcl":"Lâng khùn cheng-sîn cháiⁿ-iūⁿ khòaⁿ i ê bāng,  Chú ah, Lí cheng-sîn iā beh án-ni khòaⁿ-khin in ê iáⁿ-siōng.","tghg":"人睏精神，怎樣看伊的夢；主啊，你精神也欲按呢看輕𪜶的影像。","bklhl":"人睏精神怎樣看伊ê bāng，　　主ah，你精神也beh án-ni看輕in ê影像。"}},{"book":"詩","chapter":73,"verse":21,"versions":{"unv":"因而，我心裡發酸，肺腑被刺。","bklcl":"In-ūi góa ê sim chin sng,  Góa ê chōng-hú chhì-chha̍k.","tghg":"因為，我的心真酸，我的臟腑刺鑿。","bklhl":"因為我ê心真酸，　　我ê臟腑刺鑿。"}},{"book":"詩","chapter":73,"verse":22,"versions":{"unv":"我這樣愚昧無知，在你面前如畜類一般。","bklcl":"Góa chit-khoán ê gû-gōng, bû-ti;  Tī Lí ê bīn-chêng chhin-chhiūⁿ cheng-siⁿ chi̍t-poaⁿ.","tghg":"我此款的愚戇無知，佇你的面前親像精牲一般。","bklhl":"我chit款ê愚戇，無知；　　Tī你ê面前親像cheng-siⁿ一般。"}},{"book":"詩","chapter":73,"verse":23,"versions":{"unv":"然而，我常與你同在；你攙著我的右手。","bklcl":"Chóng-sī góa siông-siông kap Lí tī-teh,  Lí khan góa ê chiàⁿ-chhiú.","tghg":"總是，我常常及你佇啲；你牽我的正手。","bklhl":"總是我常常kap你tī-teh，　　你牽我ê chiàⁿ手。"}},{"book":"詩","chapter":73,"verse":24,"versions":{"unv":"你要以你的訓言引導我，以後必接我到榮耀裡。","bklcl":"Lí beh ēng Lí ê kà-sī ín-chhōa góa,  Āu-lâi beh chiap-la̍p góa ji̍p tī êng-kng.","tghg":"你欲用你的教示引導我，後來欲接納我入佇榮光。","bklhl":"你beh用你ê教示引chhōa我，　　後來beh接納我入tī榮光。"}},{"book":"詩","chapter":73,"verse":25,"versions":{"unv":"除你以外，在天上我有誰呢？除你以外，在地上我也沒有所愛慕的。","bklcl":"Lí í-gōa tī thiⁿ--nih góa ū chī-chūi?  Lí í-gōa tī tōe--nih góa bô só͘ him-bō͘.","tghg":"你以外，佇天裡我有是誰？你以外，佇地裡我無所欣慕。","bklhl":"你以外tī天裡我有是誰？　　你以外tī地裡我無所欣慕。"}},{"book":"詩","chapter":73,"verse":26,"versions":{"unv":"我的肉體和我的心腸衰殘；但　神是我心裡的力量，又是我的福分，直到永遠。","bklcl":"Góa ê jio̍k-thé, góa ê sim-tn̂g, siau-bô,  Chóng-sī Siōng-tè sī góa sim-koaⁿ ê khùi-la̍t, iā sī góa ê ki-gia̍p ti̍t-kàu éng-oán.","tghg":"我的肉體，我的心腸消無；總是上帝是我心肝的氣力，也是我的基業，直到永遠。","bklhl":"我ê肉體，我ê心腸，消無，　　總是上帝是我心肝ê氣力，也是我ê基業直到永遠。"}},{"book":"詩","chapter":73,"verse":27,"versions":{"unv":"遠離你的，必要死亡；凡離棄你行邪淫的，你都滅絕了。","bklcl":"Lī-khui Lí hn̄g-hn̄g-ê tek-khak sí-bô;  Hoān-nā pàng-sak Lí kiâⁿ kan-îm-ê, Lí lóng bia̍t-bô in.","tghg":"離開你遠遠的，的確死無；凡若放拺你行姦淫的，你攏滅無𪜶。","bklhl":"離開你遠遠-ê的確死無；　　凡若放sak你行姦淫ê，你lóng滅無in。"}},{"book":"詩","chapter":73,"verse":28,"versions":{"unv":"但我親近　神是與我有益；我以主耶和華為我的避難所，好叫我述說你一切的作為。","bklcl":"Chóng-sī góa chiū-kūn Siōng-tè sī chòe góa ê lī-ek;  Góa ēng Chú Iâ-hô-hoa chòe góa siám-pī ê só͘-chāi,  Thang hō͘ góa kóng-khí Lí it-chhè ê só͘-chòe.","tghg":"總是我就近上帝是做我的利益；我用主耶和華做我閃避的所在，通互我講起你一切的所做。","bklhl":"總是我就近上帝是做我ê利益；　　我用主耶和華做我閃避ê所在，　　Thang hō͘我講起你一切ê所做。"}}]