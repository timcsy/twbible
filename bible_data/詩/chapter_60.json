[{"book":"詩","chapter":60,"verse":1,"versions":{"unv":"（大衛與兩河間的亞蘭並瑣巴的亞蘭爭戰的時候，約押轉回，在鹽谷攻擊以東，殺了一萬二千人。那時，大衛作這金詩叫人學習，交與伶長。調用為證的百合花。）　神啊，你丟棄了我們，使我們破敗；你向我們發怒，求你使我們復興！","bklcl":"Tāi-pi̍t tī nn̄g-tiâu khoe ê A-lân, í-ki̍p Só-pa ê A-lân, kau-chiàn ê sî, Iok-ap tò-lâi tī Iâm-kok, thâi-sí Í-tong lâng chi̍t-bān nn̄g-chheng, hit-sî Tāi-pi̍t chòe chit ê kim ê si, hō͘ lâng ha̍k-si̍p; kau hō͘ Ga̍k-koaⁿ; tiāu, ēng \"Chòe kan-chèng ê pek-ha̍p-hoe\".1)\tSiōng-tè ah, Lí bat khì-sak goán, phò-hoāi goán;  Lí bat siū-khì goán, kiû Lí hō͘ goán koh heng-khí.","tghg":"〔大衛佇二條溪的亞蘭以及瑣巴的亞蘭交戰的時，約押倒來，佇鹽谷刣死以東人一萬二千。彼時，大衛做此個金的詩，互人學習，交互樂官。調用做「干證的百合花。」〕上帝啊，你曾棄拺(khì-sak)阮，破壞阮；你曾受氣阮，求你互阮閣興起！","bklhl":"大衛tī兩條溪ê A-lân，以及Só-pa ê A-lân，交戰ê時，Iok-ap tò來tī鹽谷，刣死Í-tong人一萬兩千，hit時大衛做chit ê金ê詩，hō͘人學習；交hō͘樂官；調用「做干證ê百合花」。1) 上帝ah，你bat棄sak阮，破壞阮；　　你bat受氣阮，求你hō͘阮koh興起。"}},{"book":"詩","chapter":60,"verse":2,"versions":{"unv":"你使地震動，而且崩裂；求你將裂口醫好，因為地搖動。","bklcl":"Lí hō͘ tōe tín-tāng, ia̍h hō͘ i pang-li̍h;  Goān Lí i-hó i ê li̍h-hûn; in-ūi tōe iô-tāng.","tghg":"你互地振動，亦互伊崩裂；願你醫好伊的裂痕，因為地搖動。","bklhl":"你hō͘地振動，亦hō͘伊崩裂；　　願你醫好伊ê裂痕；因為地搖動。"}},{"book":"詩","chapter":60,"verse":3,"versions":{"unv":"你叫你的民遇見艱難；你叫我們喝那使人東倒西歪的酒。","bklcl":"Lí hō͘ Lí ê peh-sìⁿ tú-tio̍h kan-lân;  Lí hō͘ goán lim hit ê hō͘ lâng tian-lâi tó-khì ê chiú.","tghg":"你互你的百姓抵著(tú-tio̍h)艱難；你互阮飲彼個互人顛來倒去的酒。","bklhl":"你hō͘你ê百姓tú-tio̍h艱難；　　你hō͘阮lim hit ê hō͘人顛來倒去ê酒。"}},{"book":"詩","chapter":60,"verse":4,"versions":{"unv":"你把旌旗賜給敬畏你的人，可以為真理揚起來。（細拉）","bklcl":"Lí ēng kî siúⁿ-sù kèng-ùi Lí ê lâng,  Thang ūi chin-lí kia̍h--khí-lâi ia̍t. [Sè-la̍h","tghg":"你用旗賞賜敬畏你的人，通為真理攑起來擛(ia̍t)。（細拉）","bklhl":"你用旗賞賜敬畏你ê人，　　Thang為真理kia̍h起來ia̍t。[Sè-la̍h]"}},{"book":"詩","chapter":60,"verse":5,"versions":{"unv":"求你應允我們，用右手拯救我們，好叫你所親愛的人得救。","bklcl":"Kiû Lí thiaⁿ goán, ēng chiàⁿ-chhiú khan-kiù goán,  Thang hō͘ Lí só͘ thiàⁿ ê lâng tit-tio̍h kiù.","tghg":"求你聽阮，用正手牽救阮，通互你所疼的人得著救。","bklhl":"求你聽阮，用chiàⁿ手牽救阮，　　Thang hō͘你所疼ê人得tio̍h救。"}},{"book":"詩","chapter":60,"verse":6,"versions":{"unv":"　神已經指著他的聖潔說（說：或譯應許我）：我要歡樂；我要分開示劍，丈量疏割谷。","bklcl":"Siōng-tè í-keng kí I ê sèng-kiat lâi kóng, Góa beh tāi-ia̍t,  Góa beh pun-khui Sī-kiàm, niû So͘-kat ê soaⁿ-kok.","tghg":"上帝已經指(kí)伊的聖潔來講：我欲大悅(tāi-ia̍t)；我欲分開示劍，量(niû)疏割的山谷。","bklhl":"上帝已經kí伊ê聖潔來講，我beh大悅，　　我beh分開示劍，量So͘-kat ê山谷。"}},{"book":"詩","chapter":60,"verse":7,"versions":{"unv":"基列是我的，瑪拿西也是我的。以法蓮是護衛我頭的；猶大是我的杖。","bklcl":"Ki-lia̍t sī Góa-ê, Má-ná-se ia̍h sī Góa-ê;  Í-hoat-liân sī Góa ê thâu-khoe;  Iû-tāi sī Góa ê koân-pèng.","tghg":"基列是我的，瑪拿西亦是我的。以法蓮是我的頭盔(thâu-khoe)；猶大是我的權柄。","bklhl":"Ki-lia̍t是我ê，Má-ná-se亦是我ê；　　Í-hoat-liân是我ê頭盔；　　偤大是我ê權柄。"}},{"book":"詩","chapter":60,"verse":8,"versions":{"unv":"摩押是我的沐浴盆；我要向以東拋鞋。非利士啊，你還能因我歡呼嗎？","bklcl":"Mô͘-ap beh chòe Góa ê e̍k-phûn;  Góa beh hiat Góa ê ôe tī Í-tong;  Hui-lī-sū tōe ah, lí in-ūi Góa lâi tōa-siaⁿ hoah.","tghg":"摩押欲做我的浴盆(e̍k-phûn)；我欲㧒我的鞋佇以東。非利士地啊，你因為我來大聲喝？","bklhl":"Mô͘-ap beh做我ê浴盆；我beh hiat我ê鞋tī Í-tong；　　腓利士地ah，你因為我來大聲hoah。"}},{"book":"詩","chapter":60,"verse":9,"versions":{"unv":"誰能領我進堅固城？誰能引我到以東地？","bklcl":"Chī-chūi ōe chhōa góa ji̍p kian-kò͘ ê siâⁿ?  Chī-chūi chhōa góa ji̍p Í-tong ê tōe?","tghg":"是誰會導我入堅固的城？是誰導我入以東的地？","bklhl":"Chī-chūi能chhōa我入堅固ê城？　　Chī-chūi chhōa我入Í-tong ê地？"}},{"book":"詩","chapter":60,"verse":10,"versions":{"unv":"　神啊，你不是丟棄了我們嗎？　神啊，你不和我們的軍兵同去嗎？","bklcl":"Siōng-tè ah, Lí kiám m̄-sī khì-sak goán mah?  Siōng-tè ah, Lí bô kap goán ê kun-peng saⁿ-kap chhut-khì.","tghg":"上帝啊，你豈呣是棄拺(khì-sak)阮嗎？上帝啊，你無及阮的軍兵相及出去，","bklhl":"上帝ah，你kiám m̄是棄sak阮mah？　　上帝ah，你無kap阮ê軍兵相kap出去。"}},{"book":"詩","chapter":60,"verse":11,"versions":{"unv":"求你幫助我們攻擊敵人，因為人的幫助是枉然的。","bklcl":"Kiû Lí pang-chān goán kong-kek tùi-te̍k;  In-ūi lâng ê chín-kiù sī khang-khang.","tghg":"求你幫助阮攻擊對敵，因為人的拯救是空空。","bklhl":"求你幫贊阮攻擊對敵；　　因為人ê拯救是空空。"}},{"book":"詩","chapter":60,"verse":12,"versions":{"unv":"我們倚靠　神才得施展大能，因為踐踏我們敵人的就是他。","bklcl":"Goán óa-khò Siōng-tè, chòe-chiâⁿ tōa tāi-chì;  In-ūi thún-ta̍h goán ê tùi-te̍k--ê, chiū-sī I.","tghg":"阮倚靠上帝做成(chòe-chiâⁿ)大代誌，因為𧿬踏阮的對敵的就是伊。","bklhl":"阮óa靠上帝，做成大tāi-chì；　　因為thún踏阮ê對敵ê，就是伊。"}}]