[{"book":"約","chapter":11,"verse":1,"versions":{"unv":"有一個患病的人，名叫拉撒路，住在伯大尼，就是馬利亞和她姊姊馬大的村莊。","bklcl":"Ū chi̍t lâng, miâ Lia̍p-sat-lō͘, phòa-pīⁿ; i khiā tī Pek-tāi-nî, chiū-sī Má-lī-a kap i ê chí-bē Má-tāi ê hiuⁿ-siā.","tghg":"有一人名拉撒路，破病，伊徛佇伯大尼，就是馬利亞及伊的姊妹馬大的鄉社。","bklhl":"有一人，名拉撒路，破病；伊khiā tī伯大尼，就是馬利亞kap伊ê姊妹馬大ê鄉社。"}},{"book":"約","chapter":11,"verse":2,"versions":{"unv":"這馬利亞就是那用香膏抹主，又用頭髮擦他腳的；患病的拉撒路是她的兄弟。","bklcl":"Chit ê Má-lī-a chiū-sī bat ēng hiuⁿ-iû boah Chú, ēng i ê thâu-mn̂g chhit Chú ê kha ê, i ê hiaⁿ-tī Lia̍p-sat-lō͘ phòa-pīⁿ.","tghg":"此個馬利亞就是曾用香油(hiuⁿ-iû)抹主，用伊的頭毛拭主的腳的；伊的兄弟拉撒路破病。","bklhl":"Chit ê馬利亞就是bat用香油抹主，用伊ê頭毛拭主ê腳ê，伊ê兄弟拉撒路破病。"}},{"book":"約","chapter":11,"verse":3,"versions":{"unv":"她姊妹兩個就打發人去見耶穌，說：「主啊，你所愛的人病了。」","bklcl":"In nn̄g ê chí-bē chiū chhe lâng khì chhē Iâ-so͘, kóng, Chú ah, lí só͘ thiàⁿ ê lâng phòa-pīⁿ lah.","tghg":"𪜶二個姊妹就差人去尋耶穌，講：「主啊，你所疼的人破病啦。」","bklhl":"In兩個姊妹就差人去chhē耶穌，講，主ah，你所疼ê人破病lah。"}},{"book":"約","chapter":11,"verse":4,"versions":{"unv":"耶穌聽見，就說：「這病不至於死，乃是為　神的榮耀，叫　神的兒子因此得榮耀。」","bklcl":"Iâ-so͘ thiaⁿ-kìⁿ chiū kóng, Chit ê pīⁿ put-tì kàu sí, chiū-sī ūi-tio̍h Siōng-tè ê êng-kng, hō͘ Siōng-tè ê Kiáⁿ tùi chit-ê tit-tio̍h êng-kng.","tghg":"耶穌聽見，就講：「此個病不致(put-tì)到死，就是為著上帝的榮光，互上帝的子對此個得著榮光。」","bklhl":"耶穌聽見就講，Chit ê病不致到死，就是為tio̍h上帝ê榮光，hō͘上帝ê Kiáⁿ tùi chit ê得tio̍h榮光。"}},{"book":"約","chapter":11,"verse":5,"versions":{"unv":"耶穌素來愛馬大和她妹子並拉撒路。","bklcl":"Taⁿ Má-tāi, kap i ê chí-bē, kap Lia̍p-sat-lō͘, lóng sī Iâ-so͘ só͘ thiàⁿ ê lâng.","tghg":"今馬大及伊的姊妹及拉撒路，攏是耶穌所疼的人。","bklhl":"Taⁿ馬大，kap伊ê姊妹，kap拉撒路，lóng是耶穌所疼ê人。"}},{"book":"約","chapter":11,"verse":6,"versions":{"unv":"聽見拉撒路病了，就在所居之地仍住了兩天。","bklcl":"Kì-jiân thiaⁿ-kìⁿ i phòa-pīⁿ, chiū tī só͘ tòa ê só͘-chāi iû-goân tòa nn̄g ji̍t.","tghg":"既然聽見伊破病，就佇所住的所在猶原住二日。","bklhl":"既然聽見伊破病，就tī所tòa ê所在猶原tòa兩日。"}},{"book":"約","chapter":11,"verse":7,"versions":{"unv":"然後對門徒說：「我們再往猶太去吧。」","bklcl":"Āu-lâi chiū kā ha̍k-seng kóng, Lán koh lâi khì Iû-thài.","tghg":"後來就給學生講：「咱閣來去猶太。」","bklhl":"後來就kā學生講，咱koh來去偤太。"}},{"book":"約","chapter":11,"verse":8,"versions":{"unv":"門徒說：「拉比，猶太人近來要拿石頭打你，你還往那裡去嗎？」","bklcl":"Ha̍k-seng kā I kóng, Lia̍p-pí, kūn-lâi Iû-thài lâng ài beh ēng chio̍h-thâu tìm lí; lí iáu beh koh khì hia mah?","tghg":"學生給伊講：「拉比，近來猶太人愛欲用石頭擲你，你猶欲閣去遐嗎？」","bklhl":"學生kā伊講，拉比，近來偤太人ài beh用石頭tìm你；你iáu beh koh去hia mah？"}},{"book":"約","chapter":11,"verse":9,"versions":{"unv":"耶穌回答說：「白日不是有十二小時嗎？人在白日走路，就不至跌倒，因為看見這世上的光。","bklcl":"Iâ-so͘ ìn kóng, Chi̍t ji̍t kiám bô la̍k sî mah? Lâng nā ji̍t-sî kiâⁿ, chiū bōe tak-tio̍h, in-ūi khòaⁿ-kìⁿ chit sè-kan ê kng.","tghg":"耶穌應講：「一日豈無六時嗎？人若日時行，就𣍐觸著(tak-tio̍h)，因為看見此世間的光。","bklhl":"耶穌應講，一日kiám無六時mah？人若日時行，就bōe tak-tio̍h，因為看見chit世間ê光。"}},{"book":"約","chapter":11,"verse":10,"versions":{"unv":"若在黑夜走路，就必跌倒，因為他沒有光。」","bklcl":"Chóng-sī lâng nā mî-sî kiâⁿ, chiū tak-tio̍h, in-ūi lāi-tiong bô kng.","tghg":"總是人若暝時行，就觸著，因為內中無光。」","bklhl":"總是人若暝時行，就tak-tio̍h，因為內中無光。"}},{"book":"約","chapter":11,"verse":11,"versions":{"unv":"耶穌說了這話，隨後對他們說：「我們的朋友拉撒路睡了，我去叫醒他。」","bklcl":"Kóng soah, koh kā in kóng, Lán ê pêng-iú Lia̍p-sat-lō͘ teh khùn; góa khì sī beh kiò i chhíⁿ.","tghg":"講息，閣給𪜶講：「咱的朋友拉撒路啲睏，我去是欲叫伊醒。」","bklhl":"講soah，koh kā in講，咱ê朋友拉撒路teh睏；我去是beh叫伊醒。"}},{"book":"約","chapter":11,"verse":12,"versions":{"unv":"門徒說：「主啊，他若睡了，就必好了。」","bklcl":"Ha̍k-seng kóng, Chú ah, i nā teh khùn, chiū ōe hó.","tghg":"學生講：「主啊，伊若啲睏，就會好。」","bklhl":"學生講，主ah，伊若teh睏，就會好。"}},{"book":"約","chapter":11,"verse":13,"versions":{"unv":"耶穌這話是指著他死說的，他們卻以為是說照常睡了。","bklcl":"Iâ-so͘ só͘ kóng sī chí i sí; nā-sī in lia̍h-chún sī chí i an-bîn teh khùn.","tghg":"耶穌所講是指伊死，若是𪜶掠準是指伊安眠啲睏。","bklhl":"耶穌所講是指伊死；但是in掠chún是指伊安眠teh睏。"}},{"book":"約","chapter":11,"verse":14,"versions":{"unv":"耶穌就明明地告訴他們說：「拉撒路死了。","bklcl":"Só͘-í Iâ-so͘ bêng-bêng kā in kóng, Lia̍p-sat-lō͘ sí lah.","tghg":"所以耶穌明明給𪜶講：「拉撒路死啦。","bklhl":"所以耶穌明明kā in講，拉撒路死lah。"}},{"book":"約","chapter":11,"verse":15,"versions":{"unv":"我沒有在那裡就歡喜，這是為你們的緣故，好叫你們相信。如今我們可以往他那裡去吧。」","bklcl":"Góa ia̍h ūi-tio̍h lín hoaⁿ-hí, in-ūi góa bô tī hia, sī beh hō͘ lín sìn; chóng-sī lán lâi khì chiū-kūn i.","tghg":"我亦為著恁歡喜，因為我無佇遐，是欲互恁信。總是咱來去就近伊。」","bklhl":"我亦為tio̍h Lín歡喜，因為我無tī hia，是beh hō͘ lín信；總是咱來去就近伊。"}},{"book":"約","chapter":11,"verse":16,"versions":{"unv":"多馬，又稱為低土馬，就對那同作門徒的說：「我們也去和他同死吧。」","bklcl":"To-má, chheng Té-thó͘-má ê, chiū kā tâng chòe ha̍k-seng ê lâng kóng, Lán chiah-ê ia̍h lâi khì, kap I saⁿ-tâng sí.","tghg":"多馬，稱低土馬的，就給同做學生的人講：「咱諸個亦來去及伊相同死。」","bklhl":"多馬，chheng Té-thó͘-má ê，就kā同做學生ê人講，咱chiah ê亦來去，kap伊相同死。"}},{"book":"約","chapter":11,"verse":17,"versions":{"unv":"耶穌到了，就知道拉撒路在墳墓裡已經四天了。","bklcl":"Iâ-so͘ kàu ê sî, Lia̍p-sat-lō͘ tī bōng-ni̍h í-keng sì ji̍t lah.","tghg":"耶穌到的時，拉撒路佇墓裡已經四日啦。","bklhl":"耶穌到ê時，拉撒路tī墓裡已經四日lah。"}},{"book":"約","chapter":11,"verse":18,"versions":{"unv":"伯大尼離耶路撒冷不遠，約有六里路。","bklcl":"Pek-tāi-nî kūn Iâ-lō͘-sat-léng, saⁿ-lī iok-liōng gō͘ lí;","tghg":"伯大尼近耶路撒冷，相離約量(iok-liōng)五里。","bklhl":"伯大尼近耶路撒冷，相離約量五里；"}},{"book":"約","chapter":11,"verse":19,"versions":{"unv":"有好些猶太人來看馬大和馬利亞，要為她們的兄弟安慰她們。","bklcl":"ū Iû-thài chōe-chōe lâng í-keng chiū-kūn Má-tāi Má-lī-a, beh ūi-tio̍h in ê hiaⁿ-tī lâi an-ùi in.","tghg":"有猶太多多人已經就近馬大、馬利亞，欲為著𪜶的兄弟來安慰𪜶。","bklhl":"有偤太chōe-chōe人已經就近馬大馬利亞，beh為tio̍h in ê兄弟來安慰in。"}},{"book":"約","chapter":11,"verse":20,"versions":{"unv":"馬大聽見耶穌來了，就出去迎接他；馬利亞卻仍然坐在家裡。","bklcl":"Má-tāi thiaⁿ-kìⁿ Iâ-so͘ lâi, chiū khì chih I; Má-lī-a iû-goân chē tī chhù-lāi.","tghg":"馬大聽見耶穌來，就去接(chih)伊；馬利亞猶原坐佇厝內。","bklhl":"馬大聽見耶穌來，就去接伊；馬利亞猶原坐tī厝內。"}},{"book":"約","chapter":11,"verse":21,"versions":{"unv":"馬大對耶穌說：「主啊，你若早在這裡，我兄弟必不死。","bklcl":"Má-tāi tùi Iâ-so͘ kóng, Chú ah, lí nā tī chia, góa ê hiaⁿ-tī chiū bōe sí.","tghg":"馬大對耶穌講：「主啊，你若佇遮，我的兄弟就𣍐死。","bklhl":"馬大tùi耶穌講，主ah，你若tī chia，我ê兄弟就bōe死。"}},{"book":"約","chapter":11,"verse":22,"versions":{"unv":"就是現在，我也知道，你無論向　神求甚麼，　神也必賜給你。」","bklcl":"Góa taⁿ ia̍h chai kìⁿ-nā lí tùi Siōng-tè kiû ê, Siōng-tè beh hō͘ lí.","tghg":"我今亦知，見若你對上帝求的，上帝欲互你。」","bklhl":"我taⁿ亦知見若你tùi上帝求ê，上帝beh hō͘你。"}},{"book":"約","chapter":11,"verse":23,"versions":{"unv":"耶穌說：「你兄弟必然復活。」","bklcl":"Iâ-so͘ kā i kóng, Lí ê hiaⁿ-tī beh koh-oa̍h.","tghg":"耶穌給伊講：「你的兄弟欲復活。」","bklhl":"耶穌kā伊講，你ê兄弟beh koh活。"}},{"book":"約","chapter":11,"verse":24,"versions":{"unv":"馬大說：「我知道在末日復活的時候，他必復活。」","bklcl":"Má-tāi kā I kóng, Góa chai boa̍t-jīt, koh-oa̍h ê sî, i beh koh-oa̍h.","tghg":"馬大給伊講：「我知末日復活的時，伊欲復活。」","bklhl":"馬大kā伊講，我知boa̍t-jīt，koh活ê時，伊beh koh活。"}},{"book":"約","chapter":11,"verse":25,"versions":{"unv":"耶穌對她說：「復活在我，生命也在我。信我的人雖然死了，也必復活；","bklcl":"Iâ-so͘ kā i kóng, Koh-oa̍h kap oa̍h-miā sī chāi-tī góa; sìn góa ê lâng sui-bóng sí, iáu-kú beh oa̍h;","tghg":"耶穌給伊講：「復活及活命是在佇我。信我的人雖莽死，猶久欲活；","bklhl":"耶穌kā伊講，koh活kap活命是在tī我；信我ê人sui-bóng死，iáu-kú beh活；"}},{"book":"約","chapter":11,"verse":26,"versions":{"unv":"凡活著信我的人必永遠不死。你信這話嗎？」","bklcl":"kìⁿ-nā oa̍h lâi sìn góa ê lâng éng-éng bōe sí. Lí sìn chit-ê mah?","tghg":"見若活來信我的人永永𣍐死。你信此個嗎？」","bklhl":"見若活來信我ê人永永bōe死。你信chit ê mah？"}},{"book":"約","chapter":11,"verse":27,"versions":{"unv":"馬大說：「主啊，是的，我信你是基督，是　神的兒子，就是那要臨到世界的。」","bklcl":"I kā I kóng, Chú ah, sī lah, góa í-keng sìn lí sī Ki-tok, Siōng-tè ê Kiáⁿ, chiū-sī lâi ji̍p sè-kan ê.","tghg":"伊給伊講：「主啊，是啦，我已經信你是基督，上帝的子，就是來入世間的。」","bklhl":"伊kā伊講，主ah，是lah，我已經信你是基督，上帝ê Kiáⁿ，就是來入世間ê。"}},{"book":"約","chapter":11,"verse":28,"versions":{"unv":"馬大說了這話，就回去暗暗地叫她妹子馬利亞，說：「夫子來了，叫你。」","bklcl":"Kóng soah, chiū tò-khì, àm-chīⁿ kiò i ê chí-bē Má-lī-a, kóng, Sian-siⁿ lâi lah, teh kiò lí.","tghg":"講息，就倒去暗靜叫伊的姊妹馬利亞，講：「先生來啦，啲叫你。」","bklhl":"講soah，就tò去，暗靜叫伊ê姊妹馬利亞，講，先生來lah，teh叫你。"}},{"book":"約","chapter":11,"verse":29,"versions":{"unv":"馬利亞聽見了，就急忙起來，到耶穌那裡去。","bklcl":"Má-lī-a thiaⁿ-kìⁿ, kín-kín khí-lâi, khì chiū-kūn I.","tghg":"馬利亞聽見，緊緊起來，去就近伊。","bklhl":"馬利亞聽見，緊緊起來，去就近伊。"}},{"book":"約","chapter":11,"verse":30,"versions":{"unv":"那時，耶穌還沒有進村子，仍在馬大迎接他的地方。","bklcl":"Hit tia̍p Iâ-so͘ iáu-bē ji̍p hiuⁿ-siā, iáu tī Má-tāi chih I ê só͘-chāi.","tghg":"彼霎(tia̍p)，耶穌猶未入鄉社，猶佇馬大接伊的所在。","bklhl":"Hit-tia̍p耶穌iáu-bē入鄉社，iáu tī馬大接伊ê所在。"}},{"book":"約","chapter":11,"verse":31,"versions":{"unv":"那些同馬利亞在家裡安慰她的猶太人，見她急忙起來出去，就跟著她，以為她要往墳墓那裡去哭。","bklcl":"Hiah-ê kap Má-lī-a tī chhù-lāi teh an-ùi i ê Iû-thài lâng, khòaⁿ-kìⁿ i kín-kín khí-lâi chhut-khì, chiū tè i, phah-sǹg i beh khì bōng-ni̍h thî-khàu.","tghg":"許個及馬利亞佇厝內啲安慰伊的猶太人，看見伊緊緊起來出去，就隨伊，拍算伊欲去墓裡啼哭。","bklhl":"Hiah-ê kap馬利亞tī厝內teh安慰伊ê偤太人，看見伊緊緊起來出去，就tè伊，phah算伊beh去墓裡啼哭。"}},{"book":"約","chapter":11,"verse":32,"versions":{"unv":"馬利亞到了耶穌那裡，看見他，就俯伏在他腳前，說：「主啊，你若早在這裡，我兄弟必不死。」","bklcl":"Má-lī-a kàu Iâ-so͘ só͘ tī-teh ê só͘-chāi, khòaⁿ-kìⁿ I, chiū phak tī I ê kha-ē, kā I kóng, Chú ah, lí nā tī chia, góa ê hiaⁿ-tī chiū bōe sí.","tghg":"馬利亞到耶穌所佇啲的所在，看見伊，就仆佇伊的腳下，給伊講：「主啊，你若佇遮，我的兄弟就𣍐死。」","bklhl":"馬利亞到耶穌所tī-teh ê所在，看見伊，就仆tī伊ê腳下，kā伊講，主ah，你若tī chia，我ê兄弟就bōe死。"}},{"book":"約","chapter":11,"verse":33,"versions":{"unv":"耶穌看見她哭，並看見與她同來的猶太人也哭，就心裡悲歎，又甚憂愁，","bklcl":"Iâ-so͘ khòaⁿ-kìⁿ i thî-khàu, koh kap i saⁿ-kap lâi ê Iû-thài lâng ia̍h thî-khàu, chiū chin chhoeh-sim, koh tōa jû-loān,","tghg":"耶穌看見伊啼哭，閣及伊相及來的猶太人亦啼哭，就真慼心(chhoeh-sim)，閣大茹亂(jû-loān)，","bklhl":"耶穌看見伊啼哭，koh kap伊saⁿ-kap來ê偤太人亦啼哭，就真慼心，koh大jû亂，"}},{"book":"約","chapter":11,"verse":34,"versions":{"unv":"便說：「你們把他安放在哪裡？」他們回答說：「請主來看。」","bklcl":"kóng, Lín hē i tī sím-mi̍h só͘-chāi? In chiū kā I kóng, Chú ah, lâi khì khòaⁿ.","tghg":"講：「恁下伊佇甚麼所在？」𪜶就給伊講：「主啊，來去看。」","bklhl":"講，Lín hē伊tī甚麼所在？In就kā伊講，主ah，來去看。"}},{"book":"約","chapter":11,"verse":35,"versions":{"unv":"耶穌哭了。","bklcl":"Iâ-so͘ lâu ba̍k-sái.","tghg":"耶穌流目屎。","bklhl":"耶穌流目屎。"}},{"book":"約","chapter":11,"verse":36,"versions":{"unv":"猶太人就說：「你看他愛這人是何等懇切。」","bklcl":"Iû-thài lâng chiū kóng, Lí khòaⁿ, I thiàⁿ chit lâng kàu án-ni!","tghg":"猶太人就講：「你看，伊疼此人到按呢。」","bklhl":"偤太人就講，你看，伊疼chit人到án-ni！"}},{"book":"約","chapter":11,"verse":37,"versions":{"unv":"其中有人說：「他既然開了瞎子的眼睛，豈不能叫這人不死嗎？」","bklcl":"Kî-tiong ū-ê kóng, I bat khui chhiⁿ-mî lâng ê ba̍k-chiu, kiám bōe hō͘ chit lâng bô sí mah?","tghg":"其中有的講：「伊曾開晴暝人的目睭，豈𣍐互此人無死嗎？」","bklhl":"其中有ê講，伊bat開chhiⁿ-mî人ê目睭，kiám bōe hō͘ chit人無死mah？"}},{"book":"約","chapter":11,"verse":38,"versions":{"unv":"耶穌又心裡悲歎，來到墳墓前；那墳墓是個洞，有一塊石頭擋著。","bklcl":"Iâ-so͘ koh chhoeh-sim kàu bōng-ni̍h. Hit ê bōng sī chio̍h-tōng, ū chi̍t tè chio̍h that hē-teh.","tghg":"耶穌閣慼心(chhoeh-sim)，到墓裡；彼個墓是石洞，有一塊石塞下啲。","bklhl":"耶穌koh慼心到墓裡。Hit-ê墓是石洞，有一塊石塞hē-teh。"}},{"book":"約","chapter":11,"verse":39,"versions":{"unv":"耶穌說：「你們把石頭挪開。」那死人的姊姊馬大對他說：「主啊，他現在必是臭了，因為他死了已經四天了。」","bklcl":"Iâ-so͘ kóng, Sóa-khui hit tè chio̍h. Sí lâng ê chí-bē Má-tāi kā I kóng, Chú ah, taⁿ chhàu lah; í-keng sí sì ji̍t lah.","tghg":"耶穌講：「徙開(sóa-khui)彼塊石。」死人的姊妹馬大給伊講：「主啊，今臭啦，已經死四日啦。」","bklhl":"耶穌講，徙開hit塊石。死人ê姊妹馬大kā伊講，主ah，taⁿ臭lah；已經死四日lah。"}},{"book":"約","chapter":11,"verse":40,"versions":{"unv":"耶穌說：「我不是對你說過，你若信，就必看見　神的榮耀嗎？」","bklcl":"Iâ-so͘ kā i kóng, Góa kiám bô kā lí kóng, lí nā sìn, ōe khòaⁿ-kìⁿ Siōng-tè ê êng-kng mah?","tghg":"耶穌給伊講：「我豈無給你講，你若信，會看見上帝的榮光嗎？」","bklhl":"耶穌kā伊講，我kiám無kā你講，你若信，能看見上帝ê榮光mah？"}},{"book":"約","chapter":11,"verse":41,"versions":{"unv":"他們就把石頭挪開。耶穌舉目望天，說：「父啊，我感謝你，因為你已經聽我。","bklcl":"In chiū sóa-khui hit tè chio̍h. Iâ-so͘ kia̍h ba̍k ǹg thiⁿ, kóng, Pē ah, Góa kám-siā lí, in-ūi lí í-keng thiaⁿ góa.","tghg":"𪜶就徙開彼塊石。耶穌攑目向天，講：「父啊，我感謝你，因為你已經聽我。","bklhl":"In就徙開hit塊石。耶穌kia̍h目ǹg天，講，父ah，我感謝你，因為你已經聽我。"}},{"book":"約","chapter":11,"verse":42,"versions":{"unv":"我也知道你常聽我，但我說這話是為周圍站著的眾人，叫他們信是你差了我來。」","bklcl":"Góa chai lí siông-siông thiaⁿ góa; to̍k-to̍k góa kóng án-ni, sī ūi-tio̍h chiu-ûi teh khiā ê chèng lâng, hō͘ in sìn lí chhe góa.","tghg":"我知你常常聽我，獨獨我講按呢是為著周圍啲徛的眾人，互𪜶信你差我。」","bklhl":"我知你常常聽我；獨獨我講án-ni，是為tio̍h周圍teh khiā ê眾人，hō͘ in信你差我。"}},{"book":"約","chapter":11,"verse":43,"versions":{"unv":"說了這話，就大聲呼叫說：「拉撒路出來！」","bklcl":"Kóng soah, chiū tōa siaⁿ âu-kiò, kóng, Lia̍p-sat-lō͘, chhut-lâi.","tghg":"講息，就大聲喉叫講：「拉撒路出來！」","bklhl":"講soah，就大聲喉叫，講，拉撒路，出來。"}},{"book":"約","chapter":11,"verse":44,"versions":{"unv":"那死人就出來了，手腳裹著布，臉上包著手巾。耶穌對他們說：「解開，叫他走！」","bklcl":"Sí lâng chiū chhut-lâi, chhiú kha chat pò͘, bīn pau kun. Iâ-so͘ kā in kóng, Tháu-khui, hō͘ i kiâⁿ.","tghg":"死人就出來，手腳紮布，面包巾。耶穌給𪜶講：「解開互伊行！」","bklhl":"死人就出來，手腳紮布，面包巾。耶穌kā in講，tháu開，hō͘伊行。"}},{"book":"約","chapter":11,"verse":45,"versions":{"unv":"那些來看馬利亞的猶太人見了耶穌所做的事，就多有信他的；","bklcl":"Chiū-kūn Má-lī-a ê Iû-thài lâng, khòaⁿ-kìⁿ Iâ-so͘ só͘ kiâⁿ ê tāi-chì ê, chōe-chōe sìn I.","tghg":"就近馬利亞的猶太人看見耶穌所行的代誌的，多多信伊；","bklhl":"就近馬利亞ê偤太人，看見耶穌所行ê tāi-chì ê，chōe-chōe信伊。"}},{"book":"約","chapter":11,"verse":46,"versions":{"unv":"但其中也有去見法利賽人的，將耶穌所做的事告訴他們。","bklcl":"To̍k-to̍k kî-tiong ū-ê khì chhē Hoat-lī-sài lâng, chiong Iâ-so͘ só͘ kiâⁿ ê tāi-chì kā in kóng.","tghg":"獨獨其中有的去尋法利賽人，將耶穌所行的代誌給𪜶講。","bklhl":"獨獨其中有ê去chhē法利賽人，將耶穌所行ê tāi-chì kā in講。"}},{"book":"約","chapter":11,"verse":47,"versions":{"unv":"祭司長和法利賽人聚集公會，說：「這人行好些神蹟，我們怎麼辦呢？","bklcl":"Tùi án-ni chiah-ê chè-si-thâu kap Hoat-lī-sài lâng chū-chi̍p kong-hōe, kóng, Lán teh chhòng sím-mi̍h? in-ūi chit lâng kiâⁿ chōe-chōe sîn-jiah.","tghg":"對按呢諸個祭司頭及法利賽人聚集公會，講：「咱啲創甚麼？因為此人行多多神蹟。","bklhl":"Tùi án-ni， chiah ê祭司頭kap法利賽人聚集公會，講，咱teh chhòng甚麼？因為chit人行chōe-chōe神蹟。"}},{"book":"約","chapter":11,"verse":48,"versions":{"unv":"若這樣由著他，人人都要信他，羅馬人也要來奪我們的地土和我們的百姓。」","bklcl":"Lán nā iông-ún I án-ni, chèng lâng beh sìn I; ia̍h Lô-má lâng beh lâi, siu-si̍p lán ê tōe-hng kap peh-sìⁿ.","tghg":"咱若容允伊按呢，眾人欲信伊，亦羅馬人欲來收拾咱的地方及百姓。」","bklhl":"咱若容允伊án-ni，眾人beh信伊；亦羅馬人beh來，收拾咱ê地方kap百姓。"}},{"book":"約","chapter":11,"verse":49,"versions":{"unv":"內中有一個人，名叫該亞法，本年作大祭司，對他們說：「你們不知道甚麼。","bklcl":"Kî-tiong chi̍t lâng, chiū-sī Kai-a-hoat, hit nî chòe chè-si-thâu ê, kā in kóng, Lín m̄ chai pòaⁿ-hāng, ia̍h bô siūⁿ,","tghg":"其中一人，就是該亞法，彼年做祭司頭的，給𪜶講：「恁呣知半項亦無想。","bklhl":"其中一人，就是Kai-a-hoat，hit年做祭司頭ê，kā in講，Lín m̄知半項，亦無想，"}},{"book":"約","chapter":11,"verse":50,"versions":{"unv":"獨不想一個人替百姓死，免得通國滅亡，就是你們的益處。」","bklcl":"chi̍t lâng thòe peh-sìⁿ sí, hō͘ thong kok bián bia̍t-bô, sī lín ê lī-ek.","tghg":"一人替百姓死，互通國免滅無，是恁的利益。」","bklhl":"一人替百姓死，hō͘ thong國免滅無，是lín ê利益。"}},{"book":"約","chapter":11,"verse":51,"versions":{"unv":"他這話不是出於自己，是因他本年作大祭司，所以預言耶穌將要替這一國死；","bklcl":"I kóng chit ê ōe, m̄ sī tùi ka-kī; sī in-ūi hit nî i chòe chè-si-thâu, chhàm-gú Iâ-so͘ beh ūi-tio̍h chit ê peh-sìⁿ sí;","tghg":"伊講此個話呣是對家己，是因為彼年伊做祭司頭，讖語(chhàm-gú)耶穌欲為著此個百姓死；","bklhl":"伊講chit ê話，m̄是tùi家己；是因為hit年伊做祭司頭，讖語耶穌beh為tio̍h chit ê百姓死；"}},{"book":"約","chapter":11,"verse":52,"versions":{"unv":"也不但替這一國死，並要將　神四散的子民都聚集歸一。","bklcl":"koh m̄ nā ūi-tio̍h chit ê peh-sìⁿ; ia̍h sī beh chū-chi̍p Siōng-tè sì-sòaⁿ ê kiáⁿ-jî ha̍p chòe chi̍t-ê.","tghg":"閣呣若為著此個百姓，亦是欲聚集上帝四散的子兒合做一個。","bklhl":"koh m̄-nā為tio̍h chit ê百姓；亦是beh聚集上帝四散ê kiáⁿ兒合做一个。"}},{"book":"約","chapter":11,"verse":53,"versions":{"unv":"從那日起，他們就商議要殺耶穌。","bklcl":"Só͘-í tùi hit ji̍t, in kè-bô͘ beh thâi I.","tghg":"所以對彼日，𪜶計謀欲刣伊。","bklhl":"所以tùi hit日，in計謀beh 刣伊。"}},{"book":"約","chapter":11,"verse":54,"versions":{"unv":"所以，耶穌不再顯然行在猶太人中間，就離開那裡往靠近曠野的地方去，到了一座城，名叫以法蓮，就在那裡和門徒同住。","bklcl":"Tùi án-ni Iâ-so͘ bô koh hián-jiân kiâⁿ tī Iû-thài lâng ê tiong-kan, chiū lī-khui hia, khì kūn khòng-iá ê tōe, kàu chi̍t ê siâⁿ, miâ Í-hoat-liân; kap ha̍k-seng tòa hia.","tghg":"對按呢，耶穌無閣顯然行佇猶太人的中間，就離開遐去近曠野的地，到一個城，名以法蓮，及學生住遐。","bklhl":"Tùi án-ni，耶穌無koh顯然行tī偤太人ê中間，就離開hia，去近曠野ê地，到一个城，名Í-hoat-liân；kap學生tòa hia。"}},{"book":"約","chapter":11,"verse":55,"versions":{"unv":"猶太人的逾越節近了，有許多人從鄉下上耶路撒冷去，要在節前潔淨自己。","bklcl":"Iû-thài lâng pôaⁿ-kè-choeh kūn lah; choeh-kî chêng, chōe-chōe lâng tùi hiuⁿ-siā chiūⁿ Iâ-lō͘-sat-léng, beh ka-kī chheng-khì.","tghg":"猶太人𨃟過節近啦，節期前多多人對鄉社上耶路撒冷，欲家己清氣。","bklhl":"偤太人pôaⁿ過節近lah；節期前，chōe-chōe人tùi鄉社上耶路撒冷，beh家己清氣。"}},{"book":"約","chapter":11,"verse":56,"versions":{"unv":"他們就尋找耶穌，站在殿裡彼此說：「你們的意思如何，他不來過節嗎？」","bklcl":"In chiū chhē Iâ-so͘, koh khiā tī tiān-lāi, saⁿ-kap kóng, Lín phah-sǹg cháiⁿ-iūⁿ? I bô beh lâi hù choeh mah?","tghg":"𪜶就尋耶穌，閣徛佇殿內相及講：「恁拍算怎樣？伊無欲來赴節嗎？」","bklhl":"In就chhē耶穌，koh khiā tī殿內，saⁿ-kap講，Lín phah算怎樣？伊無beh來赴節mah？"}},{"book":"約","chapter":11,"verse":57,"versions":{"unv":"那時，祭司長和法利賽人早已吩咐說，若有人知道耶穌在哪裡，就要報明，好去拿他。","bklcl":"Chiah-ê chè-si-thâu kap Hoat-lī-sài lâng í-keng chhut bēng-lēng, nā ū lâng chai I tī tá-lo̍h, chiū tio̍h lâi pò, hō͘ in thang khì lia̍h I.","tghg":"諸個祭司頭及法利賽人已經出命令，若有人知伊佇叨落，就著來報，互𪜶通去掠伊。","bklhl":"Chiah-ê祭司頭kap法利賽人已經出命令，若有人知伊tī tá-lo̍h，就tio̍h來報，hō͘ in thang去掠伊。"}}]