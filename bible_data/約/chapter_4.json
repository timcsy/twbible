[{"book":"約","chapter":4,"verse":1,"versions":{"unv":"主知道法利賽人聽見他收門徒，施洗，比約翰還多，","bklcl":"Chú í-keng chai Hoat-lī-sài lâng thiaⁿ-kìⁿ Iâ-so͘ chio-tio̍h ha̍k-seng, ia̍h kā in kiâⁿ sóe-lé, pí Iok-hān khah chōe,","tghg":"主已經知法利賽人聽見耶穌招著學生，亦給𪜶行洗禮，比約翰卡多，","bklhl":"主已經知法利賽人聽見耶穌招tio̍h學生，亦kā in行洗禮，比約翰khah chōe，"}},{"book":"約","chapter":4,"verse":2,"versions":{"unv":"（其實不是耶穌親自施洗，乃是他的門徒施洗，）","bklcl":"(kî-si̍t Iâ-so͘ ka-kī bô kiâⁿ sóe-lé, sī I ê ha̍k-seng kiâⁿ i),","tghg":"（其實耶穌家己無行洗禮，是伊的學生行伊，）","bklhl":"(其實耶穌家己無行洗禮，是伊ê學生行伊) ，"}},{"book":"約","chapter":4,"verse":3,"versions":{"unv":"他就離了猶太，又往加利利去。","bklcl":"chiū lī-khui Iû-thài, koh khì Ka-lī-lī.","tghg":"就離開猶太，閣去加利利。","bklhl":"就離開偤太，koh去加利利。"}},{"book":"約","chapter":4,"verse":4,"versions":{"unv":"必須經過撒馬利亞，","bklcl":"Tio̍h tùi Sat-má-lī-a keng-kè.","tghg":"著對撒瑪利亞經過，","bklhl":"Tio̍h tùi撒馬利亞經過。"}},{"book":"約","chapter":4,"verse":5,"versions":{"unv":"於是到了撒馬利亞的一座城，名叫敘加，靠近雅各給他兒子約瑟的那塊地。","bklcl":"Tùi án-ni kàu Sat-má-lī-a chi̍t ê siâⁿ, miâ kiò Sū-ka, kūn Ngá-kok hō͘ i ê kiáⁿ Iok-sek ê tōe; tī hia ū Ngá-kok ê chúi-chíⁿ.","tghg":"對按呢到撒瑪利亞一個城，名叫敘加，近雅各互伊的子約瑟的地。佇遐有雅各的水井；","bklhl":"Tùi án-ni到撒馬利亞一个城，名叫Sū-ka，近雅各hō͘伊ê kiáⁿ約瑟ê地；tī hia有雅各ê水井。"}},{"book":"約","chapter":4,"verse":6,"versions":{"unv":"在那裡有雅各井；耶穌因走路困乏，就坐在井旁。那時約有午正。","bklcl":"Iâ-so͘ kiâⁿ lō͘ siān, chiū án-ni chē tī chíⁿ-piⁿ. Hit sî iok-lio̍k ji̍t tiong-tàu.","tghg":"耶穌行路倦(siān)，就按呢坐佇井邊。彼時約略日中晝(ji̍t-tiong-tàu)。","bklhl":"耶穌行路倦，就án-ni坐tī井邊。Hit時約略日中晝。"}},{"book":"約","chapter":4,"verse":7,"versions":{"unv":"有一個撒馬利亞的婦人來打水。耶穌對她說：「請你給我水喝。」","bklcl":"Ū chi̍t ê Sat-má-lī-a ê hū-jîn-lâng lâi chhiūⁿ chúi; Iâ-so͘ kā i kóng, Chhiáⁿ hō͘ góa lim.","tghg":"有一個撒瑪利亞的婦仁人來汲(chhiūⁿ)水，耶穌給伊講：「請互我飲。」","bklhl":"有一个撒馬利亞ê婦人人來chhiūⁿ水；耶穌kā伊講，請hō͘我lim。"}},{"book":"約","chapter":4,"verse":8,"versions":{"unv":"（那時門徒進城買食物去了。）","bklcl":"In-ūi I ê ha̍k-seng í-keng ji̍p siâⁿ, khì bóe mi̍h thang lâi chia̍h.","tghg":"（因為伊的學生已經入城去買物通來食。）","bklhl":"因為伊ê學生已經入城，去買物 thang來食。"}},{"book":"約","chapter":4,"verse":9,"versions":{"unv":"撒馬利亞的婦人對他說：「你既是猶太人，怎麼向我一個撒馬利亞婦人要水喝呢？」原來猶太人和撒馬利亞人沒有來往。","bklcl":"Sat-má-lī-a ê hū-jîn-lâng kā I kóng, Lí sī Iû-thài lâng, cháiⁿ-iūⁿ tùi góa Sat-má-lī-a ê hū-jîn-lâng thó chúi lim ah? Sī Iû-thài lâng kap Sat-má-lī-a lâng bô óng-lâi.","tghg":"撒瑪利亞的婦仁人給伊講：「你是猶太人，怎樣對我撒瑪利亞的婦仁人討水飲啊？」是猶太人及撒瑪利亞人無往來。","bklhl":"撒馬利亞ê婦人人kā伊講，你是偤太人，怎樣tùi我撒馬利亞ê婦人人討水lim ah？是偤太人kap撒馬利亞人無往來。"}},{"book":"約","chapter":4,"verse":10,"versions":{"unv":"耶穌回答說：「你若知道　神的恩賜，和對你說『給我水喝』的是誰，你必早求他，他也必早給了你活水。」","bklcl":"Iâ-so͘ ìn i kóng, Siat-sú lí bat Siōng-tè ê un-sù, kap tùi lí kóng, Hō͘ góa lim ê, sī chī-chūi; lí tek-khak kiû I, I chiū ēng oa̍h chúi hō͘ lí.","tghg":"耶穌應伊講：「設使你識上帝的恩賜，及對你講『互我飲』的是是誰，你的確求伊，伊就用活水互你。」","bklhl":"耶穌應伊講，設使你bat上帝ê恩賜，kap 對你講，hō͘我lim ê，是是誰；你的確求伊，伊就用活水hō͘你。"}},{"book":"約","chapter":4,"verse":11,"versions":{"unv":"婦人說：「先生，沒有打水的器具，井又深，你從哪裡得活水呢？","bklcl":"Hū-jîn-lâng kóng, Chú ah, lí bô chhiūⁿ chúi ê khì-kū, chíⁿ koh chhim; tùi tá-lo̍h ū hit ê oa̍h chúi ah?","tghg":"婦仁人講：「主啊，你無汲(chhiūⁿ)水的器具，井閣深，對叨落有彼個活水啊？","bklhl":"婦人人講，主ah，你無chhiūⁿ水ê器具，井koh深；tùi tá-lo̍h有hit ê活水ah？"}},{"book":"約","chapter":4,"verse":12,"versions":{"unv":"我們的祖宗雅各將這井留給我們，他自己和兒子並牲畜也都喝這井裡的水，難道你比他還大嗎？」","bklcl":"Goán chó͘ Ngá-kok lâu chit ê chíⁿ hō͘ goán, i ka-kī kap kiáⁿ-jî kap cheng-siⁿ lóng lim chit ê chíⁿ ê chúi, lí kiám pí i khah tōa mah?","tghg":"阮祖雅各留此個井互阮，伊家己及子兒及精牲攏飲此個井的水，你豈比伊卡大嗎？」","bklhl":"阮祖雅各留chit ê井hō͘阮，伊家己kap kiáⁿ兒kap cheng-siⁿ lóng lim chit ê井ê水，你kiám pí伊khah大mah？"}},{"book":"約","chapter":4,"verse":13,"versions":{"unv":"耶穌回答說：「凡喝這水的還要再渴；","bklcl":"Iâ-so͘ ìn i kóng, Lim chit ê chúi ê, lóng beh koh chhùi-ta; to̍k-to̍k kìⁿ-nā lim góa só͘ beh hō͘ i ê chúi ê éng-oán bōe chhùi-ta;","tghg":"耶穌應伊講：「飲此個水的攏欲閣嘴乾；","bklhl":"耶穌應伊講，Lim chit ê水ê，lóng beh koh嘴乾；獨獨見若lim我所beh hō͘伊ê水ê永遠bōe嘴乾；"}},{"book":"約","chapter":4,"verse":14,"versions":{"unv":"人若喝我所賜的水就永遠不渴。我所賜的水要在他裡頭成為泉源，直湧到永生。」","bklcl":"in-ūi góa só͘ hō͘ i ê chúi beh tī i ê lāi-bīn chiâⁿ-chòe chúi-chôaⁿ, ti̍t-ti̍t chhèng-khí-lâi kàu éng-oán oa̍h.","tghg":"獨獨見若飲我所欲互伊的水的永遠𣍐嘴乾。因為我所互伊的水欲佇伊的內面成做水泉，直直淐(chhèng)起來到永遠活。」","bklhl":"因為我所hō͘伊ê水beh tī伊ê內面成做水泉，直直chhèng起來到永遠活。"}},{"book":"約","chapter":4,"verse":15,"versions":{"unv":"婦人說：「先生，請把這水賜給我，叫我不渴，也不用來這麼遠打水。」","bklcl":"Hū-jîn-lâng tùi I kóng, Chú ah, ēng chit ê chúi hō͘ góa, hō͘ góa bōe chhùi-ta, ia̍h bián lâi chiah hn̄g chhiūⁿ.","tghg":"婦仁人對伊講：「主啊，用此個水互我，互我𣍐嘴乾，亦免來即遠(chiah-hn̄g)汲(chhiūⁿ)。」","bklhl":"婦人人對伊講，主ah，用chit ê水hō͘我，hō͘我bōe嘴乾，亦免來chiah遠chhiūⁿ。"}},{"book":"約","chapter":4,"verse":16,"versions":{"unv":"耶穌說：「你去叫你丈夫也到這裡來。」","bklcl":"Iâ-so͘ kā i kóng, Khì kiò lí ê tiōng-hu chiah koh lâi.","tghg":"耶穌給伊講：「去叫你的丈夫才(chiah)閣來。」","bklhl":"耶穌kā伊講，去叫你ê丈夫chiah koh來。"}},{"book":"約","chapter":4,"verse":17,"versions":{"unv":"婦人說：「我沒有丈夫。」耶穌說：「你說沒有丈夫是不錯的。","bklcl":"Hū-jîn-lâng ìn I kóng, Góa bô tiōng-hu. Iâ-so͘ kā i kóng, Lí kóng, Bô tiōng-hu, sī tio̍h;","tghg":"婦仁人應伊講：「我無丈夫。」耶穌給伊講：「你講無丈夫是著。","bklhl":"婦人人應伊講，我無丈夫。耶穌kā伊講，你講，無丈夫，是tio̍h；"}},{"book":"約","chapter":4,"verse":18,"versions":{"unv":"你已經有五個丈夫，你現在有的並不是你的丈夫。你這話是真的。」","bklcl":"in-ūi lí bat ū gō͘ ê tiōng-hu; taⁿ só͘ ū ê m̄ sī lí ê tiōng-hu; lí ê ōe chin-chiàⁿ tio̍h.","tghg":"因為你曾有五個丈夫，今所有的呣是你的丈夫。你的話真正著。」","bklhl":"因為你bat有五個丈夫；taⁿ所有ê m̄是你ê丈夫；你ê話真正tio̍h。"}},{"book":"約","chapter":4,"verse":19,"versions":{"unv":"婦人說：「先生，我看出你是先知。","bklcl":"Hū-jîn-lâng kā i kóng, Chú ah, góa khòaⁿ lí sī sian-ti.","tghg":"婦仁人給伊講：「主啊，我看你是先知。","bklhl":"婦人人kā伊講，主ah，我看你是先知。"}},{"book":"約","chapter":4,"verse":20,"versions":{"unv":"我們的祖宗在這山上禮拜，你們倒說，應當禮拜的地方是在耶路撒冷。」","bklcl":"Goán chó͘ bat tī chit ê soaⁿ kèng-pài; nā-sī lín kóng kèng-pài ê só͘-chāi eng-kai tī Iâ-lō͘-sat-léng.","tghg":"阮祖曾佇此個山敬拜，若是恁講敬拜的所在應該佇耶路撒冷。」","bklhl":"阮祖 bat tī chit ê山敬拜；但是lín講敬拜ê所在應該tī耶路撒冷。"}},{"book":"約","chapter":4,"verse":21,"versions":{"unv":"耶穌說：「婦人，你當信我。時候將到，你們拜父，也不在這山上，也不在耶路撒冷。","bklcl":"Iâ-so͘ kā i kóng, Hū-jîn-lâng ah, tio̍h sìn góa, sî beh kàu lah, lín kèng-pài Pē ia̍h bô tī chit ê soaⁿ, ia̍h bô tī Iâ-lō͘-sat-léng.","tghg":"耶穌給伊講：「婦仁人啊，著信我。時欲到啦，恁敬拜父，亦無佇此個山，亦無佇耶路撒冷。","bklhl":"耶穌kā伊講，婦人人ah，tio̍h信我，時beh到lah，lín敬拜父亦無tī chit ê山，亦無tī耶路撒冷。"}},{"book":"約","chapter":4,"verse":22,"versions":{"unv":"你們所拜的，你們不知道；我們所拜的，我們知道，因為救恩是從猶太人出來的。","bklcl":"Lín kèng-pài lín só͘ m̄ chai ê; goán kèng-pài goán só͘ chai ê; in-ūi chín-kiù sī tùi Iû-thài lâng chhut.","tghg":"恁敬拜恁所呣知的；阮敬拜阮所知的，因為拯救是對猶太人出。","bklhl":"Lín敬拜lín所m̄知ê；阮敬拜阮所知ê；因為拯救是tùi偤太人出。"}},{"book":"約","chapter":4,"verse":23,"versions":{"unv":"時候將到，如今就是了，那真正拜父的，要用心靈和誠實拜他，因為父要這樣的人拜他。","bklcl":"Nā-sī sî beh kàu, hiān-kim chiū-sī, chin-si̍t kèng-pài ê beh ēng sîn ēng chin-si̍t kèng-pài Pē; in-ūi Pē sī ài chit hō lâng kèng-pài I.","tghg":"若是時欲到，現今就是，真實敬拜的，欲用神用真實敬拜父，因為父是愛此號人敬拜伊。」","bklhl":"但是時beh到，現今就是，真實敬拜ê beh用神用真實敬拜父；因為父是ài chit號人敬拜伊。"}},{"book":"約","chapter":4,"verse":24,"versions":{"unv":"　神是個靈（或無個字），所以拜他的必須用心靈和誠實拜他。」","bklcl":"Siōng-tè sī Sîn; kèng-pài I ê lâng, tio̍h ēng sîn ēng chin-si̍t lâi kèng-pài.","tghg":"上帝是神，敬拜伊的人著用神用真實來敬拜。","bklhl":"上帝是神；敬拜伊ê人，tio̍h用神用真實來敬拜。"}},{"book":"約","chapter":4,"verse":25,"versions":{"unv":"婦人說：「我知道彌賽亞（就是那稱為基督的）要來；他來了，必將一切的事都告訴我們。」","bklcl":"Hū-jîn-lâng kā I kóng, Góa chai Bí-sài-a teh-beh kàu; I nā kàu beh ēng it-chhè ê sū kā goán kóng. (Bí-sài-a hoan-e̍k chiū-sī Ki-tok).","tghg":"婦仁人給伊講：「我知彌賽亞啲欲到；伊若到，欲用一切的事給阮講。」（彌賽亞翻譯就是基督）。","bklhl":"婦人人kā伊講，我知彌賽亞teh-beh到；伊若到beh用一切ê事kā阮講。(彌賽亞翻譯就是基督)。"}},{"book":"約","chapter":4,"verse":26,"versions":{"unv":"耶穌說：「這和你說話的就是他！」","bklcl":"Iâ-so͘ kā i kóng, Góa chit ê teh kap lí kóng ōe ê, chiū-sī.","tghg":"耶穌給伊講：「我此個啲及你講話的就是！」","bklhl":"耶穌kā伊講，我chit ê teh kap你講話ê，就是。"}},{"book":"約","chapter":4,"verse":27,"versions":{"unv":"當下門徒回來，就希奇耶穌和一個婦人說話；只是沒有人說：「你是要甚麼？」或說：「你為甚麼和她說話？」","bklcl":"Hit-sî I ê ha̍k-seng kàu; kî-koài I kap hū-jîn-lâng kóng ōe; to̍k-to̍k bô lâng kóng, Lí beh sím-mi̍h tāi-chì? á-sī kóng, Lí siáⁿ-sū kap hū-jîn-lâng kóng ōe?","tghg":"彼時伊的學生到，奇怪伊及婦仁人講話；獨獨無人講：「你欲甚麼代誌？」抑是講：「你啥事及婦仁人講話？」","bklhl":"Hit時伊ê學生到；奇怪伊kap婦人人講話；獨獨無人講，你beh甚麼tāi-chì？á是講，你啥事kap婦人人講話？"}},{"book":"約","chapter":4,"verse":28,"versions":{"unv":"那婦人就留下水罐子，往城裡去，對眾人說：","bklcl":"Hū-jîn-lâng sûi-sî pàng-hē i ê chúi-pân, ji̍p siâⁿ, kā lâng kóng,","tghg":"婦仁人隨時放下(pàng-hē)伊的水瓶(pân)，入城，給人講：","bklhl":"婦人人隨時放下伊ê水瓶，入城，kā人講，"}},{"book":"約","chapter":4,"verse":29,"versions":{"unv":"「你們來看！有一個人將我素來所行的一切事都給我說出來了，莫非這就是基督嗎？」","bklcl":"Lâi khòaⁿ chi̍t lâng, góa pêng-sò͘ kiâⁿ ê sū, I lóng kā góa kóng; chit-ê chóng bô sī Ki-tok ah?","tghg":"「來看！一人我平素行的事，伊攏給我講，此個總無是基督啊？」","bklhl":"來看一人，我平素行ê事，伊lóng kā我講；chit ê總無是基督ah？"}},{"book":"約","chapter":4,"verse":30,"versions":{"unv":"眾人就出城，往耶穌那裡去。","bklcl":"In chiū chhut siâⁿ, lâi chiū-kūn Iâ-so͘.","tghg":"𪜶就出城，來就近耶穌。","bklhl":"In就出城，來就近耶穌。"}},{"book":"約","chapter":4,"verse":31,"versions":{"unv":"這其間，門徒對耶穌說：「拉比，請吃。」","bklcl":"Tng sî ha̍k-seng kiû I kóng, Lia̍p-pí lâi chia̍h.","tghg":"當時，學生求伊講：「拉比，來食。」","bklhl":"當時學生求伊講，拉比來食。"}},{"book":"約","chapter":4,"verse":32,"versions":{"unv":"耶穌說：「我有食物吃，是你們不知道的。」","bklcl":"Nā-sī I kā in kóng, Góa ū bí-niû thang chia̍h, lín só͘ m̄ chai ê.","tghg":"若是伊給𪜶講：「我有米糧通食，恁所呣知的。」","bklhl":"但是伊kā in講，我有米糧thang食，lín所m̄知ê。"}},{"book":"約","chapter":4,"verse":33,"versions":{"unv":"門徒就彼此對問說：「莫非有人拿甚麼給他吃嗎？」","bklcl":"Ha̍k-seng chiū saⁿ-kap kóng, Kiám ū lâng hō͘ I chia̍h mah?","tghg":"學生就相及講：「豈有人互伊食嗎？」","bklhl":"學生就saⁿ-kap講，Kiám有人hō͘伊食mah？"}},{"book":"約","chapter":4,"verse":34,"versions":{"unv":"耶穌說：「我的食物就是遵行差我來者的旨意，做成他的工。","bklcl":"Iâ-so͘ kā in kóng, Kiâⁿ chhe góa ê ê chí-ì, lâi bêng-pe̍k I ê kang, chiū-sī góa ê bí-niû.","tghg":"耶穌給𪜶講：「行(kiâⁿ)差我者的旨意，來明白伊的工，就是我的米糧。","bklhl":"耶穌kā in講，行差我ê ê旨意，來明白伊ê工，就是我ê米糧。"}},{"book":"約","chapter":4,"verse":35,"versions":{"unv":"你們豈不說『到收割的時候還有四個月』嗎？我告訴你們，舉目向田觀看，莊稼已經熟了（原文是發白），可以收割了。","bklcl":"Lín kiám bô kóng, Iáu ū sì ge̍h ji̍t, chiū siu-koah ê sî kàu mah? Góa kā lín kóng, Kia̍h ba̍k khòaⁿ hn̂g, í-keng se̍k, thang koah lah.","tghg":"恁豈無講『猶有四月日就收割的時到』嗎？我給恁講，攑目看園，已經熟，通割啦。","bklhl":"Lín kiám無講，iáu有四月日，就收割ê時到mah？我kā lín講，kia̍h目看園，已經熟，thang割lah。"}},{"book":"約","chapter":4,"verse":36,"versions":{"unv":"收割的人得工價，積蓄五穀到永生，叫撒種的和收割的一同快樂。","bklcl":"Siu-koah ê lâng tit-tio̍h kang-chîⁿ, chek-chū gō͘-kak kàu éng-oa̍h; hō͘ iā-chéng ê, siu-koah ê, saⁿ-kap hoaⁿ-hí.","tghg":"收割的人得著工錢，積聚五穀到永活，互撒(iā)種的、收割的相及歡喜。","bklhl":"收割ê人得tio̍h工錢，積聚五穀到永活；hō͘掖種ê，收割ê，saⁿ-kap歡喜。"}},{"book":"約","chapter":4,"verse":37,"versions":{"unv":"俗語說：『那人撒種，這人收割』，這話可見是真的。","bklcl":"In-ūi sio̍k-gú só͘ kóng, Chit-ê iā-chéng, hit-ê siu-koah, tùi án-ni chin-chiàⁿ ū iáⁿ.","tghg":"因為俗語所講：『此個撒種，彼個收割』，對按呢真正有影。","bklhl":"因為俗語所講，Chit ê掖種，hit ê收割，tùi án-ni真正有影。"}},{"book":"約","chapter":4,"verse":38,"versions":{"unv":"我差你們去收你們所沒有勞苦的；別人勞苦，你們享受他們所勞苦的。」","bklcl":"Góa chhe lín siu-koah lín só͘ bô tio̍h-bôa ê; pa̍t lâng í-keng tio̍h-bôa, lín hióng-siū in só͘ tio̍h-bôa ê.","tghg":"我差恁收割恁所無著磨的；別人已經著磨，恁享受𪜶所著磨的。」","bklhl":"我差lín收割lín所無tio̍h磨ê；別人已經tio̍h磨，lín享受in所tio̍h磨ê。"}},{"book":"約","chapter":4,"verse":39,"versions":{"unv":"那城裡有好些撒馬利亞人信了耶穌，因為那婦人作見證說：「他將我素來所行的一切事都給我說出來了。」","bklcl":"Hit ê siâⁿ ū Sat-má-lī-a lâng chōe-chōe sìn I, sī in-ūi hū-jîn-lâng kan-chèng, kóng, Góa pêng-sò͘ kiâⁿ ê sū, I lóng kā góa kóng.","tghg":"彼個城有撒瑪利亞人多多信伊，是因為婦仁人干證講：「我平素行的事伊攏給我講。」","bklhl":"Hit-ê城有撒馬利亞人chōe-chōe信伊，是因為婦人人干證，講，我平素行ê事，伊lóng kā我講。"}},{"book":"約","chapter":4,"verse":40,"versions":{"unv":"於是撒馬利亞人來見耶穌，求他在他們那裡住下，他便在那裡住了兩天。","bklcl":"Tùi án-ni, Sat-má-lī-a lâng chiū-kūn Iâ-so͘ ê sî, kiû I kap in tòa; I chiū tòa hia nn̄g ji̍t.","tghg":"對按呢撒瑪利亞人就近耶穌的時，求伊及𪜶住，伊就住遐二日。","bklhl":"Tùi án-ni，撒馬利亞人就近耶穌ê時，求伊kap in tòa；伊就tòa hia兩日。"}},{"book":"約","chapter":4,"verse":41,"versions":{"unv":"因耶穌的話，信的人就更多了，","bklcl":"In-ūi I ê ōe lâi sìn ê lâng koh khah chōe;","tghg":"因為伊的話，來信的人閣卡多，","bklhl":"因為伊ê話來信ê人koh-khah chōe；"}},{"book":"約","chapter":4,"verse":42,"versions":{"unv":"便對婦人說：「現在我們信，不是因為你的話，是我們親自聽見了，知道這真是救世主。」","bklcl":"kā hū-jîn-lâng kóng, Goán taⁿ m̄ sī tùi lí ê ōe lâi sìn; sī chhin-sin thiaⁿ-kìⁿ, chai I chin-chiàⁿ sī sè-kan ê Kiù-chú.","tghg":"給婦仁人講：「阮今呣是對你的話來信，是親身聽見，知伊真正是世間的救主。」","bklhl":"kā婦人人講，阮taⁿ m̄是對你ê話來信；是親身聽見，知伊真正是世間ê救主。"}},{"book":"約","chapter":4,"verse":43,"versions":{"unv":"過了那兩天，耶穌離了那地方，往加利利去。","bklcl":"Kè nn̄g ji̍t, Iâ-so͘ lī-khui hia, khì Ka-lī-lī.","tghg":"過二日，耶穌離開遐，去加利利。","bklhl":"過兩日，耶穌離開hia，去加利利。"}},{"book":"約","chapter":4,"verse":44,"versions":{"unv":"因為耶穌自己作過見證說：「先知在本地是沒有人尊敬的。」","bklcl":"In-ūi Iâ-so͘ ka-kī kan-chèng, kóng, Sian-ti lâng tī pún só͘-chāi bô chun-kùi.","tghg":"因為耶穌家己干證講：「先知人佇本所在無尊貴。」","bklhl":"因為耶穌家己干證，講，先知人tī本所在無尊貴。"}},{"book":"約","chapter":4,"verse":45,"versions":{"unv":"到了加利利，加利利人既然看見他在耶路撒冷過節所行的一切事，就接待他，因為他們也是上去過節。","bklcl":"Kàu Ka-lī-lī ê sî, Ka-lī-lī lâng chiap-la̍p I, in-ūi bat khòaⁿ I tī Iâ-lō͘-sat-léng tng choeh-kî tiong só͘ kiâⁿ it-chhè ê tāi-chì; in-ūi in pún-sin ia̍h ū khì hù choeh-kî.","tghg":"到加利利的時，加利利人接納伊，因為曾看伊佇耶路撒冷當節期中所行一切的代誌，因為𪜶本身亦有去赴節期。","bklhl":"到加利利ê時，加利利人接納伊，因為bat看伊tī耶路撒冷當節期中所行一切ê tāi-chì；因為in本身亦有去赴節期。"}},{"book":"約","chapter":4,"verse":46,"versions":{"unv":"耶穌又到了加利利的迦拿，就是他從前變水為酒的地方。有一個大臣，他的兒子在迦百農患病。","bklcl":"Iâ-so͘ koh kàu Ka-lī-lī ê Ka-ná, chiū-sī I ēng chúi piàn chiú ê só͘-chāi. Ū ông ê jîn-sîn, i ê kiáⁿ phòa-pīⁿ tī Ka-pek-lông.","tghg":"耶穌閣到加利利的迦拿，就是伊用水變酒的所在。有王的人臣(jîn-sîn)，伊的子破病佇迦百農。","bklhl":"耶穌koh到加利利ê Ka-ná，就是伊用水變酒ê所在。有王ê人臣，伊ê kiáⁿ破病tī迦百農。"}},{"book":"約","chapter":4,"verse":47,"versions":{"unv":"他聽見耶穌從猶太到了加利利，就來見他，求他下去醫治他的兒子，因為他兒子快要死了。","bklcl":"Thiaⁿ-kìⁿ Iâ-so͘ tùi Iû-thài kàu Ka-lī-lī, chiū khì chiū-kūn I, kiû I lo̍h-khì i-tī i ê kiáⁿ; in-ūi teh-beh sí lah.","tghg":"聽見耶穌對猶太到加利利，就去就近伊，求伊落去醫治伊的子，因為啲欲死啦。","bklhl":"聽見耶穌tùi偤太到加利利，就去就近伊，求伊落去醫治伊ê kiáⁿ；因為teh-beh死lah。"}},{"book":"約","chapter":4,"verse":48,"versions":{"unv":"耶穌就對他說：「若不看見神蹟奇事，你們總是不信。」","bklcl":"Iâ-so͘ tùi i kóng, Nā bô khòaⁿ-kìⁿ sîn-jiah kî-sū, lín tek-khak m̄ sìn.","tghg":"耶穌對伊講：「若無看見神蹟奇事，恁的確呣信。」","bklhl":"耶穌對伊講，若無看見神蹟奇事，lín的確m̄信。"}},{"book":"約","chapter":4,"verse":49,"versions":{"unv":"那大臣說：「先生，求你趁著我的孩子還沒有死就下去。」","bklcl":"Ông ê jîn-sîn tùi I kóng, Chú ah, thàn góa ê sòe-kiáⁿ iáu-bē sí, lo̍h-lâi-khì.","tghg":"王的人臣對伊講：「主啊，趁我的細子猶未死落(lo̍h)來去。」","bklhl":"王ê人臣對伊講，主ah，趁我ê細kiáⁿ iáu-bē死，落來去。"}},{"book":"約","chapter":4,"verse":50,"versions":{"unv":"耶穌對他說：「回去吧，你的兒子活了！」那人信耶穌所說的話就回去了。","bklcl":"Iâ-so͘ kā i kóng, Khì ah, lí ê kiáⁿ oa̍h lah. Hit lâng sìn Iâ-so͘ kā i kóng ê ōe, chiū khì.","tghg":"耶穌給伊講：「去啊，你的子活啦！」彼人信耶穌給伊講的話就去。","bklhl":"耶穌kā伊講，去ah，你ê kiáⁿ活lah。Hit人信耶穌kā伊講ê話，就去。"}},{"book":"約","chapter":4,"verse":51,"versions":{"unv":"正下去的時候，他的僕人迎見他，說他的兒子活了。","bklcl":"Tú-tú lo̍h-khì ê sî, i ê lô͘-po̍k kúi-nā lâng tú-tio̍h i, kā i kóng i ê kiáⁿ oa̍h lah.","tghg":"抵抵(tú-tú)落去的時，伊的奴僕幾若人抵著(tú-tio̍h)伊，給伊講伊的子活啦。","bklhl":"Tú-tú落去ê時，伊ê奴僕kúi-nā人tú-tio̍h伊，kā伊講伊ê kiáⁿ活lah。"}},{"book":"約","chapter":4,"verse":52,"versions":{"unv":"他就問甚麼時候見好的。他們說：「昨日未時熱就退了。」","bklcl":"Chiū mn̄g in, Sím-mi̍h sî chiah khah hó? In chiū kā i kóng, Chā-ji̍t-tàu chi̍t tiám cheng jia̍t thè.","tghg":"就問𪜶甚麼時才卡好。𪜶就給伊講：「昨日晝(chā-ji̍t-tàu)一點鐘熱退。」","bklhl":"就問in，甚麼時chiah khah好？In就kā伊講，昨日晝一點鐘，熱退。"}},{"book":"約","chapter":4,"verse":53,"versions":{"unv":"他便知道這正是耶穌對他說「你兒子活了」的時候；他自己和全家就都信了。","bklcl":"Lāu-pē chai hit sî tú-tú sī Iâ-so͘ kóng, Lí ê kiáⁿ oa̍h lah, ê sî; i ka-kī kap choân-ke chiū lóng sìn.","tghg":"老父知彼時抵抵是耶穌講「你的子活啦」的時；伊家己及全家就攏信。","bklhl":"老父知hit時tú-tú是耶穌講，你ê kiáⁿ活lah，ê時；伊家己kap全家就lóng信。"}},{"book":"約","chapter":4,"verse":54,"versions":{"unv":"這是耶穌在加利利行的第二件神蹟，是他從猶太回去以後行的。","bklcl":"Chit ê tē jī pái ê sîn-jiah, sī Iâ-so͘ tùi Iû-thài kàu Ka-lī-lī í-āu só͘ kiâⁿ ê.","tghg":"此個第二擺的神蹟，是耶穌對猶太到加利利以後所行的。","bklhl":"Chit ê第二pái ê神蹟，是耶穌tùi偤太到加利利以後所行ê。"}}]