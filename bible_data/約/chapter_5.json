[{"book":"約","chapter":5,"verse":1,"versions":{"unv":"這事以後，到了猶太人的一個節期，耶穌就上耶路撒冷去。","bklcl":"Chiah-ê sū í-āu, ū Iû-thài lâng ê choeh-kî; Iâ-so͘ chiūⁿ Iâ-lō͘-sat-léng.","tghg":"諸個事以後，有猶太人的節期，耶穌上耶路撒冷，","bklhl":"Chiah-ê事以後，有偤太人ê節期；耶穌上耶路撒冷。"}},{"book":"約","chapter":5,"verse":2,"versions":{"unv":"在耶路撒冷，靠近羊門有一個池子，希伯來話叫作畢士大，旁邊有五個廊子；","bklcl":"Tī Iâ-lō͘-sat-léng, kūn Iûⁿ-mn̂g, ū tî, Hi-pek-lâi ê khiuⁿ-kháu kiò chòe Pit-sū-tāi, ū gō͘ ê léng-lông.","tghg":"佇耶路撒冷，近羊門，有池，希伯來的腔口叫做畢士大，有五個兩廊(léng-lông)；","bklhl":"Tī耶路撒冷，近羊門，有池，希伯來ê腔口叫做Pit-sū-tāi，有五個léng廊。"}},{"book":"約","chapter":5,"verse":3,"versions":{"unv":"裡面躺著瞎眼的、瘸腿的、血氣枯乾的許多病人。（有古卷加：等候水動；","bklcl":"Hit lāi-bīn ū chhiⁿ-mî ê, pái-kha ê, huih ko͘-tâ ê, chōe-chōe pīⁿ lâng tó-teh.","tghg":"彼內面有睛瞑的、跛腳的、血枯焦(ko͘-tâ)的、多多病人倒啲。","bklhl":"Hit內面有chhiⁿ-mî ê，跛腳ê，血枯焦ê，chōe-chōe病人倒teh。"}},{"book":"約","chapter":5,"verse":4,"versions":{"unv":"因為有天使按時下池子攪動那水，水動之後，誰先下去，無論害甚麼病就痊癒了。）","tghg":"因為有時天使落地，互水陣動；水已經陣動(tín-tāng)，頭一個落池的，不論甚麼病，就好。"}},{"book":"約","chapter":5,"verse":5,"versions":{"unv":"在那裡有一個人，病了三十八年。","bklcl":"Tī hia ū chi̍t lâng, phòa-pīⁿ saⁿ-cha̍p-poeh nî.","tghg":"佇遐有一人，破病三十八年。","bklhl":"Tī hia有一人，破病三十八年。"}},{"book":"約","chapter":5,"verse":6,"versions":{"unv":"耶穌看見他躺著，知道他病了許久，就問他說：「你要痊癒嗎？」","bklcl":"Iâ-so͘ khòaⁿ-kìⁿ i tó-teh, chai i ê pīⁿ í-keng kú, kā i kóng, Lí ài tit-tio̍h hó mah?","tghg":"耶穌看見伊倒啲，知伊的病已經久，給伊講：「你愛得著好嗎？」","bklhl":"耶穌看見伊倒teh，知伊ê病已經久，kā伊講，你ài得tio̍h好mah？"}},{"book":"約","chapter":5,"verse":7,"versions":{"unv":"病人回答說：「先生，水動的時候，沒有人把我放在池子裡；我正去的時候，就有別人比我先下去。」","bklcl":"Phòa-pīⁿ ê lâng ìn I kóng, Chú ah, chúi tín-tāng ê sî, bô lâng thang hû góa lo̍h tî; kàu góa lâi ê sî, pa̍t lâng tāi-seng góa lo̍h-khì lah.","tghg":"破病的人應伊講：「主啊，水振動的時，無人通扶我落池；到我來的時，別人代先我落去啦。」","bklhl":"破病ê人應伊講，主ah，水振動ê時，無人thang扶我落池；到我來ê時，別人事先我落去lah。"}},{"book":"約","chapter":5,"verse":8,"versions":{"unv":"耶穌對他說：「起來，拿你的褥子走吧！」","bklcl":"Iâ-so͘ kā i kóng, Khí-lâi, giâ lí ê pho͘-á khì kiâⁿ.","tghg":"耶穌給伊講：「起來，夯(giâ)你的舖仔(pho͘-á)去行(kiâⁿ)！」","bklhl":"耶穌kā伊講，起來，giâ你ê舖á去行。"}},{"book":"約","chapter":5,"verse":9,"versions":{"unv":"那人立刻痊癒，就拿起褥子來走了。","bklcl":"Hit lâng chek-sî hó, chiū giâ i ê pho͘-á khì kiâⁿ.","tghg":"彼人即時好，就夯伊的舖仔去行。","bklhl":"Hit人即時好，就giâ伊ê舖á去行。"}},{"book":"約","chapter":5,"verse":10,"versions":{"unv":"那天是安息日，所以猶太人對那醫好的人說：「今天是安息日，你拿褥子是不可的。」","bklcl":"Hit ji̍t sī an-hioh-ji̍t, Iû-thài lâng chiū kā tit-tio̍h i-hó ê lâng kóng, kin-á-ji̍t sī an-hioh-ji̍t, lí giâ pho͘-á sī m̄ ha̍p-gî.","tghg":"彼日是安息日，猶太人就給得著醫好的人講：「今仔日是安息日，你夯舖仔是呣合宜(ha̍p-gî)。」","bklhl":"Hit日是安歇日，偤太人就kā得tio̍h醫好ê人講，今á日是安歇日，你giâ舖á是m̄合宜。"}},{"book":"約","chapter":5,"verse":11,"versions":{"unv":"他卻回答說：「那使我痊癒的，對我說：『拿你的褥子走吧。』」","bklcl":"Nā-sī i ìn kóng, Hit-ê i-hó góa ê kā góa kóng, Giâ lí ê pho͘-á lâi kiâⁿ.","tghg":"若是伊應講：「彼個醫好我的，給我講：『夯你的舖仔來行。』」","bklhl":"但是伊應講，Hit-ê醫好我ê kā我講，Giâ你ê舖á來行。"}},{"book":"約","chapter":5,"verse":12,"versions":{"unv":"他們問他說：「對你說『拿褥子走』的是甚麼人？」","bklcl":"In mn̄g i, kóng, Kā lí kóng, Giâ pho͘-á lâi kiâⁿ ê, sī sím-mi̍h lâng?","tghg":"𪜶問伊講：「給你講『夯舖仔來行的』是甚麼人？」","bklhl":"In問伊，講，Kā你講，Giâ舖á來行ê，是甚麼人？"}},{"book":"約","chapter":5,"verse":13,"versions":{"unv":"那醫好的人不知道是誰；因為那裡的人多，耶穌已經躲開了。","bklcl":"Tit-tio̍h hó ê lâng m̄ chai I sī chī-chūi; in-ūi Iâ-so͘ í-keng khì pa̍t ūi, sī hit só͘-chāi ê lâng chōe.","tghg":"得著好的人呣知伊是是誰；因為耶穌已經去別位，是彼所在的人多。","bklhl":"得tio̍h好ê人m̄知伊是是誰；因為耶穌已經去別位，是hit所在ê人chōe。"}},{"book":"約","chapter":5,"verse":14,"versions":{"unv":"後來耶穌在殿裡遇見他，對他說：「你已經痊癒了，不要再犯罪，恐怕你遭遇的更加利害。」","bklcl":"Āu-lâi Iâ-so͘ tī tiān-ni̍h tú-tio̍h i, chiū kā i kóng, Lí í-keng tit-tio̍h hó; bo̍h-tit koh hoān-chōe, kiaⁿ-liáu lí tú-tio̍h koh khah chhám.","tghg":"後來耶穌佇殿裡抵著(tú-tio̍h)伊，就給伊講：「你已經得著好，莫得閣犯罪，驚了你抵著閣卡慘。」","bklhl":"後來耶穌tī殿裡tú-tio̍h伊，就kā伊講，你已經得tio̍h好；莫得koh犯罪，驚了你tú-tio̍h koh-khah慘。"}},{"book":"約","chapter":5,"verse":15,"versions":{"unv":"那人就去告訴猶太人，使他痊癒的是耶穌。","bklcl":"Hit lâng chiū khì kā Iû-thài lâng kóng, i-hó i ê chiū-sī Iâ-so͘.","tghg":"彼人就去給猶太人講，醫好伊的就是耶穌。","bklhl":"Hit人就去kā偤太人講，醫好伊ê就是耶穌。"}},{"book":"約","chapter":5,"verse":16,"versions":{"unv":"所以猶太人逼迫耶穌，因為他在安息日做了這事。","bklcl":"Só͘-í Iû-thài lâng khún-tio̍k Iâ-so͘, in-ūi I tī an-hioh-ji̍t chòe chiah-ê tāi-chì.","tghg":"所以猶太人窘逐(khún-tio̍k)耶穌，因為伊佇安息日做諸個代誌。","bklhl":"所以偤太人khún-tio̍k耶穌，因為伊tī安歇日做chiah ê tāi-chì。"}},{"book":"約","chapter":5,"verse":17,"versions":{"unv":"耶穌就對他們說：「我父做事直到如今，我也做事。」","bklcl":"Iâ-so͘ ìn kóng, Góa ê Pē kiâⁿ tāi-chì kàu taⁿ, góa ia̍h kiâⁿ tāi-chì.","tghg":"耶穌應講：「我的父行代誌到今，我亦行代誌。」","bklhl":"耶穌應講，我ê父行tāi-chì到taⁿ，我亦行tāi-chì。"}},{"book":"約","chapter":5,"verse":18,"versions":{"unv":"所以猶太人越發想要殺他；因他不但犯了安息日，並且稱　神為他的父，將自己和　神當作平等。","bklcl":"Só͘-í Iû-thài lâng it-hoat beh thâi I, in-ūi I m̄ nā hoān-tio̍h an-hioh-ji̍t, koh kóng Siōng-tè chòe I ê Pē, chiong pún-sin sǹg chòe kap Siōng-tè pîⁿ.","tghg":"所以猶太人益發欲刣(thâi)伊；因為伊呣若犯著安息日，閣講上帝做伊的父，將本身算做(sǹg chòe)及上帝平。","bklhl":"所以偤太人益發beh 刣伊，因為伊m̄若犯tio̍h安歇日，koh講上帝做伊ê父，將本身算做kap上帝平。"}},{"book":"約","chapter":5,"verse":19,"versions":{"unv":"耶穌對他們說：「我實實在在地告訴你們，子憑著自己不能做甚麼，惟有看見父所做的，子才能做；父所做的事，子也照樣做。","bklcl":"Iâ-so͘ chiū ìn kóng, Góa si̍t-si̍t kā lín kóng, Kiáⁿ nā m̄ sī khòaⁿ-kìⁿ Pē kiâⁿ ê, chiū ka-kī bōe kiâⁿ sím-mi̍h; in-ūi kìⁿ-nā Pē só͘ kiâⁿ ê, Kiáⁿ ia̍h chiàu án-ni kiâⁿ.","tghg":"耶穌就應講：「我實實給恁講，子若呣是看見父行的，就家己𣍐行甚麼；因為見若父所行的，子亦照按呢行。","bklhl":"耶穌就應講，我實實kā lín講，Kiáⁿ若m̄是看見父行ê，就家己bōe行甚麼；因為見若父所行ê，Kiáⁿ亦照án-ni行。"}},{"book":"約","chapter":5,"verse":20,"versions":{"unv":"父愛子，將自己所做的一切事指給他看，還要將比這更大的事指給他看，叫你們希奇。","bklcl":"In-ūi Pē thiàⁿ Kiáⁿ, chiong pún-sin só͘ kiâⁿ ê lóng-chóng hō͘ I khòaⁿ; ia̍h beh chiong pí chiah-ê khah tōa ê só͘ kiâⁿ hō͘ I khòaⁿ, tì-kàu lín kî-koài.","tghg":"因為父疼子，將本身所行的攏總互伊看，亦欲將比(chiong-pí)諸個卡大的所行互伊看，致到恁奇怪。","bklhl":"因為父疼Kiáⁿ，將本身所行ê lóng總hō͘伊看；亦beh將比chiah ê khah大ê所行hō͘伊看，致到lín奇怪。"}},{"book":"約","chapter":5,"verse":21,"versions":{"unv":"父怎樣叫死人起來，使他們活著，子也照樣隨自己的意思使人活著。","bklcl":"In-ūi chhin-chhiūⁿ Pē hō͘ sí-lâng khí-lâi, koh hō͘ in oa̍h, Kiáⁿ ia̍h sī án-ni hō͘ I só͘ ài ê lâng koh oa̍h.","tghg":"因為親像父互死人起來，閣互𪜶活，子亦是按呢互伊所愛的人復活。","bklhl":"因為親像父hō͘死人起來，koh hō͘ in活，Kiáⁿ亦是án-ni hō͘伊所ài ê人koh活。"}},{"book":"約","chapter":5,"verse":22,"versions":{"unv":"父不審判甚麼人，乃將審判的事全交與子，","bklcl":"In-ūi Pē ia̍h bô sím-phòaⁿ lâng, to̍k-to̍k ēng sím-phòaⁿ ê sū lóng kau-tāi Kiáⁿ; beh hō͘ chèng lâng lóng chun-kèng Kiáⁿ, chhin-chhiūⁿ chun-kèng Pē.","tghg":"因為父亦無審判人，獨獨用審判的事攏交代子，","bklhl":"因為父亦無審判人，獨獨用審判ê事lóng交帶Kiáⁿ；beh hō͘眾人lóng尊敬Kiáⁿ，親像尊敬父。"}},{"book":"約","chapter":5,"verse":23,"versions":{"unv":"叫人都尊敬子如同尊敬父一樣。不尊敬子的，就是不尊敬差子來的父。","bklcl":"Bô chun-kèng Kiáⁿ ê lâng, chiū-sī bô chun-kèng chhe I ê Pē.","tghg":"欲互眾人攏尊敬子親像尊敬父。無尊敬子的人，就是無尊敬差伊的父。","bklhl":"無尊敬Kiáⁿ ê人，就是無尊敬差伊ê父。"}},{"book":"約","chapter":5,"verse":24,"versions":{"unv":"我實實在在地告訴你們，那聽我話、又信差我來者的，就有永生；不至於定罪，是已經出死入生了。","bklcl":"Góa si̍t-si̍t kā lín kóng, Thiaⁿ góa ê ōe, ia̍h sìn chhe góa ê, chiū ū éng-oa̍h, bōe kàu siū sím-phòaⁿ, sī í-keng chhut sí ji̍p oa̍h lah.","tghg":"我實實給恁講，聽我的話、亦信差我的，就有永活；𣍐到受審判，是已經出死入活啦。","bklhl":"我實實kā lín講，聽我ê話，亦信差我ê，就有永活，bōe到受審判，是已經出死入活lah。"}},{"book":"約","chapter":5,"verse":25,"versions":{"unv":"我實實在在地告訴你們，時候將到，現在就是了，死人要聽見　神兒子的聲音，聽見的人就要活了。","bklcl":"Góa si̍t-si̍t kā lín kóng, Sî beh kàu, hiān-chāi chiū-sī lah, sí-lâng teh-beh thiaⁿ-kìⁿ Siōng-tè ê Kiáⁿ ê siaⁿ, iā thiaⁿ-kìⁿ ê lâng teh-beh oa̍h.","tghg":"我實實給恁講，時欲到，現在就是啦，死人啲欲聽見上帝的子的聲，也聽見的人啲欲活。","bklhl":"我實實kā lín講，時beh到，現在就是lah，死人teh-beh聽見上帝ê Kiáⁿ ê聲，也聽見ê人teh-beh活。"}},{"book":"約","chapter":5,"verse":26,"versions":{"unv":"因為父怎樣在自己有生命，就賜給他兒子也照樣在自己有生命，","bklcl":"In-ūi chhin-chhiūⁿ Pē tī pún-sin ū oa̍h-miā, I ia̍h sī án-ni hō͘ Kiáⁿ tī pún-sin ū oa̍h-miā;","tghg":"因為親像父佇本身有活命，伊亦是按呢互子佇本身有活命，","bklhl":"因為親像父tī本身有活命，伊亦是án-ni hō͘ Kiáⁿ tī本身有活命；"}},{"book":"約","chapter":5,"verse":27,"versions":{"unv":"並且因為他是人子，就賜給他行審判的權柄。","bklcl":"koh hō͘ I ū koân thang sím-phòaⁿ, in-ūi I sī chòe Jîn-chú.","tghg":"閣互伊有權通審判，因為伊是做人子。","bklhl":"koh hō͘伊有權thang審判，因為伊是做人子。"}},{"book":"約","chapter":5,"verse":28,"versions":{"unv":"你們不要把這事看作希奇。時候要到，凡在墳墓裡的，都要聽見他的聲音，就出來：","bklcl":"Bo̍h-tit lia̍h chit-ê chòe kî-koài; in-ūi sî beh kàu, kìⁿ-nā tī bōng-lāi ê beh thiaⁿ I ê siaⁿ, chiah chhut-lâi;","tghg":"莫得掠此個做奇怪。因為時欲到，見若佇墓內的，欲聽伊的聲，才出來；","bklhl":"莫得掠chit ê做奇怪；因為時beh到，見若tī墓內ê beh聽伊ê聲，chiah出來；"}},{"book":"約","chapter":5,"verse":29,"versions":{"unv":"行善的，復活得生；作惡的，復活定罪。","bklcl":"kiâⁿ hó ê koh khí-lâi, tit-tio̍h oa̍h; kiâⁿ pháiⁿ ê koh khí-lâi, siū sím-phòaⁿ.","tghg":"行好的，閣起來得著活；行歹的，閣起來受審判。","bklhl":"行好ê koh起來，得tio̍h活；行pháiⁿ ê koh起來，受審判。"}},{"book":"約","chapter":5,"verse":30,"versions":{"unv":"「我憑著自己不能做甚麼，我怎麼聽見就怎麼審判。我的審判也是公平的；因為我不求自己的意思，只求那差我來者的意思。」","bklcl":"Góa ka-kī bōe chòe sím-mi̍h; góa chiàu só͘ thiaⁿ-kìⁿ lâi sím-phòaⁿ; góa ê sím-phòaⁿ ia̍h sī kong-gī; in-ūi góa bô kiû ka-kī ê ì-sù, chiū-sī kiû chhe góa ê ê ì-sù.","tghg":"「我家己𣍐做甚麼，我照所聽見來審判。我的審判亦是公義；因為我無求家己的意思，就是求差我者的意思。」","bklhl":"我家己bōe做甚麼；我照所聽見來審判；我ê審判亦是公義；因為我無求家己ê意思，就是求差我ê ê意思。"}},{"book":"約","chapter":5,"verse":31,"versions":{"unv":"「我若為自己作見證，我的見證就不真。","bklcl":"Góa nā ūi-tio̍h ka-kī chòe kan-chèng, góa ê kan-chèng chiū bô chin.","tghg":"「我若為著家己做干證，我的干證就無真。","bklhl":"我若為tio̍h家己做干證，我ê干證就無真。"}},{"book":"約","chapter":5,"verse":32,"versions":{"unv":"另有一位給我作見證，我也知道他給我作的見證是真的。","bklcl":"Iáu ū ūi-tio̍h góa chòe kan-chèng ê; góa chai I só͘ ūi-tio̍h góa chòe kan-chèng ê sī chin.","tghg":"猶有為著我做干證的，我知伊所為著我做干證的是真。","bklhl":"iáu有為tio̍h我做干證ê；我知伊所為tio̍h我做干證ê是真。"}},{"book":"約","chapter":5,"verse":33,"versions":{"unv":"你們曾差人到約翰那裡，他為真理作過見證。","bklcl":"Lín bat chhe lâng chiū-kūn Iok-hān, i ū ūi-tio̍h chin-lí chòe kan-chèng.","tghg":"恁曾差人就近約翰，伊有為著真理做干證。","bklhl":"Lín bat差人就近約翰，伊有為tio̍h真理做干證。"}},{"book":"約","chapter":5,"verse":34,"versions":{"unv":"其實，我所受的見證不是從人來的；然而，我說這些話，為要叫你們得救。","bklcl":"Nā-sī góa só͘ siū ê kan-chèng, m̄ sī tùi lâng; to̍k-to̍k góa kóng chiah-ê, sī beh hō͘ lín tit-tio̍h kiù.","tghg":"若是我所受的干證，呣是對人；獨獨我講諸個，是欲互恁得著救。","bklhl":"但是我所受ê干證，m̄是tùi人；獨獨我講chiah ê，是beh hō͘ lín得tio̍h救。"}},{"book":"約","chapter":5,"verse":35,"versions":{"unv":"約翰是點著的明燈，你們情願暫時喜歡他的光。","bklcl":"Iok-hān chiū-sī teng, tiám to̍h koh kng; lín chêng-goān chiām-sî hoaⁿ-hí i ê kng.","tghg":"約翰就是燈，點𤏸(to̍h)閣光，恁情願暫時歡喜伊的光。","bklhl":"約翰就是燈，點to̍h koh光；lín情願暫時歡喜伊ê光。"}},{"book":"約","chapter":5,"verse":36,"versions":{"unv":"但我有比約翰更大的見證；因為父交給我要我成就的事，就是我所做的事，這便見證我是父所差來的。","bklcl":"Chóng-sī góa ū kan-chèng, pí Iok-hān ê khah tōa; in-ūi Pē só͘ kau-tāi góa lâi chiâⁿ ê sū, chiū-sī góa só͘ kiâⁿ chiah-ê sū, kan-chèng góa sī Pē só͘ chhe ê.","tghg":"總是我有干證比約翰的卡大；因為父所交代我來成的事，就是我所行諸個事，干證我是父所差的。","bklhl":"總是我有干證，比約翰ê khah大；因為父所交帶我來成ê事，就是我所行chiah ê事，干證我是父所差ê。"}},{"book":"約","chapter":5,"verse":37,"versions":{"unv":"差我來的父也為我作過見證。你們從來沒有聽見他的聲音，也沒有看見他的形像。","bklcl":"Chhe góa ê Pē, I ia̍h bat ūi-tio̍h góa chòe kan-chèng. Lín chiông-lâi m̄ bat thiaⁿ-kìⁿ I ê siaⁿ, ia̍h m̄ bat khòaⁿ-kìⁿ I ê hêng-siōng.","tghg":"差我的父，伊亦曾為著我做干證。恁從來呣曾聽見伊的聲，亦呣曾看見伊的形像。","bklhl":"差我ê父，伊ia̍h bat為tio̍h我做干證。Lín從來m̄-bat聽見伊ê聲，亦m̄-bat看見伊ê形象。"}},{"book":"約","chapter":5,"verse":38,"versions":{"unv":"你們並沒有他的道存在心裡；因為他所差來的，你們不信。","bklcl":"Koh lín bô I ê tō-lí chûn tī lín, in-ūi I só͘ chhe ê, lín m̄ sìn I.","tghg":"閣恁無伊的道理存佇恁；因為伊所差的，恁呣信伊。","bklhl":"Koh lín無伊ê道理存tī lín，因為伊所差ê，lín m̄信伊。"}},{"book":"約","chapter":5,"verse":39,"versions":{"unv":"你們查考聖經（或譯：應當查考聖經），因你們以為內中有永生；給我作見證的就是這經。","bklcl":"Lín káng-kiù chiah-ê sèng-keng, in-ūi phah-sǹg hit tiong-kan lín ū éng-oa̍h; ia̍h ūi-tio̍h góa chòe kan-chèng ê, chiū-sī chiah-ê sèng-keng;","tghg":"恁講究諸個聖經，因為拍算彼中間恁有永活；亦為著我做干證的就是諸個聖經。","bklhl":"Lín講究chiah ê聖經，因為phah算hit中間lín有永活；亦為tio̍h我做干證ê，就是chiah ê聖經；"}},{"book":"約","chapter":5,"verse":40,"versions":{"unv":"然而，你們不肯到我這裡來得生命。","bklcl":"lín iū bô beh chiū-kūn góa lâi tit-tio̍h oa̍h.","tghg":"恁又無欲就近我來得著活。","bklhl":"lín又無beh就近我來得tio̍h活。"}},{"book":"約","chapter":5,"verse":41,"versions":{"unv":"「我不受從人來的榮耀。","bklcl":"Góa bô tùi lâng siū êng-kng.","tghg":"「我無對人受榮光。","bklhl":"我無tùi人受榮光。"}},{"book":"約","chapter":5,"verse":42,"versions":{"unv":"但我知道，你們心裡沒有　神的愛。","bklcl":"Chóng-sī góa chai lín bô ū Siōng-tè ê thiàⁿ tī lín ê sim.","tghg":"總是我知，恁無有上帝的疼佇恁的心。","bklhl":"總是我知lín無有上帝ê疼tī lín ê心。"}},{"book":"約","chapter":5,"verse":43,"versions":{"unv":"我奉我父的名來，你們並不接待我；若有別人奉自己的名來，你們倒要接待他。","bklcl":"Góa tī góa ê Pē ê miâ lâi, lín m̄ chiap-la̍p góa; nā ū pa̍t lâng tī ka-kī ê miâ lâi, lín beh chiap-la̍p i.","tghg":"我佇我的父的名來，恁呣接納我；若有別人佇家己的名來，恁欲接納伊。","bklhl":"我tī我ê父ê名來，lín m̄接納我；若有別人tī家己ê名來，lín beh接納伊。"}},{"book":"約","chapter":5,"verse":44,"versions":{"unv":"你們互相受榮耀，卻不求從獨一之　神來的榮耀，怎能信我呢？","bklcl":"Lín tāi-ke saⁿ-kāng kiû êng-kng, m̄ kiû tùi to̍k-it ê Siōng-tè lâi ê êng-kng; cháiⁿ-iūⁿ ōe sìn?","tghg":"恁大家相共(saⁿ-kāng)求榮光，呣求對獨一的上帝來的榮光，怎樣會信？","bklhl":"Lín大家相仝求榮光，m̄求tùi獨一ê上帝來ê榮光；怎樣會信？"}},{"book":"約","chapter":5,"verse":45,"versions":{"unv":"不要想我在父面前要告你們；有一位告你們的，就是你們所仰賴的摩西。","bklcl":"Bo̍h-tit phah-sǹg góa beh tùi Pē kò lín; ū teh kò lín ê, chiū-sī lín só͘ óa-khò ê Mô͘-se.","tghg":"莫得拍算我欲對父告恁；有啲告恁的，就是恁所倚靠的摩西。","bklhl":"莫得phah算我beh tùi父告lín；有teh告lín ê，就是lín所óa靠ê摩西。"}},{"book":"約","chapter":5,"verse":46,"versions":{"unv":"你們如果信摩西，也必信我，因為他書上有指著我寫的話。","bklcl":"Lín nā sìn Mô͘-se, ia̍h beh sìn góa, in-ūi i só͘ siá ê ū lūn góa.","tghg":"恁若信摩西，亦欲信我，因為伊所寫的有論我。","bklhl":"Lín若信摩西，亦beh信我，因為伊所寫ê有論我。"}},{"book":"約","chapter":5,"verse":47,"versions":{"unv":"你們若不信他的書，怎能信我的話呢？」","bklcl":"Lín nā m̄ sìn i ê chheh, thái ōe sìn góa ê ōe ah?","tghg":"恁若呣信伊的冊，豈會(thái ōe)信我的話啊？」","bklhl":"Lín若m̄信伊ê冊，thài ōe信我ê話ah？"}}]