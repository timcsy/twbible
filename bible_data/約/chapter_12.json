[{"book":"約","chapter":12,"verse":1,"versions":{"unv":"逾越節前六日，耶穌來到伯大尼，就是他叫拉撒路從死裡復活之處。","bklcl":"Só͘-í Iâ-so͘ tī pôaⁿ-kè-choeh chêng la̍k ji̍t kàu Pek-tāi-nî, chiū-sī Lia̍p-sat-lō͘ só͘ tòa ê só͘-chāi; i sī Iâ-so͘ tùi sí-lâng tiong hō͘ i koh-oa̍h ê.","tghg":"所以耶穌佇𨃟過節前六日，到伯大尼，就是拉撒路所住的所在，伊是耶穌對死人中互伊復活的。","bklhl":"所以耶穌tī pôaⁿ過節前六日到伯大尼，就是拉撒路所tòa ê所在；伊是耶穌tùi死人中hō͘伊koh活ê。"}},{"book":"約","chapter":12,"verse":2,"versions":{"unv":"有人在那裡給耶穌預備筵席；馬大伺候，拉撒路也在那同耶穌坐席的人中。","bklcl":"In chiū tī hia ūi-tio̍h Iâ-so͘ pī-pān ê-hng tǹg; Má-tāi teh su-hāu; Lia̍p-sat-lō͘ ia̍h sī tâng toh ê chi̍t-ê.","tghg":"𪜶就佇遐為著耶穌備辦下昏頓；馬大啲伺候，拉撒路亦是同桌的一個。","bklhl":"In就tī hia為tio̍h耶穌備辦ê-hng頓；馬大teh伺候；拉撒路亦是同桌ê一个。"}},{"book":"約","chapter":12,"verse":3,"versions":{"unv":"馬利亞就拿著一斤極貴的真哪噠香膏，抹耶穌的腳，又用自己頭髮去擦，屋裡就滿了膏的香氣。","bklcl":"Má-lī-a chiū the̍h chi̍t kun ke̍k kùi-khì chin ê ná-ta̍t hiuⁿ-iû, boah Iâ-so͘ ê kha, koh ēng ka-kī ê thâu-mn̂g chhit I ê kha, hiuⁿ-iû ê phang móa chhù.","tghg":"馬利亞就提一斤極貴氣真的哪噠香油，抹耶穌的腳，閣用家己的頭毛拭伊的腳，香油的芳滿厝。","bklhl":"馬利亞就the̍h一斤極貴氣真ê ná-ta̍t香油，抹耶穌ê腳，koh用家己ê頭毛拭伊ê腳，香油ê芳滿厝。"}},{"book":"約","chapter":12,"verse":4,"versions":{"unv":"有一個門徒，就是那將要賣耶穌的加略人猶大，","bklcl":"Ū I ê ha̍k-seng chi̍t ê, beh bōe I ê, chiū-sī Ka-lio̍k lâng Iû-tāi, kóng,","tghg":"有伊的學生一個，欲賣伊的，就是加略人猶大，","bklhl":"有伊ê學生一个，beh賣伊ê，就是加略人偤大，講，"}},{"book":"約","chapter":12,"verse":5,"versions":{"unv":"說：「這香膏為甚麼不賣三十兩銀子賙濟窮人呢？」","bklcl":"Siáⁿ-sū m̄ chiong chit ê ko-iû bōe gûn-á saⁿ-pah ê, lâi hō͘ sòng-hiong lâng ah?","tghg":"講：「啥事呣將此個膏油賣銀仔三百個來互喪鄉人啊？」","bklhl":"啥事m̄將chit ê膏油賣銀á三百個，來hō͘ sòng-hiong人ah？"}},{"book":"約","chapter":12,"verse":6,"versions":{"unv":"他說這話，並不是掛念窮人，乃因他是個賊，又帶著錢囊，常取其中所存的。","bklcl":"I kóng án-ni, m̄ sī in-ūi i koan-sim tī sòng-hiong lâng; sī in-ūi i sī chha̍t, koh koán chîⁿ-tē thau-the̍h só͘ hē ê nā-tiāⁿ.","tghg":"伊講按呢，呣是因為伊關心佇喪鄉人，是因為伊是賊，閣管錢袋，偷提所下的若定。","bklhl":"伊講án-ni，m̄是因為伊關心tī sòng-hiong人；是因為伊是賊，koh管錢袋偷the̍h所hē ê nā-tiāⁿ。"}},{"book":"約","chapter":12,"verse":7,"versions":{"unv":"耶穌說：「由她吧！她是為我安葬之日存留的。","bklcl":"Iâ-so͘ chiū kóng, Chhut-chāi i chiong chit-ê lâu-teh, kàu góa bâi-chòng ê ji̍t.","tghg":"耶穌就講：「出在伊！將此個留啲到我埋葬的日。","bklhl":"耶穌就講，chhut-chāi伊將chit ê留teh，到我埋葬ê日。"}},{"book":"約","chapter":12,"verse":8,"versions":{"unv":"因為常有窮人和你們同在，只是你們不常有我。」","bklcl":"In-ūi siông-siông ū sòng-hiong lâng kap lín tī-teh; nā-sī góa bô siông-siông kap lín tī-teh.","tghg":"因為常常有喪鄉人及恁佇啲，若是我無常常及恁佇啲。」","bklhl":"因為常常有sòng-hiong人kap lín tī-teh；但是我無常常kap lín tī-teh。"}},{"book":"約","chapter":12,"verse":9,"versions":{"unv":"有許多猶太人知道耶穌在那裡，就來了，不但是為耶穌的緣故，也是要看他從死裡所復活的拉撒路。","bklcl":"Iû-thài ê peh-sìⁿ chōe-chōe chai Iâ-so͘ tī hia; chiū lâi, m̄ nā in-ūi Iâ-so͘ ê iân-kò͘, ia̍h ài beh khòaⁿ I só͘ hō͘ i tùi sí-lâng tiong koh-oa̍h ê Lia̍p-sat-lō͘.","tghg":"猶太的百姓多多知耶穌佇遐，就來，呣若因為耶穌的緣故，亦愛欲看伊，所互伊對死人中復活的拉撒路。","bklhl":"偤太ê百姓chōe-chōe知耶穌tī hia；就來，m̄-nā因為耶穌ê緣故，亦ài beh看伊所hō͘伊tùi死人中koh活ê拉撒路。"}},{"book":"約","chapter":12,"verse":10,"versions":{"unv":"但祭司長商議連拉撒路也要殺了；","bklcl":"To̍k-to̍k chiah-ê chè-si-thâu kè-bô͘ beh sòa thâi-sí Lia̍p-sat-lō͘;","tghg":"獨獨諸個祭司頭計謀欲續刣死拉撒路；","bklhl":"獨獨chiah ê祭司頭計謀beh續刣死拉撒路；"}},{"book":"約","chapter":12,"verse":11,"versions":{"unv":"因有好些猶太人為拉撒路的緣故，回去信了耶穌。","bklcl":"in-ūi Iû-thài lâng chōe-chōe ūi-tio̍h i ê iân-kò͘, khì sìn Iâ-so͘.","tghg":"因為猶太人多多為著伊的緣故，去信耶穌。","bklhl":"因為偤太人chōe-chōe為tio̍h伊ê緣故，去信耶穌。"}},{"book":"約","chapter":12,"verse":12,"versions":{"unv":"第二天，有許多上來過節的人聽見耶穌將到耶路撒冷，","bklcl":"Keh ji̍t, ū chōe-chōe hù choeh ê lâng, í-keng thiaⁿ-kìⁿ Iâ-so͘ beh kàu Iâ-lō͘-sat-léng,","tghg":"隔日，有多多赴節的人已經聽見耶穌欲到耶路撒冷，","bklhl":"隔日，有chōe-chōe赴節ê人，已經聽見耶穌beh到耶路撒冷，"}},{"book":"約","chapter":12,"verse":13,"versions":{"unv":"就拿著棕樹枝出去迎接他，喊著說：和散那！奉主名來的以色列王是應當稱頌的！","bklcl":"chiū kia̍h chang-chhiū ki, chhut-khì ngiâ-chih I, kiò kóng, Hô-sàn-ná, hōng Chú ê miâ lâi ê, chiū-sī Í-sek-lia̍t ê ông, goān I tit-tio̍h o-ló.","tghg":"就攑棕樹枝出去迎接(ngiâ-chih)伊，叫講：和散那！奉主的名來的就是以色列的王，願伊得著謳咾！","bklhl":"就kia̍h棕樹枝，出去迎接伊，叫講，和散那，奉主ê名來ê，就是以色列ê王，願伊得tio̍h o-ló。"}},{"book":"約","chapter":12,"verse":14,"versions":{"unv":"耶穌得了一個驢駒，就騎上，如經上所記的說：","bklcl":"Iâ-so͘ tit-tio̍h chi̍t chiah sòe chiah lû, khiâ i; chhin-chhiūⁿ sèng-keng só͘ kì, Sûn-siâⁿ ê cha-bó͘-kiáⁿ ah, bo̍h-tit kiaⁿ;","tghg":"耶穌得著一隻細隻驢，騎伊，親像聖經所記：","bklhl":"耶穌得tio̍h一隻細隻驢，騎伊；親像聖經所記，郇城ê cha-bó͘-kiáⁿ ah，莫得驚；"}},{"book":"約","chapter":12,"verse":15,"versions":{"unv":"錫安的民（原文是女子）哪，不要懼怕！你的王騎著驢駒來了。","bklcl":"lí ê Ông lâi lah, khiā lû-á-kiáⁿ.","tghg":"郇城的查某子啊，莫得驚！你的王來啦，騎驢仔子！","bklhl":"你ê王來lah，khiā驢á-kiáⁿ。"}},{"book":"約","chapter":12,"verse":16,"versions":{"unv":"這些事門徒起先不明白，等到耶穌得了榮耀以後才想起這話是指著他寫的，並且眾人果然向他這樣行了。","bklcl":"Ha̍k-seng khí-thâu bōe bêng chiah-ê sū; kàu Iâ-so͘ í-keng tit-tio̍h êng-kng ê sî, chiah kì-tit ū kì-chài chiah-ê sū chí I, ia̍h lâng kó-jiân tùi I kiâⁿ chiah-ê sū.","tghg":"學生起頭𣍐明諸個事，到耶穌已經得著榮光的時才記得有記載諸個事指伊，亦人果然對伊行諸個事。","bklhl":"學生起頭bōe 明chiah ê事；到耶穌已經得tio̍h榮光ê時，chiah記得有記載chiah ê事指伊，亦人果然對伊行chiah ê事。"}},{"book":"約","chapter":12,"verse":17,"versions":{"unv":"當耶穌呼喚拉撒路，叫他從死復活出墳墓的時候，同耶穌在那裡的眾人就作見證。","bklcl":"Tng Iâ-so͘ kiò Lia̍p-sat-lō͘ chhut bōng, hō͘ i tùi sí-lâng tiong koh-oa̍h ê sî, kap I tī-teh ê chèng lâng chòe kan-chèng.","tghg":"當耶穌叫拉撒路出墓，互伊對死人中復活的時，及伊佇啲的眾人做干證。","bklhl":"當耶穌叫拉撒路出墓，hō͘伊tùi死人中koh活ê時，kap伊tī-teh ê眾人做干證。"}},{"book":"約","chapter":12,"verse":18,"versions":{"unv":"眾人因聽見耶穌行了這神蹟，就去迎接他。","bklcl":"Tùi án-ni chèng lâng khì ngiâ-chih I, in-ūi thiaⁿ-kìⁿ I ū kiâⁿ chit ê sîn-jiah.","tghg":"對按呢眾人去迎接伊，因為聽見伊有行此個的神蹟。","bklhl":"Tùi án-ni，眾人去迎接伊，因為聽見伊有行chit ê神蹟。"}},{"book":"約","chapter":12,"verse":19,"versions":{"unv":"法利賽人彼此說：「看哪，你們是徒勞無益，世人都隨從他去了。」","bklcl":"Hoat-lī-sài lâng saⁿ-kap kóng, Khó-kiàn lín lóng bô chhái-kang; lín khòaⁿ, thong sè-kan lóng khì tè I lah.","tghg":"法利賽人相及講：「可見恁攏無採工，恁看通世間攏去隨伊啦。」","bklhl":"法利賽人saⁿ-kap講，可見lín lóng無chhái-kang；lín看，thong世間lóng去tè伊lah。"}},{"book":"約","chapter":12,"verse":20,"versions":{"unv":"那時，上來過節禮拜的人中，有幾個希臘人。","bklcl":"Tng choeh-kî chiūⁿ lâi kèng-pài ê, tiong-kan ū kúi-nā ê Hi-lī-nî lâng;","tghg":"當節期上來敬拜的，中間有幾若個希利尼人。","bklhl":"當節期上來敬拜ê，中間有kúi-nā個希利尼人；"}},{"book":"約","chapter":12,"verse":21,"versions":{"unv":"他們來見加利利伯賽大的腓力，求他說：「先生，我們願意見耶穌。」","bklcl":"in chiū-kūn Ka-lī-lī ê Pek-sài-tāi lâng Hui-le̍k, kiû i kóng, Sian-siⁿ ah, goán ài kìⁿ Iâ-so͘.","tghg":"𪜶就近加利利的伯賽大人腓力，求伊講：「先生啊，阮愛見耶穌。」","bklhl":"in就近加利利ê伯賽大人腓力，求伊講，先生ah，阮ài見耶穌。"}},{"book":"約","chapter":12,"verse":22,"versions":{"unv":"腓力去告訴安得烈，安得烈同腓力去告訴耶穌。","bklcl":"Hui-le̍k lâi kā An-tek-lia̍t kóng; An-tek-lia̍t kap Hui-le̍k lâi kā Iâ-so͘ kóng.","tghg":"腓力來給安得烈講，安得烈及腓力來給耶穌講。","bklhl":"腓力來kā安得烈講；安得烈kap腓力來kā耶穌講。"}},{"book":"約","chapter":12,"verse":23,"versions":{"unv":"耶穌說：「人子得榮耀的時候到了。","bklcl":"Iâ-so͘ ìn kóng, Jîn-chú tit-tio̍h êng-kng ê sî kàu lah.","tghg":"耶穌應講：「人子得著榮光的時到啦。","bklhl":"耶穌應講，人子得tio̍h榮光ê時到lah。"}},{"book":"約","chapter":12,"verse":24,"versions":{"unv":"我實實在在地告訴你們，一粒麥子不落在地裡死了，仍舊是一粒，若是死了，就結出許多子粒來。","bklcl":"Góa si̍t-si̍t kā lín kóng, Chi̍t lia̍p be̍h bô lo̍h tī tōe-ni̍h lâi sí, chiū iû-goân chi̍t lia̍p nā-tiāⁿ; sí, chiū kiat-si̍t chōe-chōe.","tghg":"我實實給恁講，一粒麥無落佇地裡來死，就猶原一粒若定，死，就結實多多。","bklhl":"我實實kā lín講，一粒麥無落tī地裡來死，就猶原一粒nā-tiāⁿ；死，就結實chōe-chōe。"}},{"book":"約","chapter":12,"verse":25,"versions":{"unv":"愛惜自己生命的，就失喪生命；在這世上恨惡自己生命的，就要保守生命到永生。","bklcl":"Thiàⁿ ka-kī ê sìⁿ-miā ê, chiū sòng-sit i; oàn-hūn ka-kī ê sìⁿ-miā tī chit sè-kan ê, tek-khak pó i kàu éng-oa̍h.","tghg":"疼家己的生命的，就喪失伊；怨恨家己的生命佇此世間的，的確保伊到永活。","bklhl":"疼家己ê性命ê，就喪失伊；怨恨家己ê性命tī chit世間ê，的確保伊到永活。"}},{"book":"約","chapter":12,"verse":26,"versions":{"unv":"若有人服事我，就當跟從我；我在哪裡，服事我的人也要在那裡；若有人服事我，我父必尊重他。」","bklcl":"Lâng nā ho̍k-sāi góa, chiū tio̍h tè góa; góa só͘ tī-teh ê só͘-chāi, ho̍k-sāi góa ê lâng ia̍h beh tī hia; lâng nā ho̍k-sāi góa, góa ê Pē beh tùi-tiōng i.","tghg":"人若服事我，就著隨我；我所佇啲的所在，服事我的人亦欲佇遐；人若服事我，我的父欲對重伊。」","bklhl":"人若服事我，就tio̍h tè我；我所tī-teh ê所在，服事我ê人亦beh tī hia；人若服事我，我ê父beh對重伊。"}},{"book":"約","chapter":12,"verse":27,"versions":{"unv":"「我現在心裡憂愁，我說甚麼才好呢？父啊，救我脫離這時候；但我原是為這時候來的。","bklcl":"Taⁿ góa ê sim tōa peh-pak; beh cháiⁿ-iūⁿ kóng? Pē ah, kiù góa chhut chit ê sî. Chóng-sī góa ūi-tio̍h chit-ê, chiah kàu tī chit sî.","tghg":"「今我的心大迫腹(peh-pak)，欲怎樣講？父啊，救我出此個時；總是我為著此個才到佇此時。","bklhl":"Taⁿ我ê心大擘腹；beh怎樣講？父ah，救我出chit ê時。總是我為tio̍h chit ê，chiah到tī chit時。"}},{"book":"約","chapter":12,"verse":28,"versions":{"unv":"父啊，願你榮耀你的名！」當時就有聲音從天上來，說：「我已經榮耀了我的名，還要再榮耀。」","bklcl":"Pē ah, goān lí êng-hián lí ê miâ. Chiū tùi thiⁿ ū siaⁿ kóng, Góa í-keng êng-hián, beh koh-chài êng-hián i.","tghg":"父啊，願你榮顯你的名！」就對天有聲，講：「我已經榮顯，欲閣再榮顯伊。」","bklhl":"父ah，願你榮顯你ê名。就tùi天有聲講，我已經榮顯，beh koh再榮顯伊。"}},{"book":"約","chapter":12,"verse":29,"versions":{"unv":"站在旁邊的眾人聽見，就說：「打雷了。」還有人說：「有天使對他說話。」","bklcl":"Khiā tī piⁿ-á ê chèng lâng thiaⁿ-kìⁿ chiū kóng, Sī lûi tân; ū lâng kóng, sī thiⁿ-sài kā I kóng ōe.","tghg":"徛佇邊仔的眾人聽見，就講：「是雷鳴(lûi-tân)。」有人講：「是天使給伊講話。」","bklhl":"Khiā tī邊á ê眾人聽見就講，是雷tân；有人講，是天使kā伊講話。"}},{"book":"約","chapter":12,"verse":30,"versions":{"unv":"耶穌說：「這聲音不是為我，是為你們來的。","bklcl":"Iâ-so͘ ìn kóng, Chit ê siaⁿ lâi, m̄ sī ūi-tio̍h góa, chiū-sī ūi-tio̍h lín.","tghg":"耶穌應講：「此個聲來呣是為著我，就是為著恁。","bklhl":"耶穌應講，Chit ê聲來，m̄是為tio̍h我，就是為tio̍h lín。"}},{"book":"約","chapter":12,"verse":31,"versions":{"unv":"現在這世界受審判，這世界的王要被趕出去。","bklcl":"Tī chit tia̍p chit sè-kan siū sím-phòaⁿ; tī chit tia̍p chit sè-kan ê jîn-kun beh siū kóaⁿ-tio̍k.","tghg":"佇此霎(tia̍p)此世間受審判，佇此霎此世間的人君欲受趕逐。","bklhl":"Tī chit-tia̍p chit世間受審判；tī chit-tia̍p chit世間ê人君beh受趕逐。"}},{"book":"約","chapter":12,"verse":32,"versions":{"unv":"我若從地上被舉起來，就要吸引萬人來歸我。」","bklcl":"Góa nā siū kú-khí lī-khui tōe, chiū beh ín-chhōa chèng lâng chiū-kūn góa.","tghg":"我若受舉起離開地，就欲引導眾人就近我。」","bklhl":"我若受舉起離開地，就beh引chhōa眾人就近我。"}},{"book":"約","chapter":12,"verse":33,"versions":{"unv":"耶穌這話原是指著自己將要怎樣死說的。","bklcl":"I kóng chit ê ōe, sī chí I beh sím-mi̍h khoán lâi sí.","tghg":"伊講此個話，是指伊欲甚麼款來死。","bklhl":"伊講chit ê話，是指伊beh甚麼款來死。"}},{"book":"約","chapter":12,"verse":34,"versions":{"unv":"眾人回答說：「我們聽見律法上有話說，基督是永存的，你怎麼說『人子必須被舉起來』呢？這人子是誰呢？」","bklcl":"Chèng lâng chiū ìn I kóng, Goán thiaⁿ-kìⁿ lu̍t-hoat ū kóng, Ki-tok éng-éng tī-teh; lí cháiⁿ-iūⁿ kóng, Jîn-chú tio̍h siū kú-khí? chit ê Jîn-chú sī chī-chūi ah?","tghg":"眾人就應伊講：「阮聽見律法有講，基督永永佇啲，你怎樣講『人子著受舉起』？此個人子是是誰啊？」","bklhl":"眾人就應伊講，阮聽見律法有講，基督永永tī-teh；你怎樣講，人子tio̍h受舉起？chit ê人子是是誰 ah？"}},{"book":"約","chapter":12,"verse":35,"versions":{"unv":"耶穌對他們說：「光在你們中間還有不多的時候，應當趁著有光行走，免得黑暗臨到你們；那在黑暗裡行走的，不知道往何處去。","bklcl":"Iâ-so͘ chiū kā in kóng, Kng tī lín ê tiong-kan iáu ū tiap-á kú ê sî. Lín ū kng ê sî, chiū tio̍h kiâⁿ, bián-tit àm kàu tī lín; hit-ê kiâⁿ tī àm ê, i m̄ chai kiâⁿ kàu tá-lo̍h.","tghg":"耶穌就給𪜶講：「光佇恁的中間猶有霎仔久的時，恁有光的時，就著行，免得暗到佇恁；彼個行佇暗的，伊呣知行到叨落。","bklhl":"耶穌就kā in講，光tī lín ê中間iáu有tiap-á久ê時。Lín有光ê時，就tio̍h行，免得暗到tī lín；hit ê行tī暗ê，伊m̄知行到tá-lo̍h。"}},{"book":"約","chapter":12,"verse":36,"versions":{"unv":"你們應當趁著有光，信從這光，使你們成為光明之子。」耶穌說了這話，就離開他們隱藏了。","bklcl":"Lín ū kng ê sî, chiū tio̍h sìn kng, hō͘ lín chiâⁿ-chòe kng-bêng ê lâng.\tIâ-so͘ kóng chiah-ê ōe, chiū lī-khui in, ka-kī ún-ba̍t.","tghg":"恁有光的時，就著信光，互恁成做光明的人。」耶穌講諸個話，就離開𪜶家己隱密。","bklhl":"Lín有光ê時，就tio̍h信光，hō͘ lín成做光明ê人。\t耶穌講chiah ê話，就離開in，家己隱密。"}},{"book":"約","chapter":12,"verse":37,"versions":{"unv":"他雖然在他們面前行了許多神蹟，他們還是不信他。","bklcl":"Sui-jiân tī in ê bīn-chêng kiâⁿ chiah chōe sîn-jiah, in iû-goân m̄ sìn I;","tghg":"雖然佇𪜶的面前行即多神蹟，𪜶猶原呣信伊。","bklhl":"雖然tī in ê面前行chiah chōe神蹟，in猶原m̄信伊；"}},{"book":"約","chapter":12,"verse":38,"versions":{"unv":"這是要應驗先知以賽亞的話，說：主啊，我們所傳的有誰信呢？主的膀臂向誰顯露呢？","bklcl":"che sī beh èng-giām sian-ti Í-sài-a ê ōe, kóng,\tChú ah, goán só͘ thoân hō͘ lâng thiaⁿ, chī-chūi sìn ah? \tChú chhiú-kut ê la̍t, tùi chī-chūi hián-bêng ah?","tghg":"這是欲應驗先知以賽亞的話，講：主啊，阮所傳互人聽是誰信啊？主手骨的力對是誰顯明啊？","bklhl":"這是beh應驗先知以賽亞ê話，講，\t主ah，阮所傳hō͘人聽，是誰信ah？\t主手骨ê力，tùi 是誰顯明ah？"}},{"book":"約","chapter":12,"verse":39,"versions":{"unv":"他們所以不能信，因為以賽亞又說：","bklcl":"Só͘-í in bōe sìn; in-ūi Í-sài-a koh ū kóng,","tghg":"所以𪜶𣍐信，因為以賽亞閣有講：","bklhl":"所以in bōe信；因為以賽亞koh有講，"}},{"book":"約","chapter":12,"verse":40,"versions":{"unv":"主叫他們瞎了眼，硬了心，免得他們眼睛看見，心裡明白，回轉過來，我就醫治他們。","bklcl":"Chú hō͘ in ê ba̍k-chiu chhiⁿ-mî, sim ngī; Bián-tit in ēng ba̍k-chiu khòaⁿ-kìⁿ, ēng sim hiáu-ngō͘, Oa̍t-tò-tńg, Chiū góa i-hó in.","tghg":"主互𪜶的目睭睛瞑，心硬，免得𪜶用目睭看見，用心曉悟，越倒轉，就我醫好𪜶。","bklhl":"主hō͘ in ê目睭chhiⁿ-mî，心硬；免得in用目睭看見，用心曉悟，Oa̍t倒tńg，就我醫好in。"}},{"book":"約","chapter":12,"verse":41,"versions":{"unv":"以賽亞因為看見他的榮耀，就指著他說這話。","bklcl":"Í-sài-a kóng chiah-ê, in-ūi khòaⁿ-kìⁿ I ê êng-kng, lâi lūn-kàu I.","tghg":"以賽亞講諸個，因為看見伊的榮光來論到伊。","bklhl":"以賽亞講chiah ê，因為看見伊ê榮光，來論到伊。"}},{"book":"約","chapter":12,"verse":42,"versions":{"unv":"雖然如此，官長中卻有好些信他的，只因法利賽人的緣故，就不承認，恐怕被趕出會堂。","bklcl":"Sui-jiân án-ni, in ê sī-tōa khiok ū chōe-chōe sìn I; ūi-tio̍h Hoat-lī-sài lâng chiah bô jīn I, bián-tit kek-chhut hōe-tn̂g;","tghg":"雖然按呢，𪜶的序大卻有多多信伊，為著法利賽人才無認伊，免得革出(kek-chhut)會堂。","bklhl":"雖然án-ni，in ê序大卻有chōe-chōe信伊；為tio̍h法利賽人chiah無認伊，免得kek出會堂；"}},{"book":"約","chapter":12,"verse":43,"versions":{"unv":"這是因他們愛人的榮耀過於愛　神的榮耀。","bklcl":"in-ūi in ì-ài tùi lâng lâi ê êng-kng, khah kè-thâu tùi Siōng-tè lâi ê êng-kng.","tghg":"因為𪜶意愛對人來的榮光卡過頭對上帝來的榮光。","bklhl":"因為in意愛tùi人來ê榮光，khah過頭tùi上帝來ê榮光。"}},{"book":"約","chapter":12,"verse":44,"versions":{"unv":"耶穌大聲說：「信我的，不是信我，乃是信那差我來的。","bklcl":"Iâ-so͘ kiò kóng, Sìn góa ê lâng m̄ sī sìn góa, chiū-sī sìn chhe góa ê.","tghg":"耶穌叫講：「信我的人，呣是信我，就是信差我的。","bklhl":"耶穌叫講，信我ê人m̄是信我，就是信差我ê。"}},{"book":"約","chapter":12,"verse":45,"versions":{"unv":"人看見我，就是看見那差我來的。","bklcl":"Khòaⁿ-kìⁿ góa ê, chiū-sī khòaⁿ-kìⁿ chhe góa ê.","tghg":"看見我的，就是看見差我的。","bklhl":"看見我ê，就是看見差我ê。"}},{"book":"約","chapter":12,"verse":46,"versions":{"unv":"我到世上來，乃是光，叫凡信我的，不住在黑暗裡。","bklcl":"Góa chiū-sī kng lâi ji̍p sè-kan, hō͘ kìⁿ-nā sìn góa ê lâng bô khiā-khí tī àm.","tghg":"我就是光，來入世間，互見若信我的人，無徛起佇暗。","bklhl":"我就是光來入世間，hō͘見若信我ê人無khiā起tī暗。"}},{"book":"約","chapter":12,"verse":47,"versions":{"unv":"若有人聽見我的話不遵守，我不審判他。我來本不是要審判世界，乃是要拯救世界。","bklcl":"Lâng nā thiaⁿ góa ê ōe ia̍h m̄ siú, góa bô sím-phòaⁿ i; in-ūi góa lâi, m̄ sī beh sím-phòaⁿ sè-kan, sī beh kiù sè-kan.","tghg":"人若聽我的話亦呣守，我無審判伊。因為我來呣是欲審判世間，是欲救世間。","bklhl":"人若聽我ê話亦m̄守，我無審判伊；因為我來，m̄是beh審判世間，是beh救世間。"}},{"book":"約","chapter":12,"verse":48,"versions":{"unv":"棄絕我、不領受我話的人，有審判他的─就是我所講的道在末日要審判他。","bklcl":"Khì-sak góa, ia̍h m̄ chiap-la̍p góa ê ōe ê lâng, chiū ū sím-phòaⁿ i ê, chiū-sī góa só͘ kóng ê tō-lí, beh tī boa̍t-ji̍t sím-phòaⁿ i.","tghg":"棄拺我、亦呣接納我的話的人，就有審判伊的─就是我所講的道理欲佇末日審判伊。","bklhl":"棄sak我，亦m̄接納我ê話ê人，就有審判伊ê，就是我所講ê道理，beh tī末日審判伊。"}},{"book":"約","chapter":12,"verse":49,"versions":{"unv":"因為我沒有憑著自己講，惟有差我來的父已經給我命令，叫我說甚麼，講甚麼。","bklcl":"In-ūi góa só͘ kóng m̄ sī chhut tī ka-kī; chiū-sī chhe góa ê Pē, I ū bēng-lēng góa, tio̍h thoân sím-mi̍h, kóng sím-mi̍h.","tghg":"因為我所講呣是出佇家己，就是差我的父，伊有命令我，著傳甚麼，講甚麼。","bklhl":"因為我所講m̄是出tī家己；就是差我ê父，伊有命令我，tio̍h傳甚麼，講甚麼。"}},{"book":"約","chapter":12,"verse":50,"versions":{"unv":"我也知道他的命令就是永生。故此，我所講的話正是照著父對我所說的。」","bklcl":"Góa chai I ê bēng-lēng sī éng-oa̍h; só͘-í góa só͘ kóng ê, sī chiàu Pē só͘ thoân hō͘ góa ê, lâi kóng i.","tghg":"我知伊的命令是永活。所以，我所講的是照父所傳互我的來講伊。」","bklhl":"我知伊ê命令是永活；所以我所講ê，是照父所傳hō͘我ê，來講伊。"}}]