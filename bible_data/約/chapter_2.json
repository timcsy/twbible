[{"book":"約","chapter":2,"verse":1,"versions":{"unv":"第三日，在加利利的迦拿有娶親的筵席，耶穌的母親在那裡。","bklcl":"Tē saⁿ ji̍t tī Ka-lī-lī ê Ka-ná ū hun-in ê iân-sia̍h; Iâ-so͘ ê lāu-bú tī hia;","tghg":"第三日，佇加利利的迦拿有婚姻的筵席，耶穌的老母佇遐。","bklhl":"第三日tī加利利ê Ka-ná有婚姻ê筵席；耶穌ê老母tī hia；"}},{"book":"約","chapter":2,"verse":2,"versions":{"unv":"耶穌和他的門徒也被請去赴席。","bklcl":"Iâ-so͘ kap I ê ha̍k-seng iā hō͘ in chhiáⁿ khì hù iân-sia̍h.","tghg":"耶穌及伊的學生也互𪜶請去赴筵席。","bklhl":"耶穌kap伊ê學生也hō͘ in請去赴筵席。"}},{"book":"約","chapter":2,"verse":3,"versions":{"unv":"酒用盡了，耶穌的母親對他說：「他們沒有酒了。」","bklcl":"Chiú ēng liáu, Iâ-so͘ ê lāu-bú chiū tùi I kóng, In bô chiú lah.","tghg":"酒用了，耶穌的老母就對伊講：「𪜶無酒啦。」","bklhl":"酒用了，耶穌ê老母就對伊講，In無酒lah。"}},{"book":"約","chapter":2,"verse":4,"versions":{"unv":"耶穌說：「母親（原文是婦人），我與你有甚麼相干？我的時候還沒有到。」","bklcl":"Iâ-so͘ kā i kóng, lāu-bú ah, góa kap lí sím-mi̍h kan-sia̍p? góa ê sî iáu-bē kàu.","tghg":"耶穌給伊講：「老母啊，我及你甚麼干涉？我的時猶未到。」","bklhl":"耶穌kā伊講，老母ah，我kap你甚麼干涉？我ê時iáu-bē到。"}},{"book":"約","chapter":2,"verse":5,"versions":{"unv":"他母親對用人說：「他告訴你們甚麼，你們就做甚麼。」","bklcl":"I ê lāu-bú kā chiah-ê chhe-ēng ê lâng kóng, Hoān-nā I kā lín kóng ê, lín tio̍h kiâⁿ i.","tghg":"伊的老母給諸個差用的人講：「凡若伊給恁講的，恁著行伊。」","bklhl":"伊ê老母kā chiah ê差用ê人講，凡若伊kā lín講ê，lín tio̍h行伊。"}},{"book":"約","chapter":2,"verse":6,"versions":{"unv":"照猶太人潔淨的規矩，有六口石缸擺在那裡，每口可以盛兩三桶水。","bklcl":"Chiàu Iû-thài lâng sóe chheng-khì ê lē, tī hia ū pâi la̍k ê chio̍h àng, ta̍k-ê ōe tóe-tit nn̄g saⁿ tháng chúi.","tghg":"照猶太人洗清氣的例，佇遐有排六個石甕(chio̍h àng)，逐個會貯得二三桶水。","bklhl":"照偤太人洗清氣ê例，tī hia有排六個石甕，ta̍k-ê能tóe得兩三桶水。"}},{"book":"約","chapter":2,"verse":7,"versions":{"unv":"耶穌對用人說：「把缸倒滿了水。」他們就倒滿了，直到缸口。","bklcl":"Iâ-so͘ kā chhe-ēng ê lâng kóng, Ēng chúi hō͘ i móa àng. Chiū hō͘ i móa kàu àng-kháu.","tghg":"耶穌給差用的人講：「用水互伊滿甕。」就互伊滿到甕口(àng-kháu)。","bklhl":"耶穌kā差用ê人講，用水hō͘伊滿甕。就hō͘伊滿到甕口。"}},{"book":"約","chapter":2,"verse":8,"versions":{"unv":"耶穌又說：「現在可以舀出來，送給管筵席的。」他們就送了去。","bklcl":"Koh kā in kóng, Taⁿ tio̍h iúⁿ i, phâng hō͘ chiáng-lí iân-toh ê lâng. Chiū phâng hō͘ i.","tghg":"閣給𪜶講：「今著舀(iúⁿ)伊，捧(phâng)互掌理筵桌的人。」就捧互伊。","bklhl":"Koh kā in講，Taⁿ tio̍h iúⁿ伊，捧hō͘掌理筵桌ê人。就捧hō͘伊。"}},{"book":"約","chapter":2,"verse":9,"versions":{"unv":"管筵席的嘗了那水變的酒，並不知道是哪裡來的，只有舀水的用人知道。管筵席的便叫新郎來，","bklcl":"Chúi piàn chòe chiú, chiáng-lí iân-toh ê chhì-lim i, m̄ chai tùi tá-lo̍h lâi, (to̍k-to̍k iúⁿ chúi ê chhe-ēng chai); chiáng-lí iân-toh ê chiū kiò sin-kiáⁿ-sài lâi,","tghg":"水變做酒，掌理筵桌的試飲伊，呣知對叨落來，獨獨舀(iúⁿ)水的差用知。掌理筵桌的就叫新子婿(kiáⁿ-sài)來，","bklhl":"水變做酒，掌理筵桌ê試lim伊，m̄知tùi tá-lo̍h來，(獨獨iúⁿ水ê差用知) ；掌理筵桌ê就叫新kiáⁿ婿來，"}},{"book":"約","chapter":2,"verse":10,"versions":{"unv":"對他說：「人都是先擺上好酒，等客喝足了，才擺上次的，你倒把好酒留到如今！」","bklcl":"kā i kóng, Lâng lóng sī tāi-seng pâi hó chiú; kàu lâng lim chōe-chōe, chiah ēng khah chhù ê; to̍k-to̍k lí lâu hó chiú kàu chit tia̍p.","tghg":"給伊講：「人攏是代先排好酒，到人飲多多，才用卡次(khah-chhù)的，獨獨你留好酒到此霎(tia̍p)！」","bklhl":"kā伊講，人lóng是事先排好酒；到人lim chōe-chōe，chiah用khah次ê；獨獨你留好酒到chit-tia̍p。"}},{"book":"約","chapter":2,"verse":11,"versions":{"unv":"這是耶穌所行的頭一件神蹟，是在加利利的迦拿行的，顯出他的榮耀來；他的門徒就信他了。","bklcl":"Chit-ê thâu chi̍t pái ê sîn-jiah, Iâ-so͘ kiâⁿ tī Ka-lī-lī ê Ka-ná, lâi hián-chhut I ê êng-kng; I ê ha̍k-seng chiū sìn I.","tghg":"此個頭一擺的神蹟，耶穌行佇加利利的迦拿，來顯出伊的榮光；伊的學生就信伊。","bklhl":"Chit ê頭一pái ê神蹟，耶穌行tī加利利ê Ka-ná，來顯出伊ê榮光；伊ê學生就信伊。"}},{"book":"約","chapter":2,"verse":12,"versions":{"unv":"這事以後，耶穌與他的母親、弟兄，和門徒都下迦百農去，在那裡住了不多幾日。","bklcl":"Chit ê sū í-āu, I kap I ê lāu-bú, kap hiaⁿ-tī, í-ki̍p I ê ha̍k-seng lo̍h-khì Ka-pek-lông; tiàm hia bô kúi ji̍t.","tghg":"此個事以後，伊及伊的老母、及兄弟，以及伊的學生落去迦百農，踮遐無幾日。","bklhl":"Chit ê事以後，伊kap伊ê老母，kap兄弟，以及伊ê學生落去迦百農；tiàm hia無幾日。"}},{"book":"約","chapter":2,"verse":13,"versions":{"unv":"猶太人的逾越節近了，耶穌就上耶路撒冷去。","bklcl":"Iû-thài lâng ê pôaⁿ-kè-choeh kūn lah, Iâ-so͘ chiūⁿ Iâ-lō͘-sat-léng.","tghg":"猶太人的𨃟過節近啦，耶穌上耶路撒冷。","bklhl":"偤太人ê pôaⁿ過節近lah，耶穌上耶路撒冷。"}},{"book":"約","chapter":2,"verse":14,"versions":{"unv":"看見殿裡有賣牛、羊、鴿子的，並有兌換銀錢的人坐在那裡，","bklcl":"Tī tiān-ni̍h tú-tio̍h ū bōe gû, iûⁿ, chíⁿ-á, ia̍h ū ōaⁿ chîⁿ ê teh chē.","tghg":"佇殿裡抵著(tú-tio̍h)有賣牛、羊、鴿仔(chíⁿ-á)，亦有換錢的啲坐，","bklhl":"Tī殿裡tú-tio̍h有賣牛、羊、鴿á，亦有換錢ê teh坐。"}},{"book":"約","chapter":2,"verse":15,"versions":{"unv":"耶穌就拿繩子做成鞭子，把牛羊都趕出殿去，倒出兌換銀錢之人的銀錢，推翻他們的桌子，","bklcl":"Iâ-so͘ ēng soh chòe piⁿ, kóaⁿ in kap iûⁿ gû lóng chhut tiān; koh chhia-tó ōaⁿ chîⁿ ê lâng ê chîⁿ, péng-lìn-tńg in ê toh;","tghg":"耶穌用索做鞭，趕𪜶及羊牛攏出殿，閣捙倒換錢的人的錢，反輪轉(péng-lìn-tńg)𪜶的桌，","bklhl":"耶穌用索做鞭，趕in kap羊牛lóng出殿；koh chhia-tó換錢ê人ê錢，péng-lìn-tńg in ê桌；"}},{"book":"約","chapter":2,"verse":16,"versions":{"unv":"又對賣鴿子的說：「把這些東西拿去！不要將我父的殿當作買賣的地方。」","bklcl":"koh kā bōe chíⁿ-á ê kóng, Tòa chiah-ê mi̍h khì; m̄-thang ēng góa ê Pē ê chhù chòe bóe-bōe ê chhù.","tghg":"閣給賣鴿仔的講：「帶諸個物去！呣通用我的父的厝做買賣的厝。」","bklhl":"koh kā賣鴿á ê講，帶chiah ê物去；m̄ thang用我ê父ê厝做買賣ê厝。"}},{"book":"約","chapter":2,"verse":17,"versions":{"unv":"他的門徒就想起經上記著說：「我為你的殿心裡焦急，如同火燒。」","bklcl":"I ê ha̍k-seng kì-tit sèng-keng ū kì, kóng, Góa ūi-tio̍h lí ê chhù sim-lāi chhin-chhiūⁿ hé to̍h.","tghg":"伊的學生記得聖經有記講：「我為著你的厝，心內親像火𤏸(to̍h)。」","bklhl":"伊ê學生記得聖經有記，講，我為tio̍h你ê厝心內親像火to̍h。"}},{"book":"約","chapter":2,"verse":18,"versions":{"unv":"因此猶太人問他說：「你既做這些事，還顯甚麼神蹟給我們看呢？」","bklcl":"Iû-thài lâng chiū ìn I kóng, Lí chòe chiah-ê tāi-chì, ēng sím-mi̍h sîn-jiah hō͘ goán khòaⁿ?","tghg":"猶太人就應伊講：「你做諸個代誌，用甚麼神蹟互阮看？」","bklhl":"偤太人就應伊講，你做chiah ê tāi-chì，用甚麼神蹟hō͘阮看？"}},{"book":"約","chapter":2,"verse":19,"versions":{"unv":"耶穌回答說：「你們拆毀這殿，我三日內要再建立起來。」","bklcl":"Iâ-so͘ ìn kóng, Lín húi-hoāi chit ê tiān, góa saⁿ ji̍t beh koh khí i.","tghg":"耶穌應講：「恁毀壞此個殿，我三日欲閣起伊。」","bklhl":"耶穌應講，Lín毀壞chit ê殿，我三日beh koh起伊。"}},{"book":"約","chapter":2,"verse":20,"versions":{"unv":"猶太人便說：「這殿是四十六年才造成的，你三日內就再建立起來嗎？」","bklcl":"Iû-thài lâng chiū kóng, Chit ê tiān le̍k-kè sì-cha̍p-la̍k nî chiah khí hó, ia̍h lí saⁿ ji̍t beh koh khí i mah?","tghg":"猶太人就講：「此個殿歷過(le̍k-kè)四十六年才起好，亦(ia̍h)你三日欲閣起伊嗎？」","bklhl":"偤太人就講，Chit ê殿歷過四十六年chiah起好，亦你三日beh koh起伊mah？"}},{"book":"約","chapter":2,"verse":21,"versions":{"unv":"但耶穌這話是以他的身體為殿。","bklcl":"Nā-sī I án-ni kóng sī teh lūn I ê sin-khu ê tiān.","tghg":"若是伊按呢講是啲論伊的身軀(sin-khu)的殿。","bklhl":"但是伊án-ni講是teh論伊ê身軀ê殿。"}},{"book":"約","chapter":2,"verse":22,"versions":{"unv":"所以到他從死裡復活以後，門徒就想起他說過這話，便信了聖經和耶穌所說的。","bklcl":"Kàu I tùi sí-lâng tiong koh-oa̍h, I ê ha̍k-seng chiah kì-tit I bat án-ni kóng; chiū sìn sèng-keng kap Iâ-so͘ só͘ kóng ê ōe.","tghg":"到伊對死人中復活，伊的學生才記得伊曾按呢講，就信聖經及耶穌所講的話。","bklhl":"到伊tùi死人中koh活，伊ê學生chiah記得伊bat án-ni講；就信聖經kap耶穌所講ê話。"}},{"book":"約","chapter":2,"verse":23,"versions":{"unv":"當耶穌在耶路撒冷過逾越節的時候，有許多人看見他所行的神蹟，就信了他的名。","bklcl":"Tng pôaⁿ-kè-choeh Iâ-so͘ tī Iâ-lō͘-sat-léng; tī choeh-kî tiong chōe-chōe lâng khòaⁿ-kìⁿ I só͘ kiâⁿ ê sîn-jiah, chiū sìn I ê miâ.","tghg":"當𨃟過節耶穌佇耶路撒冷，佇節期中多多人看見伊所行的神蹟，就信伊的名。","bklhl":"當pôaⁿ過節耶穌tī耶路撒冷；tī節期中chōe-chōe人看見伊所行ê神蹟，就信伊ê名。"}},{"book":"約","chapter":2,"verse":24,"versions":{"unv":"耶穌卻不將自己交託他們；因為他知道萬人，","bklcl":"Nā-sī Iâ-so͘ bô ēng pún-sin kau-thok in, in-ūi I chai chèng lâng,","tghg":"若是耶穌無用本身交託𪜶；因為伊知眾人，","bklhl":"但是耶穌無用本身交託in，因為伊知眾人，"}},{"book":"約","chapter":2,"verse":25,"versions":{"unv":"也用不著誰見證人怎樣，因他知道人心裡所存的。","bklcl":"iā bô khiàm-ēng lâng tùi I chèng-bêng lâng sī cháiⁿ-iūⁿ; in-ūi I ka-kī chai lâng sim-lāi só͘ khǹg ê.","tghg":"也無欠用人對伊證明人是怎樣，因為伊家己知人心內所囥(khǹg)的。","bklhl":"也無欠用人對伊證明人是怎樣；因為伊家己知人心內所khǹg ê。"}}]