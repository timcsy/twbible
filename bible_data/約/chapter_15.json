[{"book":"約","chapter":15,"verse":1,"versions":{"unv":"「我是真葡萄樹，我父是栽培的人。","bklcl":"Góa sī chin ê phû-tô chhiū, góa ê Pē sī choh-hn̂g ê lâng.","tghg":"「我是真的葡萄樹，我的父是作園的人。","bklhl":"我是真ê葡萄樹，我ê父是作園ê人。"}},{"book":"約","chapter":15,"verse":2,"versions":{"unv":"凡屬我不結果子的枝子，他就剪去；凡結果子的，他就修理乾淨，使枝子結果子更多。","bklcl":"Kìⁿ-nā liân tī góa ê ki bô kiat ké-chí ê, I chiū san-khí-lâi; kìⁿ-nā kiat ké-chí ê, I chiū siu hō͘ i chheng-khì, hō͘ i kiat ké-chí koh khah chōe.","tghg":"見若連佇我的枝無結果子的，伊就芟(san)起來；見若結果子的，伊就修互伊清氣，互伊結果子閣卡多。","bklhl":"見若連tī我ê 枝無結果子ê，伊就刪起來；見若結果子ê，伊就修hō͘伊清氣，hō͘伊結果子koh-khah chōe。"}},{"book":"約","chapter":15,"verse":3,"versions":{"unv":"現在你們因我講給你們的道，已經乾淨了。","bklcl":"Taⁿ lín in-ūi góa só͘ kā lín kóng ê tō-lí í-keng chheng-khì lah.","tghg":"今恁因為我所給恁講的道理，已經清氣啦。","bklhl":"Taⁿ lín因為我所kā lín講ê道理已經清氣lah。"}},{"book":"約","chapter":15,"verse":4,"versions":{"unv":"你們要常在我裡面，我也常在你們裡面。枝子若不常在葡萄樹上，自己就不能結果子；你們若不常在我裡面，也是這樣。","bklcl":"Lín tio̍h tiàm-tī góa, góa ia̍h tiàm-tī lín; Siat-sú ki bô liân tī phû-tô chhiū, chiū bōe-ōe ka-kī kiat ké-chí; lín nā bô tiàm-tī góa, ia̍h sī án-ni.","tghg":"恁著踮佇我，我亦踮佇恁。設使枝無連佇葡萄樹，就𣍐會家己結果子，恁若無踮佇我，亦是按呢。","bklhl":"Lín tio̍h tiàm-tī我，我亦tiàm-tī lín；設使枝無連tī葡萄樹，就bōe能家己結果子；lín若無tiàm-tī我，亦是án-ni。"}},{"book":"約","chapter":15,"verse":5,"versions":{"unv":"我是葡萄樹，你們是枝子。常在我裡面的，我也常在他裡面，這人就多結果子；因為離了我，你們就不能做甚麼。","bklcl":"Góa chiū-sī phû-tô chhiū, lín chiū-sī ki; tiàm tī góa, iā góa tiàm tī i ê, chiū kiat ké-chí chōe-chōe; in-ūi kap góa saⁿ-lī, lín chiū bōe chòe sím-mi̍h.","tghg":"我就是葡萄樹，恁就是枝。踮佇我，也我踮佇伊的，就結果子多多；因為及我相離，恁就𣍐做甚麼。","bklhl":"我就是葡萄樹，lín就是枝；tiàm-tī我，也我tiàm-tī伊ê，就結果子chōe-chōe；因為kap我相離，lín就bōe做甚麼。"}},{"book":"約","chapter":15,"verse":6,"versions":{"unv":"人若不常在我裡面，就像枝子丟在外面枯乾，人拾起來，扔在火裡燒了。","bklcl":"Lâng nā bô tiàm tī góa, chiū siū khì-sak tī gōa-bīn, chhin-chhiūⁿ ki, sòa  ko͘-tâ; lâng khioh in hiat-lo̍h hé, chiū sio-khì.","tghg":"人若無踮佇我，就受棄拺(khì-sak)佇外面親像枝續枯焦(ko͘-tâ)，人拾𪜶㧒(hiat)落火就燒去。","bklhl":"人若無tiàm-tī我，就受棄sak tī外面，親像枝，續枯焦；人拾in hiat落火，就燒去。"}},{"book":"約","chapter":15,"verse":7,"versions":{"unv":"你們若常在我裡面，我的話也常在你們裡面，凡你們所願意的，祈求，就給你們成就。","bklcl":"Lín nā tiàm tī góa, góa ê ōe tiàm tī lín, hoān-nā só͘ ài ê lín tio̍h kiû, chiū beh kā lín chiâⁿ.","tghg":"恁若踮佇我，我的話踮佇恁，凡若所愛的，恁著求，就欲給恁成。","bklhl":"Lín若tiàm-tī我，我ê話tiàm-tī lín，凡若所ài ê lín tio̍h求，就beh kā lín成。"}},{"book":"約","chapter":15,"verse":8,"versions":{"unv":"你們多結果子，我父就因此得榮耀，你們也就是我的門徒了。","bklcl":"Lín kiat ké-chí chōe-chōe, tùi án-ni góa ê Pē tit-tio̍h êng-kng; ia̍h lín beh chiâⁿ-chòe góa ê ha̍k-seng.","tghg":"恁結果子多多，對按呢我的父得著榮光，亦恁欲成做我的學生。","bklhl":"Lín結果子chōe-chōe，tùi án-ni，我ê父得tio̍h榮光；亦lín beh成做我ê學生。"}},{"book":"約","chapter":15,"verse":9,"versions":{"unv":"我愛你們，正如父愛我一樣；你們要常在我的愛裡。","bklcl":"Góa ū thiàⁿ lín, chhin-chhiūⁿ Pē ū thiàⁿ góa; lín tio̍h tiàm tī góa ê thiàⁿ.","tghg":"我有疼恁，親像父有疼我；恁著踮佇我的疼。","bklhl":"我有疼lín，親像父有疼我；lín tio̍h tiàm-tī我ê疼。"}},{"book":"約","chapter":15,"verse":10,"versions":{"unv":"你們若遵守我的命令，就常在我的愛裡，正如我遵守了我父的命令，常在他的愛裡。","bklcl":"Lín nā siú góa ê kài-bēng chiū beh tiàm tī góa ê thiàⁿ, chhin-chhiūⁿ góa ū siú góa ê Pē ê kài-bēng, tiàm tī I ê thiàⁿ.","tghg":"恁若守我的誡命，就欲踮佇我的疼，親像我有守我的父的誡命，踮佇伊的疼。","bklhl":"Lín若守我ê誡命就beh tiàm-tī我ê疼，親像我有守我ê父ê誡命，tiàm-tī伊ê疼。"}},{"book":"約","chapter":15,"verse":11,"versions":{"unv":"「這些事我已經對你們說了，是要叫我的喜樂存在你們心裡，並叫你們的喜樂可以滿足。","bklcl":"Góa í-keng ēng chiah-ê kā lín kóng, beh hō͘ góa ê hoaⁿ-hí tiàm tī lín, ia̍h hō͘ lín ê hoaⁿ-hí móa-móa.","tghg":"「我已經用諸個給恁講，欲互我的歡喜踮佇恁，亦互恁的歡喜滿滿。","bklhl":"我已經用chiah ê kā lín講，beh hō͘我ê歡喜tiàm-tī lín，亦hō͘ lín ê歡喜滿滿。"}},{"book":"約","chapter":15,"verse":12,"versions":{"unv":"你們要彼此相愛，像我愛你們一樣；這就是我的命令。","bklcl":"Lín tio̍h saⁿ-thiàⁿ, chhin-chhiūⁿ góa ū thiàⁿ lín; che sī góa ê bēng-lēng.","tghg":"恁著相疼，親像我有疼恁；這是我的命令。","bklhl":"Lín tio̍h相疼，親像我有疼lín；這是我ê命令。"}},{"book":"約","chapter":15,"verse":13,"versions":{"unv":"人為朋友捨命，人的愛心沒有比這個大的。","bklcl":"Lâng ūi-tio̍h pêng-iú hiàn sìⁿ-miā, thiàⁿ bô ū pí chit-ê khah tōa ê.","tghg":"人為著朋友獻生命，疼無有比此個卡大的。","bklhl":"人為tio̍h朋友獻性命，疼無有比chit ê khah大ê。"}},{"book":"約","chapter":15,"verse":14,"versions":{"unv":"你們若遵行我所吩咐的，就是我的朋友了。","bklcl":"Lín nā kiâⁿ góa só͘ bēng-lēng lín ê, chiū-sī góa ê pêng-iú.","tghg":"恁若行我所命令恁的，就是我的朋友。","bklhl":"Lín若行我所命令lín ê，就是我ê朋友。"}},{"book":"約","chapter":15,"verse":15,"versions":{"unv":"以後我不再稱你們為僕人，因僕人不知道主人所做的事。我乃稱你們為朋友；因我從我父所聽見的，已經都告訴你們了。","bklcl":"Taⁿ liáu-āu, góa bô kiò lín chòe lô͘-po̍k;  in-ūi lô͘-po̍k m̄ chai i ê chú-lâng ê só͘ kiâⁿ; nā-sī góa í-keng kiò lín chòe pêng-iú; in-ūi góa tùi Pē só͘ thiaⁿ-kìⁿ ê, lóng ū kā lín kóng.","tghg":"今了後，我無叫恁做奴僕，因為奴僕呣知伊的主人的所行。若是我已經叫恁做朋友；因為我對父所聽見的，攏有給恁講。","bklhl":"Taⁿ了後，我無叫lín做奴僕；因為奴僕m̄知伊ê主人ê所行；但是我已經叫lín做朋友；因為我tùi父所聽見ê，lóng有kā lín講。"}},{"book":"約","chapter":15,"verse":16,"versions":{"unv":"不是你們揀選了我，是我揀選了你們，並且分派你們去結果子，叫你們的果子常存，使你們奉我的名，無論向父求甚麼，他就賜給你們。","bklcl":"M̄ sī lín kéng góa, sī góa kéng lín, koh siat-li̍p lín, hō͘ lín khì kiat ké-chí, koh hō͘ lín ê ké-chí kú-tn̂g tī-teh; hō͘ lín tī góa ê miâ bô lūn tùi Pē kiû sím-mi̍h, I chiū hō͘ lín.","tghg":"呣是恁揀我，是我揀恁，閣設立恁，互恁去結果子，閣互恁的果子久長佇啲，互恁佇我的名，無論對父求甚麼，伊就互恁。","bklhl":"m̄是lín揀我，是我揀lín，koh設立lín，hō͘ lín去結果子，koh hō͘ lín ê果子久長tī-teh；hō͘ lín tī我ê名，無論對父求甚麼，伊就hō͘ lín。"}},{"book":"約","chapter":15,"verse":17,"versions":{"unv":"我這樣吩咐你們，是要叫你們彼此相愛。」","bklcl":"Góa ēng chiah-ê bēng-lēng lín, sī beh hō͘ lín saⁿ-thiàⁿ.","tghg":"我用諸個命令恁，是欲互恁相疼。」","bklhl":"我用chiah ê命令lín，是beh hō͘ lín相疼。"}},{"book":"約","chapter":15,"verse":18,"versions":{"unv":"「世人若恨你們，你們知道（或譯：該知道），恨你們以先已經恨我了。","bklcl":"Sè-kan nā oàn-hūn lín, lín chai i iáu-bē oàn-hūn lín, í-keng tāi-seng oàn-hūn góa.","tghg":"「世間若怨恨恁，恁知，伊猶未怨恨恁，已經代先怨恨我。","bklhl":"世間若怨恨lín，lín知伊iáu-bē怨恨lín，已經事先怨恨我。"}},{"book":"約","chapter":15,"verse":19,"versions":{"unv":"你們若屬世界，世界必愛屬自己的；只因你們不屬世界，乃是我從世界中揀選了你們，所以世界就恨你們。","bklcl":"Lín nā sio̍k sè-kan, sè-kan chiū thiàⁿ i ka-kī ê; to̍k-to̍k in-ūi lín m̄ sī sio̍k sè-kan, chiū-sī góa kéng lín chhut sè-kan, só͘-í sè-kan oàn-hūn lín.","tghg":"恁若屬世間，世間就疼伊家己的；獨獨因為恁呣是屬世間，就是我揀恁出世間，所以世間怨恨恁。","bklhl":"Lín若屬世間，世間就疼伊家己ê；獨獨因為lín m̄是屬世間，就是我揀lín出世間，所以世間怨恨lín。"}},{"book":"約","chapter":15,"verse":20,"versions":{"unv":"你們要記念我從前對你們所說的話：『僕人不能大於主人。』他們若逼迫了我，也要逼迫你們；若遵守了我的話，也要遵守你們的話。","bklcl":"Lín tio̍h kì-tit góa só͘ kā lín kóng ê ōe, kóng, Lô͘-po̍k bô khah tōa i ê chú-lâng. Lâng nā ū khún-tio̍k góa, ia̍h beh khún-tio̍k lín; nā ū siú góa ê ōe ia̍h beh siú lín ê ōe.","tghg":"恁著記得我所給恁講的話，講：『奴僕無卡大伊的主人。』人若有窘逐我，亦欲窘逐恁；若有守我的話，亦欲守恁的話。","bklhl":"Lín tio̍h記得我所kā lín講ê話，講，奴僕無khah大伊ê主人。人若有khún-tio̍k我，亦beh khún-tio̍k lín；若有守我ê話亦beh守lín ê話。"}},{"book":"約","chapter":15,"verse":21,"versions":{"unv":"但他們因我的名要向你們行這一切的事，因為他們不認識那差我來的。","bklcl":"Nā-sī in beh in-ūi góa ê miâ ēng chiah-ê it-chhè ê sū khoán-thāi lín, sī in-ūi m̄ bat chhe góa ê.","tghg":"若是𪜶欲因為我的名用諸個一切的事款待恁，是因為呣識差我的。","bklhl":"但是in beh因為我ê名用chiah ê一切ê事款待lín，是因為m̄-bat差我ê。"}},{"book":"約","chapter":15,"verse":22,"versions":{"unv":"我若沒有來教訓他們，他們就沒有罪；但如今他們的罪無可推諉了。","bklcl":"Góa nā bô lâi kā in kóng, in chiū bô chōe; taⁿ in ê chōe bô thang the-sî lah.","tghg":"我若無來給𪜶講，𪜶就無罪；今𪜶的罪無通推辭啦。","bklhl":"我若無來kā in講，in就無罪；taⁿ in ê罪無thang推辭lah。"}},{"book":"約","chapter":15,"verse":23,"versions":{"unv":"恨我的，也恨我的父。","bklcl":"Oàn-hūn góa ê lâng, ia̍h oàn-hūn góa ê Pē.","tghg":"怨恨我的人，亦怨恨我的父。","bklhl":"怨恨我ê人，亦怨恨我ê父。"}},{"book":"約","chapter":15,"verse":24,"versions":{"unv":"我若沒有在他們中間行過別人未曾行的事，他們就沒有罪；但如今連我與我的父，他們也看見也恨惡了。","bklcl":"Góa nā tī in tiong-kan m̄ bat kiâⁿ pa̍t lâng só͘ bē bat kiâⁿ ê, in chiū bô chōe; nā-sī taⁿ góa kap góa ê Pē, in ia̍h ū khòaⁿ-kìⁿ, ia̍h ū oàn-hūn.","tghg":"我若佇𪜶中間呣曾行別人所未曾行的，𪜶就無罪；若是今我及我的父，𪜶亦有看見亦有怨恨。","bklhl":"我若tī in中間m̄-bat行別人所bē bat行ê，in就無罪；但是taⁿ我kap我ê父，in亦有看見，亦有怨恨。"}},{"book":"約","chapter":15,"verse":25,"versions":{"unv":"這要應驗他們律法上所寫的話，說：『他們無故地恨我。』","bklcl":"Che sī beh èng-giām in ê lu̍t-hoat só͘ kì-chài ê ōe kóng, In bô iân-kò͘ oàn-hūn góa.","tghg":"這是欲應驗𪜶的律法所記載的話，講：『𪜶無緣故怨恨我。』","bklhl":"這是beh應驗in ê律法所記載ê話講，In無緣故怨恨我。"}},{"book":"約","chapter":15,"verse":26,"versions":{"unv":"但我要從父那裡差保惠師來，就是從父出來真理的聖靈；他來了，就要為我作見證。","bklcl":"Nā-sī Pó-hūi-su, chiū-sī chin-lí ê Sîn, tùi Pē chhut ê, góa tùi Pē beh chhe I chiū-kūn lín; I nā kàu, beh ūi-tio̍h góa chòe kan-chèng; lín ia̍h beh chòe kan-chèng,","tghg":"若是保惠師就是真理的神對父出的，我對父欲差伊就近恁；伊若到，欲為著我做干證。","bklhl":"但是保惠師，就是真理ê神，tùi父出ê，我tùi父beh差伊就近lín；伊若到，beh為tio̍h我做干證；lín亦beh做干證，"}},{"book":"約","chapter":15,"verse":27,"versions":{"unv":"你們也要作見證，因為你們從起頭就與我同在。」","bklcl":"in-ūi lín tùi khí-thâu kap góa tī-teh.","tghg":"恁亦欲做干證，因為恁對起頭及我佇啲。」","bklhl":"因為lín tùi起頭kap我tī-teh。"}}]