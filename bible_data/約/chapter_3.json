[{"book":"約","chapter":3,"verse":1,"versions":{"unv":"有一個法利賽人，名叫尼哥底母，是猶太人的官。","bklcl":"Ū chi̍t ê Hoat-lī-sài lâng, miâ Nî-ko-tí-bó͘, sī Iû-thài lâng ê koaⁿ;","tghg":"有一個法利賽人，名尼哥底某，是猶太人的官。","bklhl":"有一个法利賽人，名尼哥底某，是偤太人ê官；"}},{"book":"約","chapter":3,"verse":2,"versions":{"unv":"這人夜裡來見耶穌，說：「拉比，我們知道你是由　神那裡來作師傅的；因為你所行的神蹟，若沒有　神同在，無人能行。」","bklcl":"mî-sî lâi chiū-kūn Iâ-so͘, tùi I kóng, Lia̍p-pí, goán chai lí chòe sian-siⁿ, sī tùi Siōng-tè lâi ê; in-ūi nā m̄ sī Siōng-tè kap i tī-teh, chiū bô lâng ōe kiâⁿ lí só͘ kiâⁿ chiah-ê sîn-jiah.","tghg":"暝時來就近耶穌，對伊講：「拉比，阮知你做先生是對上帝來的；因為若呣是上帝及伊佇啲，就無人會行你所行諸個神蹟。」","bklhl":"暝時來就近耶穌，對伊講，拉比，阮知你做先生，是tùi上帝來ê；因為若m̄是上帝kap伊tī-teh，就無人能行你所行chiah ê神蹟。"}},{"book":"約","chapter":3,"verse":3,"versions":{"unv":"耶穌回答說：「我實實在在地告訴你，人若不重生，就不能見　神的國。」","bklcl":"Iâ-so͘ ìn i, kóng, Góa si̍t-si̍t kā lí kóng, Lâng nā bô têng-thâu siⁿ, chiū bōe-ōe khòaⁿ-kìⁿ Siōng-tè ê kok.","tghg":"耶穌應伊講：「我實實給你講，人若無重頭生(têng-thâu siⁿ)，就𣍐會看見上帝的國。」","bklhl":"耶穌應伊，講，我實實kā你講，人若無重頭生，就bōe會看見上帝ê國。"}},{"book":"約","chapter":3,"verse":4,"versions":{"unv":"尼哥底母說：「人已經老了，如何能重生呢？豈能再進母腹生出來嗎？」","bklcl":"Nî-ko-tí-bó͘ tùi I kóng, Lâng í-keng lāu, cháiⁿ-iūⁿ ōe têng-thâu siⁿ? kiám ōe koh ji̍p lāu-bú ê pak-tó͘ lâi siⁿ mah?","tghg":"尼哥底某對伊講：「人已經老，怎樣會重頭生？豈會閣入老母的腹肚來生嗎？」","bklhl":"尼哥底某對伊講，人已經老，怎樣會重頭生？kiám會koh入老母ê腹肚來生mah？"}},{"book":"約","chapter":3,"verse":5,"versions":{"unv":"耶穌說：「我實實在在地告訴你，人若不是從水和聖靈生的，就不能進　神的國。","bklcl":"Iâ-so͘ ìn kóng, Góa si̍t-si̍t kā lí kóng, Lâng nā bô tùi chúi tùi Sèng Sîn lâi siⁿ, chiū bōe-ōe ji̍p Siōng-tè ê kok.","tghg":"耶穌應講：「我實實給你講，人若無對水對聖神來生，就𣍐會入上帝的國。","bklhl":"耶穌應講，我實實kā你講，人若無tùi水tùi聖神來生，就bōe會入上帝ê國。"}},{"book":"約","chapter":3,"verse":6,"versions":{"unv":"從肉身生的就是肉身；從靈生的就是靈。","bklcl":"Tùi jio̍k-thé siⁿ ê sī jio̍k-thé; tùi Sîn siⁿ ê sī sîn.","tghg":"對肉體生的是肉體；對神生的是神。","bklhl":"Tùi肉體生ê是肉體；tùi神生ê是神。"}},{"book":"約","chapter":3,"verse":7,"versions":{"unv":"我說：『你們必須重生』，你不要以為希奇。","bklcl":"Góa kóng, Lín tek-khak tio̍h têng-thâu siⁿ, lí bo̍h-tit lia̍h chòe kî-koài.","tghg":"我講：『恁的確著重頭生』，你莫得掠做奇怪。","bklhl":"我講，Lín的確tio̍h重頭生，你莫得掠做奇怪。"}},{"book":"約","chapter":3,"verse":8,"versions":{"unv":"風隨著意思吹，你聽見風的響聲，卻不曉得從哪裡來，往哪裡去；凡從聖靈生的，也是如此。」","bklcl":"Hong chhut-chāi ì-sù lâi chhe, lí thiaⁿ-kìⁿ i ê siaⁿ, m̄ chai i tùi tá-lo̍h lâi, tá-lo̍h khì; kìⁿ-nā tùi Sîn siⁿ ê ia̍h sī án-ni.","tghg":"風出在(chhut-chāi)意思來吹，你聽見伊的聲，呣知伊對叨落來，叨落去；見若對神生的，亦是按呢。」","bklhl":"風chhut-chāi意思來吹，你聽見伊ê聲，m̄知伊tùi tá-lo̍h來，tá-lo̍h去；見若tùi神生ê亦是án-ni。"}},{"book":"約","chapter":3,"verse":9,"versions":{"unv":"尼哥底母問他說：「怎能有這事呢？」","bklcl":"Nî-ko-tí-bó͘ ìn I kóng, Cháiⁿ-iūⁿ ōe án-ni ah?","tghg":"尼哥底某應伊講：「怎樣會按呢啊？」","bklhl":"尼哥底某應伊講，怎樣會án-ni ah？"}},{"book":"約","chapter":3,"verse":10,"versions":{"unv":"耶穌回答說：「你是以色列人的先生，還不明白這事嗎？","bklcl":"Iâ-so͘ ìn i kóng, Lí chòe Í-sek-lia̍t ê sian-siⁿ,  iā m̄ chai che mah?","tghg":"耶穌應伊講：「你做以色列的先生，也呣知這嗎？","bklhl":"耶穌應伊講，你做以色列ê先生，也m̄知這mah？"}},{"book":"約","chapter":3,"verse":11,"versions":{"unv":"我實實在在地告訴你，我們所說的是我們知道的；我們所見證的是我們見過的；你們卻不領受我們的見證。","bklcl":"Góa si̍t-si̍t kā lí kóng, Goán sī kóng goán só͘ chai ê, kan-chèng goán só͘ khòaⁿ-kìⁿ ê; nā-sī lín m̄ chiap-la̍p goán ê kan-chèng.","tghg":"我實實給你講，阮是講阮所知的；干證阮所看見的；若是恁呣接納阮的干證。","bklhl":"我實實kā你講，阮是講阮所知ê，干證阮所看見ê；但是lín m̄接納阮ê干證。"}},{"book":"約","chapter":3,"verse":12,"versions":{"unv":"我對你們說地上的事，你們尚且不信，若說天上的事，如何能信呢？","bklcl":"Góa kā lín kóng tōe-chiūⁿ ê sū, lín siōng-chhiáⁿ m̄ sìn; nā kā lín kóng thiⁿ-téng ê sū, lín thái beh sìn?","tghg":"我給恁講地上的事，恁尚且(siōng-chhiáⁿ)呣信，若給恁講天頂的事，恁豈(thái)欲信？","bklhl":"我kā lín講地上ê事，lín尚且m̄信；若kā lín講天頂ê事，lín thài beh信？"}},{"book":"約","chapter":3,"verse":13,"versions":{"unv":"除了從天降下、仍舊在天的人子，沒有人升過天。","bklcl":"Bô lâng bat chiūⁿ thiⁿ; chí ū tī thiⁿ-ni̍h ê Jîn-chú, tùi thiⁿ kàng-lo̍h ê nā-tiāⁿ.","tghg":"無人曾上天，只有佇天裡的人子，對天降落的若定。","bklhl":"無人bat上天；只有tī天裡ê人子，tùi天降落ê nā-tiāⁿ。"}},{"book":"約","chapter":3,"verse":14,"versions":{"unv":"摩西在曠野怎樣舉蛇，人子也必照樣被舉起來，","bklcl":"Koh chhin-chhiūⁿ Mô͘-se kú-khí chôa tī khòng-iá, Jîn-chú ia̍h tek-khak tio̍h án-ni siū kú-khí;","tghg":"閣親像摩西舉起蛇佇曠野，人子亦的確著按呢受舉起，","bklhl":"Koh親像摩西舉起蛇tī曠野，人子亦的確tio̍h án-ni受舉起；"}},{"book":"約","chapter":3,"verse":15,"versions":{"unv":"叫一切信他的都得永生（或譯：叫一切信的人在他裡面得永生）。","bklcl":"hō͘ kìⁿ-nā sìn ê lâng tiàm tī I ū éng-oa̍h.","tghg":"互見若信的人踮佇伊有永活。","bklhl":"hō͘見若信ê人tiàm-tī伊有永活。"}},{"book":"約","chapter":3,"verse":16,"versions":{"unv":"「　神愛世人，甚至將他的獨生子賜給他們，叫一切信他的，不致滅亡，反得永生。","bklcl":"In-ūi Siōng-tè chiong to̍k-siⁿ ê Kiáⁿ siúⁿ-sù sè-kan, hō͘ kìⁿ-nā sìn I ê lâng bōe tîm-lûn, ōe tit-tio̍h éng-oa̍h; I thiàⁿ sè-kan kàu án-ni.","tghg":"「因為上帝將獨生的子賞賜世間，互見若信伊的人，𣍐沈淪，會得著永活，伊疼世間到按呢。","bklhl":"因為上帝將獨生ê kiáⁿ賞賜世間，hō͘見若信伊ê人bōe沉淪，會得tio̍h永活；伊疼世間到án-ni。"}},{"book":"約","chapter":3,"verse":17,"versions":{"unv":"因為　神差他的兒子降世，不是要定世人的罪（或譯：審判世人；下同），乃是要叫世人因他得救。","bklcl":"In-ūi Siōng-tè chhe Kiáⁿ ji̍p sè-kan, m̄ sī beh sím-phòaⁿ sè-kan; sī beh hō͘ sè-kan tùi I tit-tio̍h kiù.","tghg":"因為上帝差子入世間，呣是欲審判世間；是欲互世間對伊得著救。","bklhl":"因為上帝差Kiáⁿ入世間，m̄是beh審判世間；是beh hō͘世間對伊得tio̍h救。"}},{"book":"約","chapter":3,"verse":18,"versions":{"unv":"信他的人，不被定罪；不信的人，罪已經定了，因為他不信　神獨生子的名。","bklcl":"Sìn I ê lâng bô siū sím-phòaⁿ; m̄ sìn ê lâng í-keng siū sím-phòaⁿ, in-ūi i m̄ sìn Siōng-tè to̍k-siⁿ Kiáⁿ ê miâ.","tghg":"信伊的人，無受審判；呣信的人，已經受審判，因為伊呣信上帝獨生子的名。","bklhl":"信伊ê人無受審判；m̄信ê人已經受審判，因為伊m̄信上帝獨生Kiáⁿ ê名。"}},{"book":"約","chapter":3,"verse":19,"versions":{"unv":"光來到世間，世人因自己的行為是惡的，不愛光，倒愛黑暗，定他們的罪就是在此。","bklcl":"Só͘ sím-phòaⁿ ê, chiū-sī kng ji̍p sè-kan, ia̍h lâng ài àm khah kè-thâu tī kng, in-ūi i só͘ kiâⁿ sī pháiⁿ.","tghg":"所審判的，就是光入(ji̍p)世間，亦人愛暗卡過頭佇光，因為伊所行是歹。","bklhl":"所審判ê，就是光入世間，亦人ài暗khah過頭tī光，因為伊所行是pháiⁿ。"}},{"book":"約","chapter":3,"verse":20,"versions":{"unv":"凡作惡的便恨光，並不來就光，恐怕他的行為受責備。","bklcl":"Kìⁿ-nā chòe pháiⁿ ê, oàn-hūn kng ia̍h m̄ chiū-kūn kng, kiaⁿ-liáu i ê só͘ kiâⁿ siū chek-pī.","tghg":"見若做歹的怨恨光，亦呣就近光，驚了伊的所行受責備。","bklhl":"見若做pháiⁿ ê，怨恨光亦m̄就近光，驚了伊ê所行受責備。"}},{"book":"約","chapter":3,"verse":21,"versions":{"unv":"但行真理的必來就光，要顯明他所行的是靠　神而行。」","bklcl":"To̍k-to̍k kiâⁿ chin-lí ê lâng chiū-kūn kng, lâi hián-bêng i ê só͘ kiâⁿ sī tī Siōng-tè lâi kiâⁿ.","tghg":"獨獨行真理的人就近光，來顯明伊的所行是佇上帝來行。」","bklhl":"獨獨行真理ê人就近光，來顯明伊ê所行是tī上帝來行。"}},{"book":"約","chapter":3,"verse":22,"versions":{"unv":"這事以後，耶穌和門徒到了猶太地，在那裡居住，施洗。","bklcl":"Chiah-ê tāi-chì í-āu, Iâ-so͘ kap I ê ha̍k-seng kàu Iû-thài tōe; kap in tòa hia lâi kiâⁿ sóe-lé.","tghg":"諸個代誌以後，耶穌及伊的學生到猶太地，及𪜶住遐來行洗禮。","bklhl":"Chiah-ê tāi-chì以後，耶穌kap伊ê學生到偤太地；kap in tòa hia來行洗禮。"}},{"book":"約","chapter":3,"verse":23,"versions":{"unv":"約翰在靠近撒冷的哀嫩也施洗；因為那裡水多，眾人都去受洗。","bklcl":"Iok-hān ia̍h teh kiâⁿ sóe-lé tī kūn Sat-léng ê Ai-loán; in-ūi tī hia ū chōe-chōe chúi; lâng kàu hia lâi siū sóe-lé.","tghg":"約翰亦啲行洗禮佇近撒冷的哀嫩(Ai-loán)；因為佇遐有多多水，人到遐來受洗禮。","bklhl":"約翰亦teh行洗禮tī近Sat-léng ê Ai-loán；因為tī hia有chōe-chōe水；人到hia來受洗禮。"}},{"book":"約","chapter":3,"verse":24,"versions":{"unv":"（那時約翰還沒有下在監裡。）","bklcl":"In-ūi Iok-hān iáu-bē koaiⁿ lo̍h kaⁿ.","tghg":"（因為約翰猶未關落監。）","bklhl":"因為約翰iáu-bē關落監。"}},{"book":"約","chapter":3,"verse":25,"versions":{"unv":"約翰的門徒和一個猶太人辯論潔淨的禮，","bklcl":"Tùi án-ni ū Iok-hān ê ha̍k-seng kap chi̍t ê Iû-thài lâng cheng-piān chheng-khì ê sū.","tghg":"對按呢有約翰的學生及一個猶太人爭辯清氣的事，","bklhl":"Tùi án-ni有約翰ê學生kap一个偤太人爭辯清氣ê事。"}},{"book":"約","chapter":3,"verse":26,"versions":{"unv":"就來見約翰，說：「拉比，從前同你在約旦河外、你所見證的那位，現在施洗，眾人都往他那裡去了。」","bklcl":"In lâi chiū-kūn Iok-hān, kā i kóng, Lia̍p-pí ah, chiông-chêng kap lí tī Iok-tàn gōa; lí só͘ kan-chèng ê, lí khòaⁿ, i teh kiâⁿ sóe-lé, chèng lâng lóng chiū-kūn I.","tghg":"𪜶來就近約翰，給伊講：「拉比啊，從前(chiông-chêng)及你佇約但外、你所干證的，你看，伊啲行洗禮，眾人攏就近伊。」","bklhl":"In來就近約翰，kā伊講，拉比ah，從前kap你tī約旦外；你所干證ê，你看，伊teh行洗禮，眾人lóng就近伊。"}},{"book":"約","chapter":3,"verse":27,"versions":{"unv":"約翰說：「若不是從天上賜的，人就不能得甚麼。","bklcl":"Iok-hān ìn kóng, Nā m̄ sī tùi thiⁿ hō͘ i, chiū lâng bōe tit-tio̍h sím-mi̍h.","tghg":"約翰應講：「若呣是對天互伊，就人𣍐得著甚麼。","bklhl":"約翰應講，若m̄是tùi天hō͘伊，就人bōe得tio̍h甚麼。"}},{"book":"約","chapter":3,"verse":28,"versions":{"unv":"我曾說：『我不是基督，是奉差遣在他前面的』，你們自己可以給我作見證。","bklcl":"Lín ka-kī ūi-tio̍h góa chòe kan-chèng, góa bat kóng, Góa m̄ sī Ki-tok, chiū-sī hōng-chhe tī I ê thâu-chêng nā-tiāⁿ.","tghg":"恁家己為著我做干證，我曾講：『我呣是基督，就是奉差佇伊的頭前若定。』","bklhl":"Lín家己為tio̍h我做干證，我bat講，我m̄是基督，就是奉差tī伊ê頭前nā-tiāⁿ。"}},{"book":"約","chapter":3,"verse":29,"versions":{"unv":"娶新婦的就是新郎；新郎的朋友站著，聽見新郎的聲音就甚喜樂。故此，我這喜樂滿足了。","bklcl":"Ū sin-niû ê sī sin-kiáⁿ-sài; sin-kiáⁿ-sài ê pêng-iú khiā teh thiaⁿ i, ūi-tio̍h sin-kiáⁿ-sài ê siaⁿ, chiū hoaⁿ-hí kàu-ke̍k; só͘-í góa chit ê hoaⁿ-hí chhiong-móa lah.","tghg":"有新娘的是新子婿；新子婿的朋友徛啲聽伊，為著新子婿的聲就歡喜到極(ke̍k)。所以，我此個歡喜充滿啦。","bklhl":"有新娘ê是新kiáⁿ婿；新kiáⁿ婿ê朋友khiā teh聽伊，為tio̍h新kiáⁿ婿ê聲，就歡喜到極；所以我chit ê歡喜充滿lah。"}},{"book":"約","chapter":3,"verse":30,"versions":{"unv":"他必興旺，我必衰微。」","bklcl":"I tek-khak heng-ōng, góa tek-khak soe-bî.","tghg":"伊的確興旺，我的確衰微(soe-bî)。」","bklhl":"伊的確興旺，我的確衰微。"}},{"book":"約","chapter":3,"verse":31,"versions":{"unv":"「從天上來的是在萬有之上；從地上來的是屬乎地，他所說的也是屬乎地。從天上來的是在萬有之上。","bklcl":"Tùi téng-bīn lâi ê, sī tī bān lūi ê téng-bīn; hit ê tùi tōe-ni̍h ê, sī tùi tōe chiah ū, ia̍h tùi tōe lâi kóng; tùi thiⁿ lâi ê sī tī bān lūi ê téng-bīn.","tghg":"「對頂面來的是佇萬類的頂面；彼個對地裡的是對地才有，也對地來講。對天來的是佇萬類的頂面。","bklhl":"Tùi頂面來ê，是tī萬類ê頂面；hit ê tùi地裡ê，是tùi地chiah有，亦tùi地來講；tùi天來ê是tī萬類ê頂面。"}},{"book":"約","chapter":3,"verse":32,"versions":{"unv":"他將所見所聞的見證出來，只是沒有人領受他的見證。","bklcl":"I chiong só͘ thiaⁿ-kìⁿ ê lâi kan-chèng, ia̍h bô lâng chiap-la̍p I ê kan-chèng.","tghg":"伊將所聽見的來干證，亦無人接納伊的干證。","bklhl":"伊將所聽見ê來干證，亦無人接納伊ê干證。"}},{"book":"約","chapter":3,"verse":33,"versions":{"unv":"那領受他見證的，就印上印，證明　神是真的。","bklcl":"Chiap-la̍p I ê kan-chèng ê, í-keng khàm-ìn lâi kan-chèng Siōng-tè sī chin-si̍t.","tghg":"接納伊的干證的，已經蓋印，來干證上帝是真實。","bklhl":"接納伊ê干證ê，已經蓋印來干證上帝是真實。"}},{"book":"約","chapter":3,"verse":34,"versions":{"unv":"　神所差來的就說　神的話，因為　神賜聖靈給他是沒有限量的。","bklcl":"In-ūi Siōng-tè só͘ chhe ê kóng Siōng-tè ê ōe; sī Siōng-tè siúⁿ-sù Sèng Sîn bô hān-liōng.","tghg":"因為上帝所差的講上帝的話，是上帝賞賜聖神無限量。","bklhl":"因為上帝所差ê講上帝ê話；是上帝賞賜聖神無限量。"}},{"book":"約","chapter":3,"verse":35,"versions":{"unv":"父愛子，已將萬有交在他手裡。","bklcl":"Pē thiàⁿ Kiáⁿ, í-keng chiong bān mi̍h kau-hù I ê chhiú.","tghg":"父疼子，已經將萬物交付伊的手。","bklhl":"父疼Kiáⁿ，已經將萬物交付伊ê手。"}},{"book":"約","chapter":3,"verse":36,"versions":{"unv":"信子的人有永生；不信子的人得不著永生（原文是不得見永生），　神的震怒常在他身上。」","bklcl":"Sìn Kiáⁿ ê lâng ū éng-oa̍h; m̄ sūn Kiáⁿ ê lâng bōe khòaⁿ-kìⁿ oa̍h, Siōng-tè ê siū-khì tiàm tī i ê téng-bīn.","tghg":"信子的人有永活；呣順子的人𣍐看見活，上帝的受氣踮佇伊的頂面。」","bklhl":"信Kiáⁿ ê人有永活；m̄順Kiáⁿ ê人bōe看見活，上帝ê受氣tiàm-tī伊ê頂面。"}}]