[{"book":"約","chapter":1,"verse":1,"versions":{"unv":"太初有道，道與　神同在，道就是　神。","bklcl":"Tī khí-thâu ū Tō, Tō kap Siōng-tè saⁿ-kap tī-teh, Tō chiū-sī Siōng-tè.","tghg":"佇起頭有道，道及上帝相及佇啲，道就是上帝。","bklhl":"Tī起頭有道，道kap上帝saⁿ-kap tī-teh，道就是上帝。"}},{"book":"約","chapter":1,"verse":2,"versions":{"unv":"這道太初與　神同在。","bklcl":"Chit ê Tō tī khí-thâu kap Siōng-tè saⁿ-kap tī-teh.","tghg":"此個道佇起頭及上帝相及佇啲。","bklhl":"Chit ê道tī起頭kap上帝saⁿ-kap tī-teh。"}},{"book":"約","chapter":1,"verse":3,"versions":{"unv":"萬物是藉著他造的；凡被造的，沒有一樣不是藉著他造的。","bklcl":"Bān mi̍h tùi Tō lâi chhòng-chō; kìⁿ-nā siū chhòng-chō ê, bô chi̍t hāng m̄ sī tùi I lâi chhòng-chō.","tghg":"萬物對道來創造；見若受創造的，無一項呣是對伊來創造。","bklhl":"萬物tùi道來創造；見若受創造ê，無一項m̄是對伊來創造。"}},{"book":"約","chapter":1,"verse":4,"versions":{"unv":"生命在他裡頭，這生命就是人的光。","bklcl":"Oa̍h-miā tī I ê lāi-bīn; chit ê oa̍h-miā sī lâng ê kng.","tghg":"活命佇伊的內面，此個活命是人的光。","bklhl":"活命tī伊ê內面；chit ê活命是人ê光。"}},{"book":"約","chapter":1,"verse":5,"versions":{"unv":"光照在黑暗裡，黑暗卻不接受光。","bklcl":"Kng chiò tī o͘-àm; o͘-àm bô chiap-la̍p i.","tghg":"光照佇黑暗，黑暗無接納伊。","bklhl":"光照tī烏暗；烏暗無接納伊。"}},{"book":"約","chapter":1,"verse":6,"versions":{"unv":"有一個人，是從　神那裡差來的，名叫約翰。","bklcl":"Ū chi̍t lâng tùi Siōng-tè chhe lâi, miâ kiò Iok-hān.","tghg":"有一人，對上帝差來，名叫約翰。","bklhl":"有一人tùi上帝差來，名叫約翰。"}},{"book":"約","chapter":1,"verse":7,"versions":{"unv":"這人來，為要作見證，就是為光作見證，叫眾人因他可以信。","bklcl":"Chit ê lâng lâi chòe kan-chèng, sī beh ūi-tio̍h kng chòe kan-chèng, hō͘ chèng lâng tùi I lâi sìn.","tghg":"此個人來做干證，是欲為著光做干證，互眾人對伊來信。","bklhl":"Chit ê人來做干證，是beh為tio̍h光做干證，hō͘眾人對伊來信。"}},{"book":"約","chapter":1,"verse":8,"versions":{"unv":"他不是那光，乃是要為光作見證。","bklcl":"I m̄ sī hit ê kng, sī beh ūi-tio̍h kng chòe kan-chèng nā-tiāⁿ.","tghg":"伊呣是彼個光，是欲為著光做干證若定。","bklhl":"伊m̄是hit ê光，是beh為tio̍h光做干證nā-tiāⁿ。"}},{"book":"約","chapter":1,"verse":9,"versions":{"unv":"那光是真光，照亮一切生在世上的人。","bklcl":"Ū chin ê kng lâi ji̍p sè-kan, teh chiò bān lâng.","tghg":"有真的光來入世間，啲照萬人。","bklhl":"有真ê光來入世間，teh照萬人。"}},{"book":"約","chapter":1,"verse":10,"versions":{"unv":"他在世界，世界也是藉著他造的，世界卻不認識他。","bklcl":"I tī sè-kan, sè-kan tùi I lâi chhòng-chō, iā sè-kan m̄ bat I.","tghg":"伊佇世間，世間對伊來創造，也世間呣識伊。","bklhl":"伊tī世間，世間對伊來創造，也世間m̄-bat伊。"}},{"book":"約","chapter":1,"verse":11,"versions":{"unv":"他到自己的地方來，自己的人倒不接待他。","bklcl":"I kàu ka-kī ê só͘-chāi, iā ka-kī ê lâng m̄ chiap-la̍p I.","tghg":"伊到家己的所在，也家己的人呣接納伊。","bklhl":"伊到家己ê所在，也家己ê人m̄接納伊。"}},{"book":"約","chapter":1,"verse":12,"versions":{"unv":"凡接待他的，就是信他名的人，他就賜他們權柄作　神的兒女。","bklcl":"Kìⁿ-nā chiap-la̍p I ê, chiū-sī sìn I ê miâ ê lâng, I chiū siúⁿ-sù in ū koân, chiâⁿ-chòe Siōng-tè ê kiáⁿ-jî;","tghg":"見若接納伊的，就是信伊的名的人，伊就賞賜𪜶有權成做上帝的子兒。","bklhl":"見若接納伊ê，就是信伊ê名ê人，伊就賞賜in有權，成做上帝ê kiáⁿ兒；"}},{"book":"約","chapter":1,"verse":13,"versions":{"unv":"這等人不是從血氣生的，不是從情慾生的，也不是從人意生的，乃是從　神生的。","bklcl":"in m̄ sī tùi hiat-khì, ia̍h m̄ sī tùi jio̍k-thé ê ì-sù, ia̍h m̄ sī tùi lâng ê ì-sù siⁿ ê, chiū-sī tùi Siōng-tè.","tghg":"𪜶呣是對血氣，亦呣是對肉體的意思，亦呣是對人的意思生的，就是對上帝。","bklhl":"in m̄是tùi血氣，亦m̄是tùi肉體ê意思，亦m̄是tùi人ê意思生ê，就是tùi上帝。"}},{"book":"約","chapter":1,"verse":14,"versions":{"unv":"道成了肉身，住在我們中間，充充滿滿地有恩典有真理。我們也見過他的榮光，正是父獨生子的榮光。","bklcl":"Tō chiâⁿ jio̍k-thé, khiā-khí tī lán tiong-kan, ū un-tián kap chin-lí móa-móa; koh goán bat khòaⁿ-kìⁿ I ê êng-kng, chhin-chhiūⁿ to̍k siⁿ ê Kiáⁿ tùi Pē só͘ tit ê êng-kng.","tghg":"道成肉體，徛起佇咱中間，有恩典及真理滿滿。閣阮曾看見伊的榮光，親像獨生的子對父所得的榮光。","bklhl":"道成肉體，khiā起tī咱中間，有恩典kap真理滿滿；koh阮bat看見伊ê榮光，親像獨生ê Kiáⁿ tùi父所得ê榮光。"}},{"book":"約","chapter":1,"verse":15,"versions":{"unv":"約翰為他作見證，喊著說：「這就是我曾說：『那在我以後來的，反成了在我以前的，因他本來在我以前。』」","bklcl":"Iok-hān ūi-tio̍h I chòe kan-chèng, kiò kóng, Chit-ê chiū-sī góa só͘ kóng, tè-bé góa lâi ê, chiâⁿ-chòe góa ê tāi-seng; in-ūi I pún tāi-seng góa tī-teh.","tghg":"約翰為著伊做干證，叫講：「此個就是我所講：『隨尾我來的，成做我的代先，因為伊本代先我佇啲。』」","bklhl":"約翰為tio̍h伊做干證，叫講，Chit ê就是我所講，tè尾我來ê，成做我ê事先；因為伊本事先我tī-teh。"}},{"book":"約","chapter":1,"verse":16,"versions":{"unv":"從他豐滿的恩典裡，我們都領受了，而且恩上加恩。","bklcl":"In-ūi tùi I ê chhiong-móa lán lóng ū só͘ siū, chiū un-tián sòa-chiap un-tián.","tghg":"因為對伊的充滿，咱攏有所受，就恩典續接恩典。","bklhl":"因為tùi伊ê充滿咱lóng有所受，就恩典續接恩典。"}},{"book":"約","chapter":1,"verse":17,"versions":{"unv":"律法本是藉著摩西傳的；恩典和真理都是由耶穌基督來的。","bklcl":"In-ūi lu̍t-hoat sī tùi Mô͘-se lâi thoân; un-tián kap chin-lí sī tùi Iâ-so͘ Ki-tok chiah ū.","tghg":"因為律法是對摩西來傳；恩典及真理是對耶穌基督才有。","bklhl":"因為律法是tùi摩西來傳；恩典kap真理是tùi耶穌基督chiah有。"}},{"book":"約","chapter":1,"verse":18,"versions":{"unv":"從來沒有人看見　神，只有在父懷裡的獨生子將他表明出來。","bklcl":"Bē bat ū lâng khòaⁿ-kìⁿ Siōng-tè; chí-ū tī Pē sim-hoâi tiong to̍k-siⁿ ê Kiáⁿ ū piáu-bêng I.","tghg":"未曾有人看見上帝，只有佇父心懷中獨生的子有表明伊。","bklhl":"Bē bat有人看見上帝；只有tī父心懷中獨生ê Kiáⁿ有表明伊。"}},{"book":"約","chapter":1,"verse":19,"versions":{"unv":"約翰所作的見證記在下面：猶太人從耶路撒冷差祭司和利未人到約翰那裡，問他說：「你是誰？」","bklcl":"Iok-hān ê kan-chèng kì tī ē-tóe: Iû-thài lâng tùi Iâ-lō͘-sat-léng chhe chè-si kap Lī-bī lâng chiū-kūn i lâi mn̄g kóng, Lí sī chī-chūi?","tghg":"約翰的干證記佇下底：猶太人對耶路撒冷差祭司及利未人就近伊來問講：「你是是誰。」","bklhl":"約翰ê干證記tī下底： 偤太人tùi耶路撒冷差祭司kap利未人就近伊來問講，你是是誰？"}},{"book":"約","chapter":1,"verse":20,"versions":{"unv":"他就明說，並不隱瞞，明說：「我不是基督。」","bklcl":"Hit sî Iok-hān sêng-jīn bô ún-môa; i sêng-jīn kóng, Góa m̄ sī Ki-tok.","tghg":"彼時約翰承認，無隱瞞，伊承認講：「我呣是基督。」","bklhl":"Hit時約翰承認無隱瞞；伊承認講，我m̄是基督。"}},{"book":"約","chapter":1,"verse":21,"versions":{"unv":"他們又問他說：「這樣，你是誰呢？是以利亞嗎？」他說：「我不是。」「是那先知嗎？」他回答說：「不是。」","bklcl":"Koh mn̄g i, Che sī cháiⁿ-iūⁿ? Lí sī Í-lī-a mah? I kóng, M̄ sī. Lí sī hit ê sian-ti mah? Ìn kóng, M̄ sī.","tghg":"閣問伊：「這是怎樣？你是以利亞嗎？」伊講：「呣是。」「你是彼個先知嗎？」應講：「呣是。」","bklhl":"Koh問伊，這是怎樣？你是以利亞mah？伊講，m̄是。你是hit ê先知mah？應講，m̄是。"}},{"book":"約","chapter":1,"verse":22,"versions":{"unv":"於是他們說：「你到底是誰，叫我們好回覆差我們來的人。你自己說，你是誰？」","bklcl":"Chiū kā i kóng, Lí sī chī-chūi? hō͘ goán thang hê-hok chhe goán ê. Lí tio̍h kóng ka-kī sī cháiⁿ-iūⁿ?","tghg":"就給伊講：「你是是誰，互阮通回覆差阮的。你著講家己，是怎樣？」","bklhl":"就kā伊講，你是是誰？hō͘阮thang回覆差阮ê。你tio̍h講家己是怎樣？"}},{"book":"約","chapter":1,"verse":23,"versions":{"unv":"他說：「我就是那在曠野有人聲喊著說：『修直主的道路』，正如先知以賽亞所說的。」","bklcl":"Kóng, Góa chiū-sī teh kiò tī khòng-iá ê ê siaⁿ, kóng, Siu ti̍t Chú ê lō͘, chhin-chhiūⁿ sian-ti Í-sài-a só͘ kóng ê.","tghg":"講：「我就是啲叫佇曠野者的聲講：『修直主的路』，親像先知以賽亞所講的。」","bklhl":"講，我就是teh叫tī曠野ê ê聲，講，修直主ê路，親像先知以賽亞所講ê。"}},{"book":"約","chapter":1,"verse":24,"versions":{"unv":"那些人是法利賽人差來的（或譯：那差來的是法利賽人）；","bklcl":"Hiah ê lâng chiū-sī Hoat-lī-sài lâng só͘ chhe ê.","tghg":"許個人就是法利賽人所差的；","bklhl":"Hiah-ê人就是法利賽人所差ê。"}},{"book":"約","chapter":1,"verse":25,"versions":{"unv":"他們就問他說：「你既不是基督，不是以利亞，也不是那先知，為甚麼施洗呢？」","bklcl":"In koh mn̄g i kóng, Lí nā m̄ sī Ki-tok, ia̍h m̄ sī Í-lī-a, ia̍h m̄ sī hit ê sian-ti, cháiⁿ-iūⁿ kiâⁿ sóe-lé ah?","tghg":"𪜶閣問伊講：「你若呣是基督，亦呣是以利亞，亦呣是彼個先知，怎樣行洗禮啊？」","bklhl":"In koh問伊講，你若m̄是基督，亦m̄是以利亞，亦m̄是hit ê先知，怎樣行洗禮ah？"}},{"book":"約","chapter":1,"verse":26,"versions":{"unv":"約翰回答說：「我是用水施洗，但有一位站在你們中間，是你們不認識的，","bklcl":"Iok-hān ìn i, kóng, Góa sī ēng chúi kiâⁿ sóe-lé; ū khiā tī lín tiong-kan ê, lín m̄ bat I.","tghg":"約翰應伊，講：「我是用水行洗禮，有徛佇恁中間的，恁呣識伊，","bklhl":"約翰應伊，講，我是用水行洗禮；有khiā tī lín中間ê，lín m̄-bat伊。"}},{"book":"約","chapter":1,"verse":27,"versions":{"unv":"就是那在我以後來的，我給他解鞋帶也不配。」","bklcl":"I chiū-sī tè-bé góa lâi ê, chiū tháu I ê ôe-tòa, góa ia̍h bōe kham-tit.","tghg":"伊就是隨尾我來的，就解伊的鞋帶我亦𣍐堪得。」","bklhl":"伊就是tè尾我來ê，就tháu伊ê鞋帶，我亦bōe堪得。"}},{"book":"約","chapter":1,"verse":28,"versions":{"unv":"這是在約旦河外伯大尼（有古卷：伯大巴喇），約翰施洗的地方作的見證。","bklcl":"Chiah-ê sū kiâⁿ tī Iok-tàn gōa ê Pek-tāi-nî, chiū-sī Iok-hān kiâⁿ sóe-lé ê só͘-chāi.","tghg":"諸個事行佇約但外的伯大尼，就是約翰行洗禮的所在。","bklhl":"Chiah-ê事行tī約旦外ê伯大尼，就是約翰行洗禮ê所在。"}},{"book":"約","chapter":1,"verse":29,"versions":{"unv":"次日，約翰看見耶穌來到他那裡，就說：「看哪，　神的羔羊，除去（或譯：背負）世人罪孽的！","bklcl":"Keh ji̍t, Iok-hān khòaⁿ-kìⁿ Iâ-so͘ chiū-kūn i, chiū kóng, Lí khòaⁿ, Siōng-tè ê Iûⁿ-ko, chiū-sī tam-tng sè-kan ê chōe ê.","tghg":"隔日，約翰看見耶穌就近伊，就講：「你看，上帝的羊羔，就是擔當世間的罪的！","bklhl":"隔日，約翰看見耶穌就近伊，就講，你看，上帝ê羊羔，就是擔當世間ê罪ê。"}},{"book":"約","chapter":1,"verse":30,"versions":{"unv":"這就是我曾說：『有一位在我以後來、反成了在我以前的，因他本來在我以前。』","bklcl":"Chit-ê chiū-sī góa só͘ bat kóng, Ū chi̍t lâng tè-bé góa lâi, chiâⁿ-chòe góa ê tāi-seng, in-ūi I pún tāi-seng góa tī-teh.","tghg":"此個就是我所曾講：『有一人隨尾我來，成做我的代先，因為伊本代先我佇啲。』","bklhl":"Chit ê就是我所bat講，有一人tè尾我來，成做我ê事先，因為伊本事先我tī-teh。"}},{"book":"約","chapter":1,"verse":31,"versions":{"unv":"我先前不認識他，如今我來用水施洗，為要叫他顯明給以色列人。」","bklcl":"Góa pún m̄ bat I; to̍k-to̍k beh hō͘ I hián-bêng tī Í-sek-lia̍t lâng, só͘-í góa lâi ēng chúi kiâⁿ sóe-lé.","tghg":"我本呣識伊，獨獨欲互伊顯明佇以色列人，所以我來用水行洗禮。」","bklhl":"我本m̄-bat伊；獨獨beh hō͘伊顯明tī以色列人，所以我來用水行洗禮。"}},{"book":"約","chapter":1,"verse":32,"versions":{"unv":"約翰又作見證說：「我曾看見聖靈，彷彿鴿子從天降下，住在他的身上。","bklcl":"Iok-hān koh kan-chèng kóng, Góa bat khòaⁿ-kìⁿ Sèng Sîn chhin-chhiūⁿ chíⁿ-á tùi thiⁿ kàng-lo̍h, hioh tī I téng-bīn.","tghg":"約翰閣干證講：「我曾看見聖神，親像鴿仔(chíⁿ-á)對天降落，歇佇伊頂面。","bklhl":"約翰koh干證講，我bat看見聖神親像鴿á tùi天降落，歇tī伊頂面。"}},{"book":"約","chapter":1,"verse":33,"versions":{"unv":"我先前不認識他，只是那差我來用水施洗的、對我說：『你看見聖靈降下來，住在誰的身上，誰就是用聖靈施洗的。』","bklcl":"Góa pêng-sò͘ m̄ bat I; to̍k-to̍k chhe góa ēng chúi kiâⁿ sóe-lé ê, kā góa kóng, Lí khòaⁿ Sèng Sîn kàng-lîm, hioh tī I téng-bīn, I chiū-sī ēng Sèng Sîn kiâⁿ sóe-lé ê.","tghg":"我平素呣識伊，獨獨差我用水行洗禮的，給我講：『你看聖神降臨，歇佇伊頂面，伊就是用聖神行洗禮的。』","bklhl":"我平素m̄-bat伊；獨獨差我用水行洗禮ê，kā我講，你看聖神降臨，歇tī伊頂面，伊就是用聖神行洗禮ê。"}},{"book":"約","chapter":1,"verse":34,"versions":{"unv":"我看見了，就證明這是　神的兒子。」","bklcl":"Góa bat khòaⁿ-kìⁿ, lâi kan-chèng chit-ê sī Siōng-tè ê Kiáⁿ.","tghg":"我曾看見，來干證此個是上帝的子。」","bklhl":"我bat看見，來干證chit ê是上帝ê Kiáⁿ。"}},{"book":"約","chapter":1,"verse":35,"versions":{"unv":"再次日，約翰同兩個門徒站在那裡。","bklcl":"Koh keh ji̍t, Iok-hān kap i nn̄g ê ha̍k-seng teh khiā;","tghg":"閣隔日，約翰及伊二個學生啲徛。","bklhl":"Koh隔日，約翰kap伊兩個學生teh khiā；"}},{"book":"約","chapter":1,"verse":36,"versions":{"unv":"他見耶穌行走，就說：「看哪，這是　神的羔羊！」","bklcl":"khòaⁿ-kìⁿ Iâ-so͘ teh kiâⁿ, chiū kóng, Lí khòaⁿ, Siōng-tè ê Iûⁿ-ko.","tghg":"看見耶穌啲行，就講：「你看上帝的羊羔！」","bklhl":"看見耶穌teh行，就講，你看，上帝ê羊羔。"}},{"book":"約","chapter":1,"verse":37,"versions":{"unv":"兩個門徒聽見他的話，就跟從了耶穌。","bklcl":"Hit nn̄g ê ha̍k-seng thiaⁿ i só͘ kóng, chiū tè Iâ-so͘.","tghg":"彼二個學生聽伊所講，就隨耶穌。","bklhl":"Hit兩個學生聽伊所講，就tè耶穌。"}},{"book":"約","chapter":1,"verse":38,"versions":{"unv":"耶穌轉過身來，看見他們跟著，就問他們說：「你們要甚麼？」他們說：「拉比，在哪裡住？」（拉比翻出來就是夫子。）","bklcl":"Iâ-so͘ oa̍t-tńg-sin, khòaⁿ in teh tè I, chiū kā in kóng, Lín teh chhē sím-mi̍h? In kā I kóng, Lia̍p-pí, lí tiàm tī tá-lo̍h?  (Lia̍p-pí, hoan-e̍k chiū-sī Sian-siⁿ).","tghg":"耶穌越轉身，看𪜶啲隨伊，就給𪜶講：「恁啲尋甚麼？」𪜶給伊講：「拉比，你踮佇叨落？」（拉比翻譯就是先生。）","bklhl":"耶穌oa̍t-tńg身，看in teh tè伊，就kā in講，Lín teh chhē甚麼？In kā伊講，拉比，你tiàm-tī tá-lo̍h？(拉比，翻譯就是先生)。"}},{"book":"約","chapter":1,"verse":39,"versions":{"unv":"耶穌說：「你們來看。」他們就去看他在哪裡住，這一天便與他同住；那時約有申正了。","bklcl":"Iâ-so͘ kā in kóng, Lín lâi chiū ōe khòaⁿ-kìⁿ. In chiū khì, khòaⁿ I só͘ tòa ê só͘-chāi; hit ji̍t kap I saⁿ-kap tòa; hit sî iok-lio̍k sì tiám cheng.","tghg":"耶穌給𪜶講：「恁來就會看見。」𪜶就去看伊所住的所在，彼日及伊相及住；彼時約略四點鐘。","bklhl":"耶穌kā in講，Lín來就會看見。In就去，看伊所tòa ê所在；hit日kap伊saⁿ-kap tòa；hit時約略四點鐘。"}},{"book":"約","chapter":1,"verse":40,"versions":{"unv":"聽見約翰的話跟從耶穌的那兩個人，一個是西門•彼得的兄弟安得烈。","bklcl":"Thiaⁿ Iok-hān ê ōe lâi tè Iâ-so͘ ê nn̄g lâng, kî-tiong chi̍t-ê sī Se-bûn Pí-tek ê hiaⁿ-tī, An-tek-lia̍t.","tghg":"聽約翰的話來隨耶穌的二人，其中一個是西門彼得的兄弟安得烈。","bklhl":"聽約翰ê話來tè耶穌ê兩人，其中一个是西門彼得ê兄弟，安得烈。"}},{"book":"約","chapter":1,"verse":41,"versions":{"unv":"他先找著自己的哥哥西門，對他說：「我們遇見彌賽亞了。」（彌賽亞翻出來就是基督。）","bklcl":"I tāi-seng tú-tio̍h in hiaⁿ-tī Se-bûn, kā i kóng, Goán í-keng tú-tio̍h Bí-sài-a (hoan-e̍k chiū-sī Ki-tok).","tghg":"伊代先抵著(tú-tio̍h)𪜶兄弟西門，給伊講：「阮已經抵著彌賽亞。」（翻譯就是基督。）","bklhl":"伊事先tú-tio̍h in兄弟西門，kā伊講，阮已經tú-tio̍h彌賽亞(翻譯就是基督)。"}},{"book":"約","chapter":1,"verse":42,"versions":{"unv":"於是領他去見耶穌。耶穌看見他，說：「你是約翰的兒子西門（約翰在馬太十六章十七節稱約拿），你要稱為磯法。」（磯法翻出來就是彼得。）","bklcl":"Chiū chhōa i chiū-kūn Iâ-so͘. Iâ-so͘ khòaⁿ i kóng, Lí chiū-sī Iok-hān ê kiáⁿ Se-bûn; lí beh chheng chòe Ki-hoat (hoan-e̍k chiū-sī Pí-tek).","tghg":"就導伊就近耶穌。耶穌看伊，講：「你就是約翰的子西門，你欲稱做磯法。」（翻譯就是彼得。）","bklhl":"就chhōa伊就近耶穌。耶穌看伊講，你就是約翰ê kiáⁿ西門；你beh稱做磯法(翻譯就是彼得)。"}},{"book":"約","chapter":1,"verse":43,"versions":{"unv":"又次日，耶穌想要往加利利去，遇見腓力，就對他說：「來跟從我吧。」","bklcl":"Koh keh ji̍t, Iâ-so͘ beh khì Ka-lī-lī, tú-tio̍h Hui-le̍k; chiū kā i kóng, Tè góa.","tghg":"閣隔日，耶穌欲去加利利，抵著腓力，就給伊講：「隨我。」","bklhl":"Koh隔日，耶穌beh去加利利，tú-tio̍h腓力；就kā伊講，Tè我。"}},{"book":"約","chapter":1,"verse":44,"versions":{"unv":"這腓力是伯賽大人，和安得烈、彼得同城。","bklcl":"Hui-le̍k sī Pek-sài-tāi ê lâng , kap An-tek-lia̍t Pí-tek tâng siâⁿ.","tghg":"腓力是伯賽大的人，及安得烈、彼得同城。","bklhl":"腓力是伯賽大ê人，kap安得烈彼得同城。"}},{"book":"約","chapter":1,"verse":45,"versions":{"unv":"腓力找著拿但業，對他說：「摩西在律法上所寫的和眾先知所記的那一位，我們遇見了，就是約瑟的兒子拿撒勒人耶穌。」","bklcl":"Hui-le̍k tú-tio̍h Ná-tàn-gia̍p, chiū kā i kóng, Mô͘-se kì tī lu̍t-hoat kap chiah-ê sian-ti só͘ kì ê, goán í-keng tú-tio̍h I, chiū-sī Iok-sek ê kiáⁿ, Ná-sat-le̍k lâng, Iâ-so͘.","tghg":"腓力抵著拿但業，就給伊講：「摩西記佇律法及諸個先知所記的，阮已經抵著伊，就是約瑟的子拿撒勒人耶穌。」","bklhl":"腓力tú-tio̍h那但業，就kā伊講，摩西記tī律法kap chiah ê先知所記ê，阮已經tú-tio̍h伊，就是約瑟ê kiáⁿ，拿撒勒人，耶穌。"}},{"book":"約","chapter":1,"verse":46,"versions":{"unv":"拿但業對他說：「拿撒勒還能出甚麼好的嗎？」腓力說：「你來看！」","bklcl":"Ná-tàn-gia̍p kā i kóng, Ná-sat-le̍k kiám ōe chhut sím-mi̍h hó mi̍h mah? Hui-le̍k kóng, Lâi khòaⁿ.","tghg":"拿但業給伊講：「拿撒勒豈會出甚麼好物嗎？」腓力講：「來看！」","bklhl":"那但業kā伊講，拿撒勒kiám會出甚麼好物mah？腓力講，來看。"}},{"book":"約","chapter":1,"verse":47,"versions":{"unv":"耶穌看見拿但業來，就指著他說：「看哪，這是個真以色列人，他心裡是沒有詭詐的。」","bklcl":"Iâ-so͘ khòaⁿ-kìⁿ Ná-tàn-gia̍p chiū-kūn I, chiū chí i, kóng, Lí khòaⁿ, chin-chiàⁿ sī Í-sek-lia̍t lâng, sim bô khúi-khiat ê.","tghg":"耶穌看見拿但業就近伊，就指伊講：「你看，真正是以色列人，心無詭譎(khúi-khiat)的。」","bklhl":"耶穌看見那但業就近伊，就chí伊，講，你看，真正是以色列人，sim無詭譎ê。"}},{"book":"約","chapter":1,"verse":48,"versions":{"unv":"拿但業對耶穌說：「你從哪裡知道我呢？」耶穌回答說：「腓力還沒有招呼你，你在無花果樹底下，我就看見你了。」","bklcl":"Ná-tàn-gia̍p kā i kóng, Tùi tá-lo̍h bat góa? Iâ-so͘ kóng, Hui-le̍k iáu-bē kiò lí, lí tī bû-hoa-kó chhiū kha, góa í-keng khòaⁿ-kìⁿ lí lah.","tghg":"拿但業給伊講：「對叨落識我？」耶穌講：「腓力猶未叫你，你佇無花果樹腳，我已經看見你啦。」","bklhl":"那但業kā伊講，Tùi tá-lo̍h bat我？耶穌講，腓力iáu-bē叫你，你tī無花果樹腳，我已經看見你lah。"}},{"book":"約","chapter":1,"verse":49,"versions":{"unv":"拿但業說：「拉比，你是　神的兒子，你是以色列的王！」","bklcl":"Ná-tàn-gia̍p ìn I kóng, Lia̍p-pí, lí chiū-sī Siōng-tè ê Kiáⁿ; lí chiū-sī Í-sek-lia̍t ê Ông.","tghg":"拿但業應伊講：「拉比，你就是上帝的子，你就是以色列的王！」","bklhl":"那但業應伊講，拉比，你就是上帝ê Kiáⁿ；你就是以色列ê王。"}},{"book":"約","chapter":1,"verse":50,"versions":{"unv":"耶穌對他說：「因為我說『在無花果樹底下看見你』，你就信嗎？你將要看見比這更大的事」；","bklcl":"Iâ-so͘ ìn i kóng, In-ūi góa kā lí kóng, Góa í-keng khòaⁿ-kìⁿ lí tī bû-hoa-kó chhiū kha, lí chiū sìn mah? Lí beh khòaⁿ-kìⁿ tāi-chì pí chiah-ê khah tōa ê.","tghg":"耶穌應伊講：「因為我給你講『我已經看見你佇無花果樹腳』，你就信嗎？你欲看見代誌比諸個卡大的」；","bklhl":"耶穌應伊講，因為我kā你講，我已經看見你tī無花果樹腳，你就信mah？你beh看見tāi-chì比chiah ê khah大ê。"}},{"book":"約","chapter":1,"verse":51,"versions":{"unv":"又說：「我實實在在地告訴你們，你們將要看見天開了，　神的使者上去下來在人子身上。」","bklcl":"Koh kā i kóng, Góa si̍t-si̍t kā lín kóng, Lín beh khòaⁿ-kìⁿ thiⁿ khui, Siōng-tè ê thiⁿ-sài chiūⁿ-lo̍h tī Jîn-chú ê téng-bīn.","tghg":"閣給伊講：「我實實給恁講，恁欲看見天開，上帝的天使上落(chiūⁿ-lo̍h)佇人子的頂面。」","bklhl":"Koh kā伊講，我實實kā lín講，Lín beh看見天開，上帝ê天使上落tī人子ê頂面。"}}]