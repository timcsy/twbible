[{"book":"約","chapter":17,"verse":1,"versions":{"unv":"耶穌說了這話，就舉目望天，說：「父啊，時候到了，願你榮耀你的兒子，使兒子也榮耀你；","bklcl":"Iâ-so͘ kóng chiah-ê, chiū kia̍h ba̍k ǹg thiⁿ, kóng, Pē ah, sî kàu lah; goān lí êng-kng lí ê Kiáⁿ, thang hō͘ Kiáⁿ êng-kng lí;","tghg":"耶穌講諸個，就攑目向天，講：「父啊，時到啦，願你榮光你的子，通互子榮光你；","bklhl":"耶穌講chiah ê，就kia̍h目ǹg天，講，父ah，時到lah；願你榮光你ê Kiáⁿ，thang hō͘ Kiáⁿ榮光你；"}},{"book":"約","chapter":17,"verse":2,"versions":{"unv":"正如你曾賜給他權柄管理凡有血氣的，叫他將永生賜給你所賜給他的人。","bklcl":"chhin-chhiūⁿ lí bat hō͘ Kiáⁿ ū koân tī-lí kìⁿ ū jio̍k-thé ê, beh hō͘ I chiong éng-oa̍h siúⁿ-sù kìⁿ-nā lí só͘ hō͘ I ê lâng.","tghg":"親像你曾互子有權治理見有肉體的，欲互伊將永活賞賜見若你所互伊的人。","bklhl":"親像你bat hō͘ Kiáⁿ有權治理見有肉體ê，beh hō͘伊將永活賞賜見若你所hō͘伊ê人。"}},{"book":"約","chapter":17,"verse":3,"versions":{"unv":"認識你─獨一的真　神，並且認識你所差來的耶穌基督，這就是永生。","bklcl":"Chit ê éng-oa̍h, chiū-sī bat lí to̍k-it chin ê Siōng-tè, kap lí só͘ chhe ê Iâ-so͘ Ki-tok.","tghg":"此個永活，就是識你──獨一真的上帝，及你所差的耶穌基督。","bklhl":"Chit ê永活，就是bat你獨一真ê上帝，kap你所差ê耶穌基督。"}},{"book":"約","chapter":17,"verse":4,"versions":{"unv":"我在地上已經榮耀你，你所託付我的事，我已成全了。","bklcl":"Góa í-keng êng-kng lí tī tōe-chiūⁿ; chiū-sī lí só͘ kau-tāi góa kiâⁿ ê kang, góa í-keng chiâⁿ i.","tghg":"我已經榮光你佇地上，就是你所交代我行的工，我已經成伊。","bklhl":"我已經榮光你tī地上；就是你所交帶我行ê工，我已經成伊。"}},{"book":"約","chapter":17,"verse":5,"versions":{"unv":"父啊，現在求你使我同你享榮耀，就是未有世界以先，我同你所有的榮耀。","bklcl":"Pē ah, taⁿ tio̍h hō͘ góa kap lí saⁿ-kap ū êng-kng, chiū-sī bē ū sè-kan í-chêng góa kap lí saⁿ-kap ū ê êng-kng.","tghg":"父啊，今著互我及你相及有榮光，就是未有世間以前，我及你相及有的榮光。","bklhl":"父ah，taⁿ tio̍h hō͘我kap你saⁿ-kap有榮光，就是bē有世間以前我kap你saⁿ-kap有ê榮光。"}},{"book":"約","chapter":17,"verse":6,"versions":{"unv":"「你從世上賜給我的人，我已將你的名顯明與他們。他們本是你的，你將他們賜給我，他們也遵守了你的道。","bklcl":"Lí só͘ siúⁿ-sù góa chhut tī sè-kan ê lâng, góa í-keng ēng lí ê miâ tùi in hián-bêng; in pún sī lí ê, lí ēng in siúⁿ-sù góa; in ia̍h í-keng siú lí ê tō-lí.","tghg":"「你所賞賜我出佇世間的人，我已經用你的名對𪜶顯明。𪜶本是你的，你用𪜶賞賜我，𪜶亦已經守你的道理。","bklhl":"你所賞賜我出tī世間ê人，我已經用你ê名對in顯明；in本是你ê，你用in賞賜我；in亦已經守你ê道理。"}},{"book":"約","chapter":17,"verse":7,"versions":{"unv":"如今他們知道，凡你所賜給我的，都是從你那裡來的；","bklcl":"Taⁿ in chai kìⁿ-nā lí só͘ hō͘ góa ê, lóng sī tùi lí lâi;","tghg":"今𪜶知，見若你所互我的，攏是對你來；","bklhl":"Taⁿ in知見若你所hō͘我ê，lóng是tùi你來；"}},{"book":"約","chapter":17,"verse":8,"versions":{"unv":"因為你所賜給我的道，我已經賜給他們，他們也領受了，又確實知道，我是從你出來的，並且信你差了我來。","bklcl":"in-ūi lí só͘ hō͘ góa ê ōe, góa í-keng hō͘ in; in sêng-siū i, ia̍h khak-si̍t chai góa tùi lí chhut, koh sìn lí chhe góa.","tghg":"因為你所互我的話，我已經互𪜶，𪜶承受伊，亦確實知，我對你出，閣信你差我。","bklhl":"因為你所hō͘我ê話，我已經hō͘ in；in承受伊，亦確實知我對你出，koh信你差我。"}},{"book":"約","chapter":17,"verse":9,"versions":{"unv":"我為他們祈求，不為世人祈求，卻為你所賜給我的人祈求，因他們本是你的。","bklcl":"Góa ūi-tio̍h in kiû; m̄ sī ūi-tio̍h sè-kan kiû, chiū-sī ūi-tio̍h lí só͘ hō͘ góa ê lâng; in-ūi in sī lí ê.","tghg":"我為著𪜶求，呣是為著世間求，就是為著你所互我的人，因為𪜶是你的。","bklhl":"我為tio̍h in求；m̄是為tio̍h世間求，就是為tio̍h你所hō͘我ê人；因為in是你ê。"}},{"book":"約","chapter":17,"verse":10,"versions":{"unv":"凡是我的，都是你的；你的也是我的，並且我因他們得了榮耀。","bklcl":"Kìⁿ-nā góa ê, chiū-sī lí ê; lí ê, chiū-sī góa ê; koh góa tī in ū tit-tio̍h êng-kng.","tghg":"見若我的，就是你的；你的就是我的，閣我佇𪜶有得著榮光。","bklhl":"見若我ê，就是你ê；你ê，就是我ê；koh我tī in有得tio̍h榮光。"}},{"book":"約","chapter":17,"verse":11,"versions":{"unv":"從今以後，我不在世上，他們卻在世上；我往你那裡去。聖父啊，求你因你所賜給我的名保守他們，叫他們合而為一像我們一樣。","bklcl":"Taⁿ liáu-āu góa bô tī sè-kan; in tī sè-kan, góa kui tī lí. Sèng ê Pē ah, goān lí tī lí ê miâ, chiū-sī lí só͘ hō͘ góa ê, lâi pó-siú in, hō͘ in chòe chi̍t-ê, chhin-chhiūⁿ lán chi̍t iūⁿ.","tghg":"今了後，我無佇世間，𪜶佇世間；我歸佇你。聖的父啊，願你佇你的名就是你所互我的來保守𪜶，互𪜶做一個親像咱一樣。","bklhl":"Taⁿ了後，我無tī世間；in tī世間，我歸tī你。聖ê父ah，願你tī你ê名，就是你所hō͘我ê，來保守in，hō͘ in做一个，親像咱一樣。"}},{"book":"約","chapter":17,"verse":12,"versions":{"unv":"我與他們同在的時候，因你所賜給我的名保守了他們，我也護衛了他們；其中除了那滅亡之子，沒有一個滅亡的，好叫經上的話得應驗。","bklcl":"Góa kap in tī-teh ê sî, bat tī lí ê miâ, chiū-sī lí só͘ hō͘ góa ê, lâi pó-siú in; góa ia̍h ū chiàu-kò͘ in, kî-tiong bô chi̍t-ê tîm-lûn; chí ū hit ê tîm-lûn ê lâng nā-tiāⁿ, hō͘ sèng-keng tit-tio̍h èng-giām.","tghg":"我及𪜶佇啲的時，曾佇你的名，就是你所互我的來保守𪜶，我亦有照顧𪜶；其中無一個沈淪，只有彼個沈淪的人若定，互聖經得著應驗。","bklhl":"我kap in tī-teh ê時，bat tī你ê名，就是你所hō͘我ê，來保守in；我亦有照顧in，其中無一个沉淪；只有hit ê沉淪ê人nā-tiāⁿ，hō͘聖經得tio̍h應驗。"}},{"book":"約","chapter":17,"verse":13,"versions":{"unv":"現在我往你那裡去，我還在世上說這話，是叫他們心裡充滿我的喜樂。","bklcl":"Taⁿ góa chiū-kūn lí; góa iáu tiàm sè-kan kóng chiah-ê ōe, beh hō͘ in ū góa ê hoaⁿ-hí móa-móa tī in ê sim-lāi.","tghg":"今我就近你，我猶(iáu)踮世間講諸個話，欲互𪜶有我的歡喜滿滿佇𪜶的心內。","bklhl":"Taⁿ我就近你；我iáu tiàm世間講chiah ê話，beh hō͘ in有我ê歡喜滿滿tī in ê心內。"}},{"book":"約","chapter":17,"verse":14,"versions":{"unv":"我已將你的道賜給他們。世界又恨他們；因為他們不屬世界，正如我不屬世界一樣。","bklcl":"Góa í-keng chiong lí ê tō-lí hō͘ in; sè-kan oàn-hūn in, in-ūi in bô sio̍k sè-kan, chhin-chhiūⁿ góa bô sio̍k sè-kan.","tghg":"我已經將你的道理互𪜶。世間怨恨𪜶；因為𪜶無屬世間，親像我無屬世間。","bklhl":"我已經將你ê道理hō͘ in；世間怨恨in，因為in無屬世間，親像我無屬世間。"}},{"book":"約","chapter":17,"verse":15,"versions":{"unv":"我不求你叫他們離開世界，只求你保守他們脫離那惡者（或譯：脫離罪惡）。","bklcl":"Góa m̄ sī kiû lí hō͘ in chhut sè-kan, chiū-sī pó-siú in thoat-lī pháiⁿ-ê.","tghg":"我呣是求你互𪜶出世間，就是保守𪜶脫離歹的。","bklhl":"我m̄是求你hō͘ in出世間，就是保守in脫離pháiⁿ-ê。"}},{"book":"約","chapter":17,"verse":16,"versions":{"unv":"他們不屬世界，正如我不屬世界一樣。","bklcl":"In bô sio̍k sè-kan, chhin-chhiūⁿ góa bô sio̍k sè-kan.","tghg":"𪜶無屬世間，親像我無屬世間。","bklhl":"In無屬世間，親像我無屬世間。"}},{"book":"約","chapter":17,"verse":17,"versions":{"unv":"求你用真理使他們成聖；你的道就是真理。","bklcl":"Goān lí ēng chin-lí hō͘ in chiâⁿ-sèng; lí ê tō-lí chiū-sī chin-lí.","tghg":"願你用真理互𪜶成聖；你的道理就是真理。","bklhl":"願你用真理hō͘ in成聖；你ê道理就是真理。"}},{"book":"約","chapter":17,"verse":18,"versions":{"unv":"你怎樣差我到世上，我也照樣差他們到世上。","bklcl":"Chhin-chhiūⁿ lí chhe góa ji̍p sè-kan, góa ia̍h ū chhe in ji̍p sè-kan.","tghg":"親像你差我入世間，我亦有差𪜶入世間。","bklhl":"親像你差我入世間，我亦有差in入世間。"}},{"book":"約","chapter":17,"verse":19,"versions":{"unv":"我為他們的緣故，自己分別為聖，叫他們也因真理成聖。","bklcl":"Góa ūi-tio̍h in lâi chòe sèng, hō͘ in ia̍h tùi chin-lí lâi chiâⁿ-sèng.","tghg":"我為著𪜶來做聖，互𪜶亦對真理來成聖。","bklhl":"我為tio̍h in來做聖，hō͘ in亦tùi真理來成聖。"}},{"book":"約","chapter":17,"verse":20,"versions":{"unv":"「我不但為這些人祈求，也為那些因他們的話信我的人祈求，","bklcl":"Góa m̄ nā ūi-tio̍h chiah-ê lâng kiû, ia̍h ūi-tio̍h tùi in ê ōe lâi sìn góa ê lâng kiû;","tghg":"「我呣若為著諸個人求，亦為著對𪜶的話來信我的人求，","bklhl":"我m̄-nā為tio̍h chiah ê人求，亦為tio̍h對in ê話來信我ê人求；"}},{"book":"約","chapter":17,"verse":21,"versions":{"unv":"使他們都合而為一。正如你父在我裡面，我在你裡面，使他們也在我們裡面，叫世人可以信你差了我來。","bklcl":"hō͘ in lóng chòe chi̍t-ê; chhin-chhiūⁿ Pē, lí tiàm-tī góa, góa tiàm-tī lí, hō͘ in ia̍h án-ni tiàm-tī lán; chiū hō͘ sè-kan sìn lí chhe góa.","tghg":"互𪜶攏做一個。親像父，你踮佇我，我踮佇你，互𪜶亦按呢踮佇咱，就互世間信你差我。","bklhl":"hō͘ in lóng做一个；親像父，你tiàm-tī我，我tiàm-tī你，hō͘ in亦án-ni tiàm-tī咱；就hō͘世間信你差我。"}},{"book":"約","chapter":17,"verse":22,"versions":{"unv":"你所賜給我的榮耀，我已賜給他們，使他們合而為一，像我們合而為一。","bklcl":"Lí só͘ hō͘ góa ê êng-kng, góa í-keng hō͘ in; hō͘ in chòe chi̍t-ê, chhin-chhiūⁿ lán ê chòe chi̍t-ê;","tghg":"你所互我的榮光，我已經互𪜶，互𪜶做一個，親像咱的做一個。","bklhl":"你所hō͘我ê榮光，我已經hō͘ in；hō͘ in做一个，親像咱ê做一个；"}},{"book":"約","chapter":17,"verse":23,"versions":{"unv":"我在他們裡面，你在我裡面，使他們完完全全地合而為一，叫世人知道你差了我來，也知道你愛他們如同愛我一樣。","bklcl":"góa tiàm-tī in, lí tiàm-tī góa, hō͘ in ōe oân-choân lâi chòe chi̍t-ê; hō͘ sè-kan chai lí chhe góa, ia̍h chai lí thiàⁿ in chhin-chhiūⁿ thiàⁿ góa chi̍t iūⁿ.","tghg":"我踮佇𪜶，你踮佇我，互𪜶會完全來做一個，互世間知你差我，亦知你疼𪜶親像疼我一樣。","bklhl":"我tiàm-tī in，你tiàm-tī我，hō͘ in能完全來做一个；hō͘世間知你差我，亦知你疼in親像疼我一樣。"}},{"book":"約","chapter":17,"verse":24,"versions":{"unv":"父啊，我在哪裡，願你所賜給我的人也同我在那裡，叫他們看見你所賜給我的榮耀；因為創立世界以前，你已經愛我了。","bklcl":"Pē ah, lí só͘ hō͘ góa ê, góa ài in tī góa só͘ tī-teh ê só͘-chāi, ia̍h kap góa saⁿ-kap tī hia; hō͘ in khòaⁿ-kìⁿ lí só͘ siúⁿ-sù góa ê êng-kng; in-ūi chhòng-chō sè-kan í-chêng lí í-keng thiàⁿ góa.","tghg":"父啊，你所互我的，我愛𪜶佇我所佇啲的所在，亦及我相及佇遐，互𪜶看見你所賞賜我的榮光；因為創造世間以前，你已經疼我。","bklhl":"父ah，你所hō͘我ê，我ài in tī我所tī-teh ê所在，亦kap我saⁿ-kap tī hia；hō͘ in看見你所賞賜我ê榮光；因為創造世間以前你已經疼我。"}},{"book":"約","chapter":17,"verse":25,"versions":{"unv":"公義的父啊，世人未曾認識你，我卻認識你；這些人也知道你差了我來。","bklcl":"Gī ê Pē ah, sè-kan bē bat lí; to̍k-to̍k góa ū bat lí; chiah-ê lâng ia̍h bat lí ū chhe góa;","tghg":"義的父啊，世間未識你，獨獨我有識你；諸個人亦識你有差我。","bklhl":"義ê父ah，世間bē bat你；獨獨我有bat你；chiah ê人亦bat你有差我；"}},{"book":"約","chapter":17,"verse":26,"versions":{"unv":"我已將你的名指示他們，還要指示他們，使你所愛我的愛在他們裡面，我也在他們裡面。」","bklcl":"góa bat ēng lí ê miâ chí-sī in, koh beh chí-sī in; hō͘ lí thiàⁿ góa ê thiàⁿ-thàng tiàm-tī in, góa ia̍h tiàm-tī in.","tghg":"我曾用你的名指示𪜶，閣欲指示𪜶，互你疼我的疼痛踮佇𪜶，我亦踮佇𪜶。」","bklhl":"我bat用你ê 名指示in，koh beh指示in；hō͘你疼我ê疼痛tiàm-tī in，我亦tiàm-tī in。"}}]