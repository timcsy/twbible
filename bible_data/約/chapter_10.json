[{"book":"約","chapter":10,"verse":1,"versions":{"unv":"「我實實在在地告訴你們，人進羊圈，不從門進去，倒從別處爬進去，那人就是賊，就是強盜。","bklcl":"Góa si̍t-si̍t kā lín kóng, Ji̍p iûⁿ-tiâu, bô tùi hit ê mn̂g, lâi tùi pa̍t só͘-chāi pôaⁿ-kè ê, sī chha̍t, sī kiông-tō.","tghg":"「我實實給恁講，入羊[廄](tiâu)，無對彼個門，來對別所在𨃟過的，是賊，是強盜。","bklhl":"我實實kā lín講，入羊椆，無tùi hit ê門，來tùi別所在pôaⁿ過ê，是賊，是強盜。"}},{"book":"約","chapter":10,"verse":2,"versions":{"unv":"從門進去的，才是羊的牧人。","bklcl":"Tùi mn̂g ji̍p ê, sī iûⁿ ê bo̍k-chiá.","tghg":"對門入的，是羊的牧者。","bklhl":"Tùi門入ê，是羊ê牧者。"}},{"book":"約","chapter":10,"verse":3,"versions":{"unv":"看門的就給他開門；羊也聽他的聲音。他按著名叫自己的羊，把羊領出來。","bklcl":"Kò͘ mn̂g ê kā i khui; iûⁿ thiaⁿ i ê siaⁿ; chiū sûi miâ kiò ka-kī ê iûⁿ, chhōa in chhut.","tghg":"顧門的給伊開；羊聽伊的聲。就隨名叫家己的羊，導𪜶出。","bklhl":"顧門ê kā伊開；羊聽伊ê聲；就隨名叫家己ê羊，chhōa in出。"}},{"book":"約","chapter":10,"verse":4,"versions":{"unv":"既放出自己的羊來，就在前頭走，羊也跟著他，因為認得他的聲音。","bklcl":"Í-keng chiong ka-kī ê iûⁿ lóng pàng i chhut-khì, chiū chòe-thâu kiâⁿ, iûⁿ ia̍h tè i; in-ūi jīn-tit i ê siaⁿ.","tghg":"已經將家己的羊攏放伊出去，就做頭行，羊亦隨伊，因為認得伊的聲。","bklhl":"已經將家己ê羊lóng放伊出去，就做頭行，羊亦tè伊；因為認得伊ê聲。"}},{"book":"約","chapter":10,"verse":5,"versions":{"unv":"羊不跟著生人；因為不認得他的聲音，必要逃跑。」","bklcl":"Koat-toàn bô tè siⁿ-hūn lâng, chiū-sī siám-pī i; in-ūi bōe jīn-tit siⁿ-hūn lâng ê siaⁿ.","tghg":"決斷無隨生份人；就是閃避(siám-pī)伊，因為𣍐認得生份人(siⁿ-hūn-lâng)的聲。」","bklhl":"決斷無tè生份人，就是閃避伊；因為bōe認得生份人ê聲。"}},{"book":"約","chapter":10,"verse":6,"versions":{"unv":"耶穌將這比喻告訴他們，但他們不明白所說的是甚麼意思。","bklcl":"Iâ-so͘ ēng chit ê phì-jū kā in kóng; in m̄ chai I só͘ kā in kóng ê sī sím-mi̍h.","tghg":"耶穌用此個譬喻給𪜶講，𪜶呣知伊所給𪜶講的是甚麼。","bklhl":"耶穌用chit ê譬喻kā in講；in m̄知伊所kā in講ê是甚麼。"}},{"book":"約","chapter":10,"verse":7,"versions":{"unv":"所以，耶穌又對他們說：「我實實在在地告訴你們，我就是羊的門。","bklcl":"Só͘-í Iâ-so͘ koh kā in kóng, Góa si̍t-si̍t kā lín kóng, Góa chiū-sī iûⁿ-tiâu ê mn̂g.","tghg":"所以，耶穌閣給𪜶講：「我實實給恁講，我就是羊[廄](tiâu)的門。","bklhl":"所以耶穌koh kā in講，我實實kā lín講，我就是羊椆ê門。"}},{"book":"約","chapter":10,"verse":8,"versions":{"unv":"凡在我以先來的都是賊，是強盜；羊卻不聽他們。","bklcl":"Kìⁿ-nā tāi-seng góa lâi ê sī chha̍t, sī kiông-tō; nā-sī iûⁿ bô thiaⁿ in.","tghg":"見若代先我來的是賊，是強盜；若是羊無聽𪜶。","bklhl":"見若事先我來ê是賊，是強盜；但是羊無聽in。"}},{"book":"約","chapter":10,"verse":9,"versions":{"unv":"我就是門；凡從我進來的，必然得救，並且出入得草吃。","bklcl":"Góa chiū-sī mn̂g; nā ū tùi góa ji̍p ê, beh tit-tio̍h kiù, koh beh chhut ji̍p, ia̍h beh tit-tio̍h chháu-liāu.","tghg":"我就是門；若有對我入的，欲得著救，閣欲出入亦欲得著草料。","bklhl":"我就是門；若有tùi我入ê，beh得tio̍h救，koh beh出入，亦beh得tio̍h草料。"}},{"book":"約","chapter":10,"verse":10,"versions":{"unv":"盜賊來，無非要偷竊，殺害，毀壞；我來了，是要叫羊（或譯：人）得生命，並且得的更豐盛。","bklcl":"Chha̍t lâi, bô m̄ sī ài thau, ài thâi, ài bia̍t-bô; góa lâi sī beh hō͘ in ū oa̍h, koh ū hong-sēng.","tghg":"賊來，無呣是愛偷，愛刣，愛滅無；我來，是欲互𪜶有活，閣有豐盛。","bklhl":"賊來，無m̄是ài偷，ài 刣，ài滅無；我來是beh hō͘ in有活，koh有豐盛。"}},{"book":"約","chapter":10,"verse":11,"versions":{"unv":"我是好牧人；好牧人為羊捨命。","bklcl":"Góa chiū-sī hó ê bo̍k-chiá; hó ê bo̍k-chiá ūi-tio̍h iûⁿ pàng-sak sìⁿ-miā.","tghg":"我就是好的牧者；好的牧者為著羊放拺生命。","bklhl":"我就是好ê牧者；好ê牧者為tio̍h羊放sak性命。"}},{"book":"約","chapter":10,"verse":12,"versions":{"unv":"若是雇工，不是牧人，羊也不是他自己的，他看見狼來，就撇下羊逃走；狼抓住羊，趕散了羊群。","bklcl":"Chòe chhiàⁿ-kang ê, m̄ sī chòe bo̍k-chiá, iûⁿ iā m̄ sī i ka-kī ê iûⁿ; khòaⁿ-kìⁿ chhâi-lông lâi, pàng-sak iûⁿ chiū tô-cháu, chhâi-lông kā in, kóaⁿ-sòaⁿ in;","tghg":"做倩工(chhiàⁿ-kang)的，呣是做牧者，羊也呣是伊家己的羊，看見豺狼來，放拺羊就逃走；豺狼咬𪜶，趕散𪜶。","bklhl":"做倩工ê，m̄是做牧者，羊也m̄是伊家己ê羊；看見豺狼來，放sak羊就逃走，豺狼咬in，趕散in；"}},{"book":"約","chapter":10,"verse":13,"versions":{"unv":"雇工逃走，因他是雇工，並不顧念羊。","bklcl":"che sī in-ūi i chòe chhiàⁿ-kang, bô koan-sim tī iûⁿ.","tghg":"這是因為伊做倩工，無關心佇羊。","bklhl":"這是因為伊做倩工，無關心tī羊。"}},{"book":"約","chapter":10,"verse":14,"versions":{"unv":"我是好牧人；我認識我的羊，我的羊也認識我，","bklcl":"Góa sī hó ê bo̍k-chiá; góa bat hiah-ê sio̍k góa ê, sio̍k góa ê ia̍h bat góa.","tghg":"我是好的牧者；我識許個屬我的，屬我的亦識我，","bklhl":"我是好ê牧者；我bat hiah-ê屬我ê，屬我ê亦bat我。"}},{"book":"約","chapter":10,"verse":15,"versions":{"unv":"正如父認識我，我也認識父一樣；並且我為羊捨命。","bklcl":"Chhin-chhiūⁿ Pē bat góa, góa bat Pē chi̍t iūⁿ; koh góa ūi-tio̍h iûⁿ pàng-sak sìⁿ-miā.","tghg":"親像父識我，我識父一樣；閣我為著羊放拺生命。","bklhl":"親像父bat我，我bat父一樣；koh我為tio̍h羊放sak性命。"}},{"book":"約","chapter":10,"verse":16,"versions":{"unv":"我另外有羊，不是這圈裡的；我必須領他們來，他們也要聽我的聲音，並且要合成一群，歸一個牧人了。","bklcl":"Góa iáu ū iûⁿ, m̄ sī sio̍k chit tiâu ê; góa tek-khak tio̍h chhōa in lâi, in ia̍h beh thiaⁿ góa ê siaⁿ; koh beh chiâⁿ chòe chi̍t kûn, kui chi̍t ê bo̍k-chiá.","tghg":"我猶有羊，呣是屬此[廄](tiâu)的；我的確著導𪜶來，𪜶亦欲聽我的聲，閣欲成做一群，歸一個牧者。","bklhl":"我iáu有羊，m̄是屬chit-tiâu ê；我的確tio̍h chhōa in來，in亦beh聽我ê聲；koh beh成做一群，歸一个牧者。"}},{"book":"約","chapter":10,"verse":17,"versions":{"unv":"我父愛我；因我將命捨去，好再取回來。","bklcl":"Só͘-í Pē thiàⁿ góa, in-ūi góa pàng-sak góa ê sìⁿ-miā, thang koh ho̍k-tò i.","tghg":"所以父疼我；因為我放拺我的生命，通閣復倒伊。","bklhl":"所以父疼我，因為我放sak我ê性命，thang koh復到伊。"}},{"book":"約","chapter":10,"verse":18,"versions":{"unv":"沒有人奪我的命去，是我自己捨的。我有權柄捨了，也有權柄取回來。這是我從我父所受的命令。」","bklcl":"Bô lâng tùi góa chhú i, sī góa ka-kī pàng-sak i. Góa ū koân thang pàng-sak ia̍h ū koân thang ho̍k-tò. Che sī góa tùi góa ê Pē só͘ siū ê bēng-lēng.","tghg":"無人對我取(chhú)伊，是我家己放拺伊。我有權通放拺，亦有權通復倒。這是我對我的父所受的命令。」","bklhl":"無人tùi我取伊，是我家己放sak伊。我有權thang放sak，亦有權thang復到。這是我tùi我ê父所受ê命令。"}},{"book":"約","chapter":10,"verse":19,"versions":{"unv":"猶太人為這些話又起了紛爭。","bklcl":"In-ūi chiah-ê ōe Iû-thài lâng ê tiong-kan koh ū hun-pêng.","tghg":"因為諸個話猶太人的中間閣有分旁。","bklhl":"因為chiah ê話偤太人ê中間koh有分pêng。"}},{"book":"約","chapter":10,"verse":20,"versions":{"unv":"內中有好些人說：「他是被鬼附著，而且瘋了，為甚麼聽他呢？」","bklcl":"Kî-tiong chōe-chōe lâng kóng, I hoān-tio̍h kúi, teh hoat-kông; mih-sái thiaⁿ I ah?","tghg":"其中多多人講：「伊患著鬼，啲發狂(hoat-kông)，乜使(mih-sái)聽伊啊？」","bklhl":"其中chōe-chōe人講，伊犯tio̍h鬼，teh發狂；mih-sái聽伊ah？"}},{"book":"約","chapter":10,"verse":21,"versions":{"unv":"又有人說：「這不是鬼附之人所說的話。鬼豈能叫瞎子的眼睛開了呢？」","bklcl":"Koh ū lâng kóng, Che m̄ sī hoān-tio̍h kúi ê lâng ê ōe. Kúi kiám ōe khui chhiⁿ-mî lâng ê ba̍k-chiu mah?","tghg":"閣有人講：「這呣是患著鬼的人的話。鬼豈會開睛瞑人的目睭嗎？」","bklhl":"Koh有人講，這m̄是犯tio̍h鬼ê人ê話。鬼kiám能開chhiⁿ-mî人ê目睭mah？"}},{"book":"約","chapter":10,"verse":22,"versions":{"unv":"在耶路撒冷有修殿節，是冬天的時候。","bklcl":"Tī Iâ-lō͘-sat-léng, ū hiàn-tiān choeh, sī tang-thiⁿ sî;","tghg":"佇耶路撒冷有獻殿節，是冬天時。","bklhl":"Tī耶路撒冷，有獻殿節，是冬天時；"}},{"book":"約","chapter":10,"verse":23,"versions":{"unv":"耶穌在殿裡所羅門的廊下行走。","bklcl":"Iâ-so͘ tī tiān-ni̍h, kiâⁿ tī Só͘-lô-bûn ê léng-lông.","tghg":"耶穌佇殿裡，行佇所羅門的兩廊。","bklhl":"耶穌tī殿裡，行tī所羅門ê léng廊。"}},{"book":"約","chapter":10,"verse":24,"versions":{"unv":"猶太人圍著他，說：「你叫我們猶疑不定到幾時呢？你若是基督，就明明地告訴我們。」","bklcl":"Iû-thài lâng ûi-lûi, lâi kā I kóng, Lí hō͘ goán ê sim tiû-tû, beh kàu sím-mi̍h sî ah?","tghg":"猶太人圍纍(ûi-lûi)，來給伊講：「你互阮的心躊躇(tiû-tû)欲到甚麼時啊？你若是基督，著明明給阮講。」","bklhl":"偤太人圍纍，來kā伊講，你hō͘阮ê心躊躇，beh到甚麼時ah？"}},{"book":"約","chapter":10,"verse":25,"versions":{"unv":"耶穌回答說：「我已經告訴你們，你們不信。我奉我父之名所行的事可以為我作見證；","bklcl":"Lí nā sī Ki-tok, tio̍h bêng-bêng kā goán kóng. Iâ-so͘ ìn kóng, Góa bat kā lín kóng, nā-sī lín m̄ sìn; góa tī góa ê Pē ê miâ só͘ kiâⁿ ê sū, chiah-ê sī chòe góa ê kan-chèng.","tghg":"耶穌應講：「我曾給恁講，若是恁呣信。我佇我的父的名所行的事諸個是做我的干證；","bklhl":"你若是基督，tio̍h明明kā阮講。耶穌應講，我bat kā lín講，但是lín m̄信；我tī我ê父ê名所行ê事，chiah ê是做我ê干證。"}},{"book":"約","chapter":10,"verse":26,"versions":{"unv":"只是你們不信，因為你們不是我的羊。","bklcl":"Nā-sī lín m̄ sìn, in-ūi lín m̄ sī góa ê iûⁿ.","tghg":"若是恁呣信，因為恁呣是我的羊。","bklhl":"但是lín m̄信，因為lín m̄是我ê羊。"}},{"book":"約","chapter":10,"verse":27,"versions":{"unv":"我的羊聽我的聲音，我也認識他們，他們也跟著我。","bklcl":"Góa ê iûⁿ thiaⁿ góa ê siaⁿ, góa bat in, in ia̍h tè góa;","tghg":"我的羊聽我的聲，我識𪜶，𪜶亦隨我。","bklhl":"我ê羊聽我ê聲，我bat in，in亦tè我；"}},{"book":"約","chapter":10,"verse":28,"versions":{"unv":"我又賜給他們永生；他們永不滅亡，誰也不能從我手裡把他們奪去。","bklcl":"koh góa hō͘ in ū éng-oa̍h; in koat-toàn éng-oán bōe tîm-lûn; bô chi̍t-ê ōe tùi góa ê chhiú chhiúⁿ in khì.","tghg":"閣我互𪜶有永活；𪜶決斷永遠𣍐沈淪，無一個會對我的手搶𪜶去。","bklhl":"koh我hō͘ in有永活；in決斷永遠bōe沉淪；無一个能tùi我ê手搶in 去。"}},{"book":"約","chapter":10,"verse":29,"versions":{"unv":"我父把羊賜給我，他比萬有都大，誰也不能從我父手裡把他們奪去。","bklcl":"Góa ê Pē, chiū-sī ēng iûⁿ hō͘ góa ê, khah tōa bān-hāng-ū; bô chi̍t-ê ōe tùi Pē ê chhiú chhiúⁿ-khì.","tghg":"我的父就是用羊互我的，卡大萬項有，無一個會對父的手搶去。","bklhl":"我ê父，就是用羊hō͘我ê，khah大萬項有；無一个能tùi父ê手搶去。"}},{"book":"約","chapter":10,"verse":30,"versions":{"unv":"我與父原為一。」","bklcl":"Góa kap Pē sī chi̍t-ê.","tghg":"我及父是一個。」","bklhl":"我kap父是一个。"}},{"book":"約","chapter":10,"verse":31,"versions":{"unv":"猶太人又拿起石頭來要打他。","bklcl":"Iû-thài lâng koh the̍h chio̍h-thâu ài tìm I.","tghg":"猶太人閣提石頭愛擲(tìm)伊。","bklhl":"偤太人koh the̍h石頭ài tìm伊。"}},{"book":"約","chapter":10,"verse":32,"versions":{"unv":"耶穌對他們說：「我從父顯出許多善事給你們看，你們是為哪一件拿石頭打我呢？」","bklcl":"Iâ-so͘ ìn kóng, Góa tùi Pē ēng chōe-chōe hó sū hō͘ lín khòaⁿ; kî-tiong ūi-tio̍h tá-lo̍h chi̍t hāng, ēng chio̍h-thâu tìm góa?","tghg":"耶穌應講：「我對父用多多好事互恁看，其中為著叨落一項用石擲我？」","bklhl":"耶穌應講，我tùi父用chōe-chōe好事hō͘ lín看；其中為tio̍h tá-lo̍h一項，用石頭tìm我？"}},{"book":"約","chapter":10,"verse":33,"versions":{"unv":"猶太人回答說：「我們不是為善事拿石頭打你，是為你說僭妄的話；又為你是個人，反將自己當作　神。」","bklcl":"Iû-thài lâng ìn I kóng, Goán ēng chio̍h tìm lí, m̄ sī ūi-tio̍h hó sū, chiū-sī ūi-tio̍h siat-to̍k; in-ūi lí sī lâng, ia̍h ka-kī lia̍h chòe Siōng-tè.","tghg":"猶太人應伊講：「阮用石擲你呣是為著好事，就是為著褻瀆(siat-to̍k)；因為你是人，亦家己掠做上帝。」","bklhl":"偤太人應伊講，阮用石tìm你，m̄是為tio̍h好事，就是為tio̍h褻瀆；因為你是人，亦家己掠做上帝。"}},{"book":"約","chapter":10,"verse":34,"versions":{"unv":"耶穌說：「你們的律法上豈不是寫著『我曾說你們是神』嗎？","bklcl":"Iâ-so͘ ìn kóng, Lín ê lu̍t-hoat kiám bô kì-chài, kóng, Góa kóng lín sī siōng-tè mah?","tghg":"耶穌應講：「恁的律法豈無記載講『我講恁是上帝』嗎？","bklhl":"耶穌應講，Lín ê律法kiám無記載，講，我講lín是上帝mah？"}},{"book":"約","chapter":10,"verse":35,"versions":{"unv":"經上的話是不能廢的；若那些承受　神道的人尚且稱為神，","bklcl":"Kì-jiân kóng hōng Siōng-tè ê ōe ê chòe siōng-tè, (ia̍h sèng-keng bōe-ōe hòe-bô),","tghg":"既然講奉上帝的話者做上帝，亦聖經𣍐會廢無；","bklhl":"既然講奉上帝ê話ê做上帝，(亦聖經bōe會廢無) ，"}},{"book":"約","chapter":10,"verse":36,"versions":{"unv":"父所分別為聖、又差到世間來的，他自稱是　神的兒子，你們還向他說『你說僭妄的話』嗎？","bklcl":"taⁿ lūn Pē só͘ hun-piat chòe sèng, chhe I ji̍p sè-kan ê, lín chiū kóng, Lí teh siat-to̍k mah? in-ūi góa kóng, Góa sī Siōng-tè ê Kiáⁿ.","tghg":"今論父所分別做聖、差伊入世間的，恁就講『你啲褻瀆』嗎？因為我講，我是上帝的子。","bklhl":"taⁿ論父所分別做聖，差伊入世間ê，lín就講，你teh褻瀆mah？因為我講，我是上帝ê Kiáⁿ。"}},{"book":"約","chapter":10,"verse":37,"versions":{"unv":"我若不行我父的事，你們就不必信我；","bklcl":"Góa nā bô kiâⁿ góa ê Pē ê sū, chiū bo̍h-tit sìn góa.","tghg":"我若無行我的父的事，就莫得信我；","bklhl":"我若無行我ê父ê事，就莫得信我。"}},{"book":"約","chapter":10,"verse":38,"versions":{"unv":"我若行了，你們縱然不信我，也當信這些事，叫你們又知道又明白父在我裡面，我也在父裡面。」","bklcl":"Góa nā kiâⁿ i, sui-bóng m̄ sìn góa, tio̍h sìn hiah-ê sū; hō͘ lín iā chai iā bêng-pe̍k Pē tiàm-tī góa, góa tiàm-tī Pē.","tghg":"我若行伊，雖莽呣信我；著信許個事，互恁也知也明白父踮佇我，我踮佇父。」","bklhl":"我若行伊，sui-bóng m̄信我，tio̍h信hiah-ê事；hō͘ lín也知也明白父tiàm-tī我，我tiàm-tī父。"}},{"book":"約","chapter":10,"verse":39,"versions":{"unv":"他們又要拿他，他卻逃出他們的手走了。","bklcl":"In koh-chài beh lia̍h Iâ-so͘, I chiū thoat-lī in ê chhiú khì.","tghg":"𪜶閣再欲掠耶穌，伊就脫離𪜶的手去。","bklhl":"In koh再beh掠耶穌，伊就脫離in ê手去。"}},{"book":"約","chapter":10,"verse":40,"versions":{"unv":"耶穌又往約旦河外去，到了約翰起初施洗的地方，就住在那裡。","bklcl":"Koh khì Iok-tàn gōa, kàu Iok-hān khí-thâu kiâⁿ sóe-lé ê só͘-chāi, tòa hia khiā-khí.","tghg":"閣去約但外，到約翰起頭行洗禮的所在，住遐徛起。","bklhl":"koh去約旦外，到約翰起頭行洗禮ê所在，tòa hia khiā起。"}},{"book":"約","chapter":10,"verse":41,"versions":{"unv":"有許多人來到他那裡。他們說：「約翰一件神蹟沒有行過，但約翰指著這人所說的一切話都是真的。」","bklcl":"Lâng chōe-chōe chiū-kūn I; koh kóng, Iok-hān lóng bô kiâⁿ sîn-jiah, to̍k-to̍k Iok-hān só͘ kóng chí chit lâng ê, lóng sī chin.","tghg":"人多多就近伊。閣講：「約翰攏無行神蹟，獨獨約翰所講指此人的，攏是真。」","bklhl":"人chōe-chōe就近伊；koh講，約翰lóng無行神蹟，獨獨約翰所講chí chit人ê，lóng是真。"}},{"book":"約","chapter":10,"verse":42,"versions":{"unv":"在那裡，信耶穌的人就多了。","bklcl":"Tī hia lâng chōe-chōe sìn I.","tghg":"佇遐人多多信伊。","bklhl":"Tī hia人chōe-chōe信伊。"}}]