[{"book":"伯","chapter":4,"verse":1,"versions":{"unv":"提幔人以利法回答說：","bklcl":"Thê-bān lâng Í-lī-hoat ìn kóng,","tghg":"提幔人以利法應講：","bklhl":"Thê-bān人Í-lī-hoat應講，"}},{"book":"伯","chapter":4,"verse":2,"versions":{"unv":"人若想與你說話，你就厭煩嗎？但誰能忍住不說呢？","bklcl":"Lâng nā beh kap lí tâm-lūn, lí ōe hiâm-ià bōe?  Chóng-sī chī-chūi ōe ka-kī iok-sok bô kóng-ōe ah?","tghg":"人若欲及你談論，你會嫌厭𣍐？總是是誰會家己約束無講話啊？","bklhl":"人若beh kap你談論，你會嫌厭bōe？總是是誰能家己約束無講話ah？"}},{"book":"伯","chapter":4,"verse":3,"versions":{"unv":"你素來教導許多的人，又堅固軟弱的手。","bklcl":"Khòaⁿ ah, lí bat kà-sī chōe-chōe lâng,  Loán-jio̍k ê chhiú lí iā hō͘ i giám-ngī.","tghg":"看啊，你曾教示多多人，軟弱的手你也互伊嚴硬。","bklhl":"看ah，你bat教示chōe-chōe人，軟弱ê手你也hō͘伊giám硬。"}},{"book":"伯","chapter":4,"verse":4,"versions":{"unv":"你的言語曾扶助那將要跌倒的人；你又使軟弱的膝穩固。","bklcl":"Beh poa̍h-tó-ê, lí ēng ōe hû i;  Kha-thâu-u sng-nńg ê, lí hō͘ i ióng-kiāⁿ.","tghg":"欲跋倒的你用話扶伊；腳頭窩(kha-thâu-u)酸軟的你互伊勇健。","bklhl":"Beh跋倒ê，你用話扶伊；腳頭u酸軟ê，你hō͘伊勇健。"}},{"book":"伯","chapter":4,"verse":5,"versions":{"unv":"但現在禍患臨到你，你就昏迷，挨近你，你便驚惶。","bklcl":"Chóng-sī taⁿ tāi-chì kàu tī lí, lí chiū hun-bê;  Kha̍p-tio̍h lí, lí chiū kiaⁿ-hiâⁿ.","tghg":"總是今(taⁿ)代誌到佇你，你就昏迷，磕(kha̍p)著你，你就驚惶。","bklhl":"總是taⁿ tāi-chì到tī你，你就昏迷；磕tio̍h你，你就驚惶。"}},{"book":"伯","chapter":4,"verse":6,"versions":{"unv":"你的倚靠不是在你敬畏　神嗎？你的盼望不是在你行事純正嗎？","bklcl":"Lí ê óa-khò kiám m̄-sī chāi-tī lí ê kèng-ùi mah?  Lí ê ǹg-bāng kiám m̄-sī chāi-tī lí só͘ kiâⁿ ê sûn-choân mah?","tghg":"你的倚靠豈呣是在佇你的敬畏嗎？你的向望豈呣是在佇你所行的純全嗎？","bklhl":"你ê óa靠kiám m̄是在tī你ê敬畏mah？你ê ǹg望kiám m̄是在tī你所行ê純全mah？"}},{"book":"伯","chapter":4,"verse":7,"versions":{"unv":"請你追想：無辜的人有誰滅亡？正直的人在何處剪除？","bklcl":"Chhiáⁿ lí siūⁿ-khòaⁿ, bô-chōe ê lâng chī-chūi ū sí-bô?  Chèng-ti̍t ê lâng tī sím-mi̍h só͘-chāi siū chián-tû?","tghg":"請你想看：無罪的人是誰有死無？正直的人佇甚麼所在受剪除？","bklhl":"請你想看，無罪ê人是誰有死無？正直ê人tī甚麼所在受剪除？"}},{"book":"伯","chapter":4,"verse":8,"versions":{"unv":"按我所見，耕罪孽、種毒害的人都照樣收割。","bklcl":"Chiàu góa khòaⁿ, ēng chōe-kòa chèng-choh,  Ēng ok-to̍k chòe chéng-chí lâi iā ê, só͘ siu-sêng iā sī án-ni.","tghg":"照我看，用罪過種作，用惡毒做種子來撒(iā)的，所收成也是按呢。","bklhl":"照我看，用罪過種作，用惡毒做種子來掖ê，所收成也是án-ni。"}},{"book":"伯","chapter":4,"verse":9,"versions":{"unv":"　神一出氣，他們就滅亡；　神一發怒，他們就消沒。","bklcl":"Siōng-tè pûn-khùi, in chiū sí-bô;  Tùi I tōa siū-khì ê hong, in chiū siau-bia̍t.","tghg":"上帝歕(pûn)氣，𪜶就死無；對伊大受氣的風，𪜶就消滅。","bklhl":"上帝pûn氣，in就死無；對伊大受氣ê風，in就消滅。"}},{"book":"伯","chapter":4,"verse":10,"versions":{"unv":"獅子的吼叫和猛獅的聲音盡都止息；少壯獅子的牙齒也都敲掉。","bklcl":"Sai ê háu, béng-sai ê siaⁿ, lóng soah;  Sai-á-thûn ê chhùi-khí, lóng phah-chi̍h.","tghg":"獅的哮猛獅的聲攏息(soah)；獅仔豚的嘴齒攏拍折。","bklhl":"獅ê哮，猛獅ê聲，lóng soah；獅á-thûn ê嘴齒，lóng phah折。"}},{"book":"伯","chapter":4,"verse":11,"versions":{"unv":"老獅子因絕食而死；母獅之子也都離散。","bklcl":"Lāu ê sai, in-ūi bô thang chia̍h chiū sí;  Bú ê sai, hiah-ê kiáⁿ iā lóng sì-sòaⁿ.","tghg":"老的獅因為無通食就死；母的獅許個子也攏四散。","bklhl":"老ê獅，因為無thang食就死；母ê獅，hiah-ê kiáⁿ也lóng四散。"}},{"book":"伯","chapter":4,"verse":12,"versions":{"unv":"我暗暗地得了默示；我耳朵也聽其細微的聲音。","bklcl":"Ū tāi-chì àm-chīⁿ kàu tī góa,  Góa hī-khang iā thiaⁿ-kìⁿ i sòe-sòe ê siaⁿ.","tghg":"有代誌暗靜到佇我；我耳孔也聽見伊細細的聲。","bklhl":"有tāi-chì暗靜到tī我，我耳孔也聽見伊細細ê聲。"}},{"book":"伯","chapter":4,"verse":13,"versions":{"unv":"在思念夜中、異象之間，世人沉睡的時候，","bklcl":"Tùi mî--sî īⁿ-siōng ê su-siúⁿ,  Chiū-sī lâng khùn tāng-bîn ê sî,","tghg":"對暝時、異象的思想，就是人睏重眠的時，","bklhl":"Tùi暝時異象ê思想，就是人睏重眠ê時，"}},{"book":"伯","chapter":4,"verse":14,"versions":{"unv":"恐懼、戰兢臨到我身，使我百骨打戰。","bklcl":"Kiaⁿ-hiâⁿ ngia̍uh-ngia̍uh-chhoah lîm-kàu góa,  Hō͘ góa ê pah-kut khe̍h-khe̍h-tiō.","tghg":"驚惶、愕愕惙(ngia̍uh-ngia̍uh-chhoah)臨到我，互我的百骨喀喀抖(khe̍h-khe̍h-tiō)。","bklhl":"驚惶ngia̍uh-ngia̍uh-chhoah臨到我，hō͘我ê百骨khe̍h-khe̍h-tiō。"}},{"book":"伯","chapter":4,"verse":15,"versions":{"unv":"有靈從我面前經過，我身上的毫毛直立。","bklcl":"Ū sîn tùi góa bīn-chêng keng-kè;  Góa seng-khu ê mn̂g-kńg chhàng--khí-lâi.","tghg":"有神對我面前經過，我身軀的毛管𩯥(chhàng)起來。","bklhl":"有神tùi我面前經過；我身軀ê毛管chhàng起來。"}},{"book":"伯","chapter":4,"verse":16,"versions":{"unv":"那靈停住，我卻不能辨其形狀；有影像在我眼前。我在靜默中聽見有聲音說：","bklcl":"I thêng-teh, chóng-sī góa bōe khòaⁿ-bêng i ê hêng-chōng;  Ū siōng tī góa ba̍k-chiu chêng;  Chēng chauh-chauh, góa thiaⁿ-kìⁿ ū siaⁿ, kóng,","tghg":"伊停啲，總是我𣍐看明伊的形狀；有像(siōng)佇我目睭前。靜寂寂(chēng chauh-chauh)我聽見有聲講：","bklhl":"伊停teh，總是我bōe看明伊ê形狀；有像tī我目睭前；靜chauh-chauh，我聽見有聲，講，"}},{"book":"伯","chapter":4,"verse":17,"versions":{"unv":"必死的人豈能比　神公義嗎？人豈能比造他的主潔淨嗎？","bklcl":"Ōe-sí ê lâng tùi tī Siōng-tè kiám-sī gī mah?  Lâng tùi tī chhòng-chō i ê, kiám sī chheng-khì mah?","tghg":"會死的人對佇上帝豈是義嗎？人對佇創造伊的豈是清氣嗎？","bklhl":"會死ê人對tī上帝kiám是義mah？人對tī創造伊ê，kiám是清氣mah？"}},{"book":"伯","chapter":4,"verse":18,"versions":{"unv":"主不信靠他的臣僕，並且指他的使者為愚昧；","bklcl":"Khòaⁿ ah, I lóng bô sìn-iōng I ê lô͘-po̍k,  Iā hiâm I ê sù-chiá chòe gû-gōng.","tghg":"看啊，伊攏無信用伊的奴僕，也嫌伊的使者做愚戇；","bklhl":"看ah，伊lóng無信用伊ê奴僕，也嫌伊ê使者做愚戇。"}},{"book":"伯","chapter":4,"verse":19,"versions":{"unv":"何況那住在土房、根基在塵土裡、被蠹蟲所毀壞的人呢？","bklcl":"Hô-hòng hiah-ê khiā-khí tī thô͘-chhù,  I ê kun-ki chāi-tī thô͘-hún,  Pí chiù-thâng khah-khoài sí--ê.","tghg":"何況許個徛起佇土厝，伊的根基在佇土粉，比蛀蟲卡快死者。","bklhl":"何況hiah-ê khiā起tī土厝，伊ê根基在tī土粉，比蛀蟲khah快死ê。"}},{"book":"伯","chapter":4,"verse":20,"versions":{"unv":"早晚之間，就被毀滅，永歸無有，無人理會。","bklcl":"Tùi chá-khí kàu ê-hng, chiū tú-tio̍h húi-bia̍t,  Éng-éng bô--khì, bô lâng khòa-ì.","tghg":"對早起到下昏，就抵著(tú-tio̍h)毀滅，永永無去，無人掛意。","bklhl":"Tùi早起到ê-hng，就tú-tio̍h毀滅，永永無去，無人掛意。"}},{"book":"伯","chapter":4,"verse":21,"versions":{"unv":"他帳棚的繩索豈不從中抽出來呢？他死，且是無智慧而死。","bklcl":"I pò͘-pîⁿ ê soh kiám bô tùi tiong-ng pu̍ih--chhut-lâi?  I ê sí, lóng bô tì-hūi.","tghg":"伊布棚的索豈無對中央拔(pu̍ih)出來？伊的死，攏無智慧。","bklhl":"伊布棚ê索kiám無tùi中央拔出來？伊ê死，lóng無智慧。"}}]