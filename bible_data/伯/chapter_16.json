[{"book":"伯","chapter":16,"verse":1,"versions":{"unv":"約伯回答說：","bklcl":"Iok-pek ìn kóng,","tghg":"約伯應講：","bklhl":"約伯應講，"}},{"book":"伯","chapter":16,"verse":2,"versions":{"unv":"這樣的話我聽了許多；你們安慰人，反叫人愁煩。","bklcl":"Chit-hō ê ōe, góa ū thiaⁿ-kìⁿ chōe-chōe lah;  Lín ê an-ùi lóng sī hō͘ lâng tò kan-khó͘.","tghg":"此號的話，我有聽見多多啦；恁的安慰，攏是互人倒艱苦。","bklhl":"Chit號ê話，我有聽見chōe-chōe lah；lín ê安慰lóng是hō͘人倒艱苦。"}},{"book":"伯","chapter":16,"verse":3,"versions":{"unv":"虛空的言語有窮盡嗎？有甚麼話惹動你回答呢？","bklcl":"Chit-hō hong-tông ê ōe, ū kiông-chīn mah?  Ū sím-mi̍h kek-tōng lí lâi ìn mah?","tghg":"此號荒唐的話有窮盡嗎？有甚麼激動你來應嗎？","bklhl":"Chit號荒唐ê話，有窮盡mah？有甚麼激動你來應mah？"}},{"book":"伯","chapter":16,"verse":4,"versions":{"unv":"我也能說你們那樣的話；你們若處在我的境遇，我也會聯絡言語攻擊你們，又能向你們搖頭。","bklcl":"Góa iā ōe kóng chhin-chhiūⁿ lín chit-hō ê ōe;  Lín nā tiàm-tī góa ê kéng-gū,  góa iā ōe tàu kui-kōaⁿ ê ōe lâi kong-kek lín;  Koh ōe tùi lín iô góa ê thâu.","tghg":"我也會講親像恁此號的話；恁若踮佇我的境遇，我也會鬥歸捾(kui-kōaⁿ)的話來攻擊恁，閣會對恁搖我的頭。","bklhl":"我也能講親像lín chit號ê話；lín若tiàm-tī我ê境遇，我也能tàu kui-kōaⁿ ê話來攻擊lín；koh能tùi lín搖我ê頭。"}},{"book":"伯","chapter":16,"verse":5,"versions":{"unv":"但我必用口堅固你們，用嘴消解你們的憂愁。","bklcl":"Chóng-sī góa ōe ēng chhùi hō͘ lín kian-kò͘; Ēng chhùi-tûn ê an-ùi hō͘ lín kiám-khin.","tghg":"總是我會用嘴互恁堅固，用嘴唇的安慰互恁減輕。","bklhl":"總是我會用嘴hō͘ lín堅固；用嘴唇ê安慰hō͘ lín減輕。"}},{"book":"伯","chapter":16,"verse":6,"versions":{"unv":"我雖說話，憂愁仍不得消解；我雖停住不說，憂愁就離開我嗎？","bklcl":"Góa nā kóng-ōe, góa ê iu-būn iû-goân bô kiám-khin;  Góa nā chēng-chēng, chiū iu-būn ōe lī-khui góa mah?","tghg":"我若講話，我的憂悶猶原無減輕；我若靜靜，就憂悶會離開我嗎？","bklhl":"我若講話，我ê憂悶猶原無減輕；我若靜靜，就憂悶會離開我mah？"}},{"book":"伯","chapter":16,"verse":7,"versions":{"unv":"但現在　神使我困倦，使親友遠離我，","bklcl":"Chóng-sī taⁿ I hō͘ góa khùn-khó͘;  Lí hō͘ góa ê tâng-phōaⁿ lī-khui góa.","tghg":"總是今伊互我困苦，你互我的同伴離開我。","bklhl":"總是taⁿ伊hō͘我困苦；你hō͘我ê同伴離開我。"}},{"book":"伯","chapter":16,"verse":8,"versions":{"unv":"又抓住我，作見證攻擊我；我身體的枯瘦也當面見證我的不是。","bklcl":"Lí ū lia̍h-tio̍h góa,  sī thang chòe kan-chèng,  Góa ê siau-sán khí-lâi kong-kek góa;  Tng góa ê bīn-chêng chòe kan-chèng.","tghg":"你有掠著我，是通做干證；我的消瘦起來攻擊我，當我的面前做干證。","bklhl":"你有掠tio̍h我，是thang做干證，我ê消瘦起來攻擊我；當我ê面前做干證。"}},{"book":"伯","chapter":16,"verse":9,"versions":{"unv":"主發怒撕裂我，逼迫我，向我切齒；我的敵人怒目看我。","bklcl":"I siū-khì, thiah-li̍h góa, khún-pek góa,  I tùi góa kā-khí;  Góa ê tùi-te̍k ba̍k-chiu kim-kim gîn góa.","tghg":"伊受氣拆裂我，窘迫我，伊對我咬齒；我的對敵目睭金金眥(gîn)我。","bklhl":"伊受氣，拆裂我，窘迫我，伊對我咬齒；我ê對敵目睭金金gîn我。"}},{"book":"伯","chapter":16,"verse":10,"versions":{"unv":"他們向我開口，打我的臉羞辱我，聚會攻擊我。","bklcl":"In tùi góa khui in ê chhùi,  Siàn góa ê chhùi-phóe lâi lêng-jio̍k góa;  In chū-chi̍p lâi kong-kek góa.","tghg":"𪜶對我開𪜶的嘴，搧(siàn)我的嘴䩃(chhùi-phóe)來凌辱我，𪜶聚集來攻擊我。","bklhl":"In對我開in ê嘴，Siàn我ê嘴phóe來凌辱我；in聚集來攻擊我。"}},{"book":"伯","chapter":16,"verse":11,"versions":{"unv":"　神把我交給不敬虔的人，把我扔到惡人的手中。","bklcl":"Siōng-tè chiong góa kau-hō͘ put-gī ê lâng,  Chiong góa hiat tī pháiⁿ-lâng ê chhiú.","tghg":"上帝將我交互不義的人，將我㧒(hiat)佇歹人的手。","bklhl":"上帝將我交hō͘不義ê人，將我hiat tī pháiⁿ人ê手。"}},{"book":"伯","chapter":16,"verse":12,"versions":{"unv":"我素來安逸，他折斷我，掐住我的頸項，把我摔碎，又立我為他的箭靶子。","bklcl":"Góa an-jiân ê sî, I kā góa at-chi̍h,  Ni̍h góa ê ām-kún, kā góa siak chhùi-chhùi;  Koh chhāi góa chòe I ê chìⁿ-pé.","tghg":"我安然的時，伊給我遏折(at-chi̍h)，勒(ni̍h)我的頷頸，給我摔碎碎，閣祀(chhāi)我做伊的箭把(chìⁿ-pé)。","bklhl":"我安然ê時，伊kā我at折，Ni̍h我ê頷頸，kā我siak碎碎；koh chhāi我做伊ê箭靶。"}},{"book":"伯","chapter":16,"verse":13,"versions":{"unv":"他的弓箭手四面圍繞我；他破裂我的肺腑，並不留情，把我的膽傾倒在地上，","bklcl":"I ê chìⁿ sì-bīn ûi góa, phòa-li̍h góa ê chōng-hú;  Iā bô khoan-sù, chiong góa ê táⁿ piàⁿ tī tōe--nih.","tghg":"伊的箭四面圍我；破裂我的臟腑，也無寬恕，將我的膽傾(piàⁿ)佇地裡。","bklhl":"伊ê箭四面圍我，破裂我ê臟腑；也無寬恕，將我ê膽piàⁿ tī地裡。"}},{"book":"伯","chapter":16,"verse":14,"versions":{"unv":"將我破裂又破裂，如同勇士向我直闖。","bklcl":"I phah góa, phah-liáu koh phah;  Chhin-chhiūⁿ ióng-sū cháu-lâi kong-kek góa.","tghg":"伊拍我，拍了閣拍，親像勇士走來攻擊我。","bklhl":"伊phah我，phah了koh phah；親像勇士走-來攻擊我。"}},{"book":"伯","chapter":16,"verse":15,"versions":{"unv":"我縫麻布在我皮膚上，把我的角放在塵土中。","bklcl":"Góa thīⁿ môa-pò͘ tī góa ê phê-hu,  Chiong góa ê kak tàm-lo̍h thô͘.","tghg":"我紩(thīⁿ)麻布佇我的皮膚，將我的角頕(tàm)落土。","bklhl":"我thīⁿ麻布tī我ê皮膚，將我ê角tàm落土。"}},{"book":"伯","chapter":16,"verse":16,"versions":{"unv":"我的臉因哭泣發紫，在我的眼皮上有死蔭。","bklcl":"Góa ê bīn in-ūi lâu ba̍k-sái chiū piàn âng;  Tī góa ê ba̍k-chiu-phê ū sí ê ìm-ńg.","tghg":"我的面因為流目屎就變紅，佇我的目睭皮有死的蔭影(ìm-ńg)。","bklhl":"我ê面因為流目屎就變紅；tī我ê目睭皮有死ê蔭影。"}},{"book":"伯","chapter":16,"verse":17,"versions":{"unv":"我的手中卻無強暴；我的祈禱也是清潔。","bklcl":"Chóng-sī góa ê chhiú bô pō-gio̍k;  Góa ê kî-tó iā sī chheng-khì.","tghg":"總是我的手無暴虐(pō-gio̍k)；我的祈禱也是清氣。","bklhl":"總是我ê手無暴虐；我ê祈禱也是清氣。"}},{"book":"伯","chapter":16,"verse":18,"versions":{"unv":"地啊，不要遮蓋我的血！不要阻擋我的哀求！","bklcl":"Tōe ah, bo̍h-tit jia-khàm góa ê huih;  goān góa ê âu-kiò bô thêng-hioh ê só͘-chāi.","tghg":"地啊，莫得遮蓋我的血！願我的喉叫無停歇的所在！","bklhl":"地ah，莫得遮蓋我ê血；願我ê喉叫無停歇ê所在。"}},{"book":"伯","chapter":16,"verse":19,"versions":{"unv":"現今，在天有我的見證，在上有我的中保。","bklcl":"Khòaⁿ ah, taⁿ góa ê kan-chèng tī thiⁿ--nih,  Góa ê pó-jīn-ê tī téng-bīn.","tghg":"看啊，今我的干證佇天裡，我的保認的佇頂面。","bklhl":"看ah，taⁿ我ê干證tī天裡，我ê保認ê tī頂面。"}},{"book":"伯","chapter":16,"verse":20,"versions":{"unv":"我的朋友譏誚我，我卻向　神眼淚汪汪。","bklcl":"Góa ê pêng-iú ki-chhì góa, Chóng-sī góa ê ba̍k-chiu ǹg Siōng-tè lâu ba̍k-sái.","tghg":"我的朋友譏刺我，總是我的目睭向上帝流目屎。","bklhl":"我ê朋友譏刺我，總是我ê目睭ǹg上帝流目屎。"}},{"book":"伯","chapter":16,"verse":21,"versions":{"unv":"願人得與　神辯白，如同人與朋友辯白一樣；","bklcl":"Goān I ǹg Siōng-tè lâi thòe lâng piān-bêng;  Iā thòe lâng ê kiáⁿ tī i ê chhù-piⁿ piān-bêng.","tghg":"願伊向上帝來替人辯明，也替人的子佇伊的厝邊辯明；","bklhl":"願伊ǹg上帝來替人辯明；也替人ê kiáⁿ tī伊ê厝邊辯明。"}},{"book":"伯","chapter":16,"verse":22,"versions":{"unv":"因為再過幾年，我必走那往而不返之路。","bklcl":"In-ūi koh kè kúi-nā nî, Góa beh kiâⁿ hit tiâu khì bô koh tò-tńg ê lō͘.","tghg":"因為閣過幾若年，我欲行彼條去無閣倒轉的路。","bklhl":"因為koh kè kúi-nā nî，我beh行hit tiâu去無koh 倒tńg ê路。"}}]