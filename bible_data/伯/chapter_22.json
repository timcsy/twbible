[{"book":"伯","chapter":22,"verse":1,"versions":{"unv":"提幔人以利法回答說：","bklcl":"Thê-bān lâng Í-lī-hoat ìn kóng,","tghg":"提幔人以利法應講：","bklhl":"Thê-bān人Í-lī-hoat應講，"}},{"book":"伯","chapter":22,"verse":2,"versions":{"unv":"人豈能使　神有益呢？智慧人但能有益於己。","bklcl":"Lâng kiám-ōe lī-ek Siōng-tè mah?  Tì-hūi ê lâng si̍t-chāi sī lī-ek ka-kī.","tghg":"人豈會利益上帝嗎？智慧的人實在是利益家己。","bklhl":"人kiám能利益上帝mah？智慧ê人實在是利益家己。"}},{"book":"伯","chapter":22,"verse":3,"versions":{"unv":"你為人公義，豈叫全能者喜悅呢？你行為完全，豈能使他得利呢？","bklcl":"Lí chòe lâng kong-gī, kiám hō͘ Choân-lêng--ê hoaⁿ-hí mah?  Lí só͘ kiâⁿ oân-choân, kiám ōe hō͘ I tek-lī mah?","tghg":"你做人公義，豈互全能者歡喜嗎？你所行完全，豈會互伊得利嗎？","bklhl":"你做人公義，kiám hō͘全能ê歡喜mah？你所行完全，kiám會hō͘伊得利mah？"}},{"book":"伯","chapter":22,"verse":4,"versions":{"unv":"豈是因你敬畏他就責備你、審判你嗎？","bklcl":"Kiám-sī in-ūi lí kèng-ùi I,  Lâi chek-pī lí, sím-phòaⁿ lí mah?","tghg":"豈是因為你敬畏伊，來責備你、審判你嗎？","bklhl":"Kiám是因為你敬畏伊，來責備你，審判你mah？"}},{"book":"伯","chapter":22,"verse":5,"versions":{"unv":"你的罪惡豈不是大嗎？你的罪孽也沒有窮盡；","bklcl":"Lí ê chōe-ok kiám-m̄-sī tōa mah?  Lí ê chōe-kòa si̍t-chāi bô kiông-chīn.","tghg":"你的罪惡豈呣是大嗎？你的罪過實在無窮盡；","bklhl":"你ê罪惡kiám m̄是大mah？你ê罪過實在無窮盡。"}},{"book":"伯","chapter":22,"verse":6,"versions":{"unv":"因你無故強取弟兄的物為當頭，剝去貧寒人的衣服。","bklcl":"Lí bô in-toaⁿ the̍h hiaⁿ-tī ê tǹg-thâu;  Koh thǹg bô thang chhēng ê lâng ê saⁿ.","tghg":"你無因端提兄弟的當頭(tǹg-thâu)，閣褪無通穿的人的衫。","bklhl":"你無因端the̍h兄弟ê tǹg-頭；koh thǹg無thang穿ê人ê衫。"}},{"book":"伯","chapter":22,"verse":7,"versions":{"unv":"困乏的人，你沒有給他水喝；飢餓的人，你沒有給他食物。","bklcl":"Ià-siān ê lâng, lí bô ēng chúi hō͘ in lim,  Iau-gō ê lâng, lí tùi in siu-khǹg chia̍h-mi̍h.","tghg":"厭倦的人，你無用水互𪜶飲；枵(iau)餓的人，你對𪜶收囥(khǹg)食物。","bklhl":"厭倦ê人，你無用水hō͘ in lim，iau餓ê人，你對in收khǹg食物。"}},{"book":"伯","chapter":22,"verse":8,"versions":{"unv":"有能力的人就得地土；尊貴的人也住在其中。","bklcl":"Ū lêng-le̍k ê lâng tit-tio̍h thó͘-tōe;  Thé-biān ê lâng tiàm tī hit tiong-kan.","tghg":"有能力的人得著土地；體面(thé-biān)的人踮佇彼中間。","bklhl":"有能力ê人得tio̍h土地；體面ê人tiàm tī hit中間。"}},{"book":"伯","chapter":22,"verse":9,"versions":{"unv":"你打發寡婦空手回去，折斷孤兒的膀臂。","bklcl":"Lí hō͘ kóaⁿ-hū khang-chhiú tò-khì,  Bô-pē ê kiáⁿ ê chhiú-kut siū at-chi̍h.","tghg":"你互寡婦空手倒去，無父的子的手骨受遏折(at-chi̍h)。","bklhl":"你hō͘寡婦空手tò去，無父ê kiáⁿ ê手骨受at折。"}},{"book":"伯","chapter":22,"verse":10,"versions":{"unv":"因此，有網羅環繞你，有恐懼忽然使你驚惶；","bklcl":"Só͘-í oa̍h-tauh sì-bīn ûi lí;  Kiaⁿ-hiâⁿ hut-jiân kàu, kiáu-jiáu lí,","tghg":"所以，活罩(oa̍h-tauh)四面圍你，驚惶忽然到攪擾你；","bklhl":"所以活tauh四面圍你；驚惶忽然到，攪擾你，"}},{"book":"伯","chapter":22,"verse":11,"versions":{"unv":"或有黑暗蒙蔽你，並有洪水淹沒你。","bklcl":"Á-sī o͘-àm hō͘ lí bô thang khòaⁿ-kìⁿ,  Chōe-chōe chúi im-ba̍t lí.","tghg":"抑是黑暗互你無通看見，多多水淹密你。","bklhl":"á是烏暗hō͘你無thang看見，chōe-chōe水淹密你。"}},{"book":"伯","chapter":22,"verse":12,"versions":{"unv":"　神豈不是在高天嗎？你看星宿何其高呢！","bklcl":"Siōng-tè kiám-m̄-sī tī thiⁿ ê koâiⁿ mah?  Tio̍h khòaⁿ chhiⁿ-sîn ê ke̍k-thâu, cháiⁿ-iūⁿ hiah-koâiⁿ;","tghg":"上帝豈呣是佇天的高嗎？著看星辰的極頭怎樣許高！","bklhl":"上帝kiám m̄是tī天ê高mah？Tio̍h看星辰ê極頭，怎樣hiah高；"}},{"book":"伯","chapter":22,"verse":13,"versions":{"unv":"你說：　神知道甚麼？他豈能看透幽暗施行審判呢？","bklcl":"Lí chiū kóng, Siōng-tè chai sím-mi̍h?  I kiám ōe khòaⁿ-thàu o͘-àm lâi sím-phòaⁿ mah?","tghg":"你就講：上帝知甚麼？伊豈會看透黑暗來審判嗎？","bklhl":"你就講，上帝知甚麼？伊kiám會看透烏暗來審判mah？"}},{"book":"伯","chapter":22,"verse":14,"versions":{"unv":"密雲將他遮蓋，使他不能看見；他周遊穹蒼。","bklcl":"Ba̍t-hûn jia-khàm I, hō͘ I bōe khòaⁿ-kìⁿ;  I kiâⁿ tī kiong-chhong ê téng-bīn.","tghg":"密雲遮蓋伊，互伊𣍐看見；伊行佇穹蒼的頂面。","bklhl":"密雲遮蓋伊，hō͘伊bōe看見；伊行tī穹蒼ê頂面。"}},{"book":"伯","chapter":22,"verse":15,"versions":{"unv":"你要依從上古的道嗎？這道是惡人所行的。","bklcl":"Lí kiám ài thàn kó͘-chá ê lō͘,  Chiū-sī pháiⁿ-lâng só͘ kiâⁿ-ê mah?","tghg":"你豈愛趁古早的路，就是歹人所行的嗎？","bklhl":"你kiám ài thàn古早ê路，就是pháiⁿ人所行ê mah？"}},{"book":"伯","chapter":22,"verse":16,"versions":{"unv":"他們未到死期，忽然除滅；根基毀壞，好像被江河沖去。","bklcl":"In sī bē kàu-sî siū bia̍t--khì,  In ê tōe-ki hō͘ tōa-chúi lâu-khì.","tghg":"𪜶是未到時受滅去，𪜶的地基互大水流去。","bklhl":"In是未到時受滅去，in ê地基hō͘大水流去。"}},{"book":"伯","chapter":22,"verse":17,"versions":{"unv":"他們向　神說：離開我們吧！又說：全能者能把我們怎麼樣呢？","bklcl":"In tùi Siōng-tè kóng, Tio̍h lī-khui goán,  Koh kóng, Choân-lêng--ê ōe kā goán chòe sím-mi̍h ah?","tghg":"𪜶對上帝講：著離開阮！閣講：全能者會給阮做甚麼啊？","bklhl":"In對上帝講，tio̍h離開阮，koh講，全能ê能kā阮做甚麼ah？"}},{"book":"伯","chapter":22,"verse":18,"versions":{"unv":"哪知　神以美物充滿他們的房屋；但惡人所謀定的離我好遠。","bklcl":"Chóng-sī I ēng hó-mi̍h chhiong-móa i ê chhù;  Goān pháiⁿ-lâng ê kè-bô͘ lī-khui góa hn̄g-hn̄g.","tghg":"總是伊用好物充滿伊的厝；願歹人的計謀離開我遠遠。","bklhl":"總是伊用好物充滿伊ê厝；願pháiⁿ人ê計謀離開我遠遠。"}},{"book":"伯","chapter":22,"verse":19,"versions":{"unv":"義人看見他們的結局就歡喜；無辜的人嗤笑他們，","bklcl":"Gī-lâng beh khòaⁿ-kìⁿ lâi hoaⁿ-hí;  Bô-chōe ê lâng beh thí-chhiò in;","tghg":"義人欲看見來歡喜；無罪的人欲恥笑(thí-chhiò)𪜶；","bklhl":"義人beh看見來歡喜；無罪ê人beh恥笑in；"}},{"book":"伯","chapter":22,"verse":20,"versions":{"unv":"說：那起來攻擊我們的果然被剪除，其餘的都被火燒滅。","bklcl":"Kóng, Hiah-ê khí-lâi kong-kek goán ê, kó-jiân siū chián-tû;  In só͘ chhun-ê lóng hō͘ hé sio-khì.","tghg":"講：許個起來攻擊阮的果然受剪除，𪜶所剩的攏互火燒去。","bklhl":"講，hiah-ê起來攻擊阮ê，果然受剪除；in所chhun-ê lóng hō͘火燒去。"}},{"book":"伯","chapter":22,"verse":21,"versions":{"unv":"你要認識　神，就得平安；福氣也必臨到你。","bklcl":"Taⁿ lí tio̍h kap Siōng-tè chhin-bi̍t, chiū ōe tit-tio̍h pêng-an;  Án-ni hok-khì beh lîm-kàu lí.","tghg":"今你著及上帝親蜜，就會得著平安；按呢福氣欲臨到你。","bklhl":"Taⁿ你tio̍h kap上帝親密，就會得tio̍h平安；án-ni福氣beh臨到你。"}},{"book":"伯","chapter":22,"verse":22,"versions":{"unv":"你當領受他口中的教訓，將他的言語存在心裡。","bklcl":"Taⁿ tio̍h sêng-siū I chhùi-lāi ê kà-sī;  Chiong I ê ōe khǹg tī lí ê sim.","tghg":"今著承受伊嘴內的教示，將伊的話囥佇你的心。","bklhl":"Taⁿ tio̍h承受伊嘴內ê教示；將伊ê話khǹg tī你ê心。"}},{"book":"伯","chapter":22,"verse":23,"versions":{"unv":"你若歸向全能者，從你帳棚中遠除不義，就必得建立。","bklcl":"Lí nā kui-ǹg Choân-lêng--ê, tùi lí ê pò͘-pîⁿ-lāi tû-khì put-gī,  Lí chiū tit-tio̍h heng-khí.","tghg":"你若歸向全能者，對你的布棚內除去不義，你就得著興起。","bklhl":"你若歸向全能ê，對你ê布棚內除去不義，你就得tio̍h興起。"}},{"book":"伯","chapter":22,"verse":24,"versions":{"unv":"要將你的珍寶丟在塵土裡，將俄斐的黃金丟在溪河石頭之間；","bklcl":"Lí tio̍h hiat pó-pòe tī tîn-ai--nih,  Hiat O-hui ê kim tī khoe-hô chio̍h-thâu ê tiong-kan;","tghg":"你著㧒寶貝佇塵埃裡，㧒(hiat)俄斐的金佇溪河石頭的中間；","bklhl":"你tio̍h hiat寶貝tī塵埃裡，hiat O-hui ê金tī溪河石頭ê中間；"}},{"book":"伯","chapter":22,"verse":25,"versions":{"unv":"全能者就必為你的珍寶，作你的寶銀。","bklcl":"Choân-lêng--ê chiū beh chòe lí ê pó-pòe,  chòe lí ê bûn-gûn.","tghg":"全能者就欲做你的寶貝，做你的紋銀。","bklhl":"全能ê就beh做你ê寶貝，做你ê紋銀。"}},{"book":"伯","chapter":22,"verse":26,"versions":{"unv":"你就要以全能者為喜樂，向　神仰起臉來。","bklcl":"Lí chiū beh lia̍h Choân-lêng--ê chòe hoaⁿ-hí, Bīn kia̍h-koâiⁿ ǹg Siōng-tè.","tghg":"你就欲掠全能者做歡喜，面攑高向上帝。","bklhl":"你就beh掠全能ê做歡喜，面kia̍h高ǹg上帝。"}},{"book":"伯","chapter":22,"verse":27,"versions":{"unv":"你要禱告他，他就聽你；你也要還你的願。","bklcl":"Lí kî-tó I, I chiū thiaⁿ lí,  Lí iā beh siā lí ê goān.","tghg":"你祈禱伊，伊就聽你；你也欲謝你的願。","bklhl":"你祈禱伊，伊就聽你，你也beh謝你ê願。"}},{"book":"伯","chapter":22,"verse":28,"versions":{"unv":"你定意要做何事，必然給你成就；亮光也必照耀你的路。","bklcl":"Lí tiāⁿ-tio̍h beh chòe sím-mi̍h, hit ê tāi-chì tek-khak chiâⁿ;  Kng iā beh chiò lí ê lō͘.","tghg":"你定著欲做甚麼，彼個代誌的確成；光也欲照你的路。","bklhl":"你定tio̍h beh做甚麼，hit ê tāi-chì的確成；光也beh照你ê路。"}},{"book":"伯","chapter":22,"verse":29,"versions":{"unv":"人使你降卑，你仍可說：必得高升；謙卑的人，　神必然拯救。","bklcl":"In kàng-kē ê sî, lí iû-goân thang kóng, Seng-koâiⁿ;  Khiam-pi ê lâng Siōng-tè beh chín-kiù i.","tghg":"𪜶降低的時，你猶原通講：升高；謙卑的人，上帝欲拯救伊。","bklhl":"In降低ê時，你猶原thang講，升高；謙卑ê人上帝beh拯救伊。"}},{"book":"伯","chapter":22,"verse":30,"versions":{"unv":"人非無辜，　神且要搭救他；他因你手中清潔，必蒙拯救。","bklcl":"Liân ū-chōe ê lâng Siōng-tè iā beh kiù i;  In-ūi lí ê chhiú chheng-khì, i beh tit-tio̍h kiù.","tghg":"連有罪的人，上帝也欲救伊；因為你的手清氣，伊欲得著救。","bklhl":"連有罪ê人上帝也beh救伊；因為你ê手清氣，伊beh得tio̍h救。"}}]