[{"book":"伯","chapter":19,"verse":1,"versions":{"unv":"約伯回答說：","bklcl":"Iok-pek ìn kóng,","tghg":"約伯應講：","bklhl":"約伯應講，"}},{"book":"伯","chapter":19,"verse":2,"versions":{"unv":"你們攪擾我的心，用言語壓碎我要到幾時呢？","bklcl":"Lín hō͘ góa ê sim iu-khó͘,  Ēng ōe siong-hāi góa, beh kàu tī-sî ah?","tghg":"恁互我的心憂苦，用話傷害我欲到底時啊？","bklhl":"Lín hō͘我ê心憂苦，用話傷害我，beh到tī時ah？"}},{"book":"伯","chapter":19,"verse":3,"versions":{"unv":"你們這十次羞辱我；你們苦待我也不以為恥。","bklcl":"Lín che cha̍p-pái lêng-jio̍k góa, Lín pháiⁿ khoán-thāi góa, iā bô ka-kī kiàn-siàu.","tghg":"恁這十擺凌辱我；恁歹款待我也無家己見誚。","bklhl":"Lín這十pái凌辱我，lín pháiⁿ款待我，也無家己見笑。"}},{"book":"伯","chapter":19,"verse":4,"versions":{"unv":"果真我有錯，這錯乃是在我。","bklcl":"Góa nā kó-jiân ū kè-sit,  Che kè-sit sī chāi-tī góa ka-kī.","tghg":"我若果然有過失，這過失是在佇我家己。","bklhl":"我若果然有過失，這過失是在tī我家己。"}},{"book":"伯","chapter":19,"verse":5,"versions":{"unv":"你們果然要向我誇大，以我的羞辱為證指責我，","bklcl":"Lín kó-jiân beh tùi góa khoa-kháu tōa,  Koh ēng góa ê lêng-jio̍k chek-pī góa;","tghg":"恁果然欲對我誇口大，閣用我的凌辱責備我，","bklhl":"Lín果然beh對我誇口大，koh用我ê凌辱責備我；"}},{"book":"伯","chapter":19,"verse":6,"versions":{"unv":"就該知道是　神傾覆我，用網羅圍繞我。","bklcl":"Chiū tio̍h chai che sī Siōng-tè óng-khut góa,  Ēng I ê lô-bāng ûi góa.","tghg":"就著知這是上帝枉屈我，用伊的羅網圍我。","bklhl":"就tio̍h知這是上帝枉屈我，用伊ê羅網圍我。"}},{"book":"伯","chapter":19,"verse":7,"versions":{"unv":"我因委曲呼叫，卻不蒙應允；我呼求，卻不得公斷。","bklcl":"Khòaⁿ ah, góa in-ūi oan-óng lâi âu-kiò, iā bô tit-tio̍h thiaⁿ,  Góa háu-kiù, iā bô tit-tio̍h kong-toàn.","tghg":"看啊，我因為冤枉來喉叫，也無得著聽；我哮救(háu-kiù)，也無得著公斷。","bklhl":"看ah，我因為冤枉來喉叫，也無得tio̍h聽，我哮救，也無得tio̍h公斷。"}},{"book":"伯","chapter":19,"verse":8,"versions":{"unv":"　神用籬笆攔住我的道路，使我不得經過；又使我的路徑黑暗。","bklcl":"I ûi-cha̍h góa ê lō͘, hō͘ góa bōe-tit kè-khì,  Koh hō͘ góa ê lō͘-kèng o͘-àm.","tghg":"伊圍截(ûi-cha̍h)我的路，互我𣍐得過去；閣互我的路徑黑暗。","bklhl":"伊圍遮我ê路，hō͘我bōe得過去，koh hō͘我ê路徑烏暗。"}},{"book":"伯","chapter":19,"verse":9,"versions":{"unv":"他剝去我的榮光，摘去我頭上的冠冕。","bklcl":"I thǹg--khì góa ê êng-kng,  Liù--khì góa ê thâu-khak-téng ê bián-liû.","tghg":"伊褪去我的榮光，㨨去(liù--khì)我頭殼頂的冕旒。","bklhl":"伊thǹg去我ê榮光，liù去我ê頭殼頂ê冕旒。"}},{"book":"伯","chapter":19,"verse":10,"versions":{"unv":"他在四圍攻擊我，我便歸於死亡，將我的指望如樹拔出來。","bklcl":"I tī sì-ûi húi-hoāi góa, góa chiū bô--khì; Góa ê ǹg-bāng pu̍ih--khí-lâi, chhin-chhiūⁿ pu̍ih chhiū.","tghg":"伊佇四圍毀壞我，我就無去，我的向望拔(pu̍ih)起來親像拔樹。","bklhl":"伊tī四圍毀壞我，我就無去；我ê ǹg望拔起來，親像拔樹。"}},{"book":"伯","chapter":19,"verse":11,"versions":{"unv":"他的忿怒向我發作，以我為敵人。","bklcl":"I ê siū-khì lia̍t-lia̍t kong-kek góa,  I lia̍h góa chòe I ê tùi-te̍k ê chi̍t-ê.","tghg":"伊的受氣烈烈攻擊我，伊掠我做伊的對敵的一個。","bklhl":"伊ê受氣烈烈攻擊我，伊掠我做伊ê對敵ê一个。"}},{"book":"伯","chapter":19,"verse":12,"versions":{"unv":"他的軍旅一齊上來，修築戰路攻擊我，在我帳棚的四圍安營。","bklcl":"I ê kun-peng chi̍t-chôe lâi, chō in ê lō͘ lâi kong-kek góa,  Chat-iâⁿ tī góa ê pò͘-pîⁿ ê sì-ûi.","tghg":"伊的軍兵一齊來，造𪜶的路來攻擊我，紮營佇我的布棚的四圍。","bklhl":"伊ê軍兵一齊來，造in ê路來攻擊我，紮營tī我ê布棚ê四圍。"}},{"book":"伯","chapter":19,"verse":13,"versions":{"unv":"他把我的弟兄隔在遠處，使我所認識的全然與我生疏。","bklcl":"I hō͘ góa ê hiaⁿ-tī keh-khui hn̄g-hn̄g,  Saⁿ-bat ê lâng kap góa chhiⁿ-so͘.","tghg":"伊互我的兄弟隔開遠遠，相識的人及我生疏。","bklhl":"伊hō͘我ê兄弟隔開遠遠，相識ê人kap我生疏。"}},{"book":"伯","chapter":19,"verse":14,"versions":{"unv":"我的親戚與我斷絕；我的密友都忘記我。","bklcl":"Góa ê chhin-lâng kap góa toān-choa̍t,  Góa chhin-bi̍t ê pêng-iú lóng bōe kì-tit góa.","tghg":"我的親人及我斷絕；我親密的朋友攏𣍐記得我。","bklhl":"我ê親人kap我斷絕，我親密ê朋友lóng bōe記得我。"}},{"book":"伯","chapter":19,"verse":15,"versions":{"unv":"在我家寄居的，和我的使女都以我為外人；我在他們眼中看為外邦人。","bklcl":"Kià-kha tī góa chhù-lāi ê lâng, í-ki̍p góa ê lú-pī, lóng khòaⁿ góa chòe gōa-lâng;  In khòaⁿ góa chòe gōa-pang lâng.","tghg":"寄腳佇我厝內的人，以及我的女婢攏看我做外人；𪜶看我做外邦人。","bklhl":"寄腳tī我厝內ê人，以及我ê女婢，lóng看我做外人；in看我做外邦人。"}},{"book":"伯","chapter":19,"verse":16,"versions":{"unv":"我呼喚僕人，雖用口求他，他還是不回答。","bklcl":"Góa kiò góa ê lô͘-po̍k, i m̄ ìn,  Góa tio̍h chhin-chhùi kiû i.","tghg":"我叫我的奴僕，伊呣應，我著親嘴(chhin-chhùi)求伊。","bklhl":"我叫我ê奴僕，伊m̄應，我tio̍h親嘴求伊。"}},{"book":"伯","chapter":19,"verse":17,"versions":{"unv":"我口的氣味，我妻子厭惡；我的懇求，我同胞也憎嫌。","bklcl":"Góa chhùi ê khì-bī hō͘ góa ê bó͘ iàm-chiān;  Kap góa siâng-pak-ê iā iàm-chiān góa ê chhàu-bī.","tghg":"我嘴的氣味，互我的某厭賤；及我像(siâng)腹的，也厭賤我的臭味。","bklhl":"我嘴ê氣味hō͘我ê bó͘厭賤；kap我siâng腹ê也厭賤我ê臭味。"}},{"book":"伯","chapter":19,"verse":18,"versions":{"unv":"連小孩子也藐視我；我若起來，他們都嘲笑我。","bklcl":"Liân gín-ná iā khòaⁿ-khin góa;  góa nā khí-lâi, in lóng ki-chhì góa.","tghg":"連囝仔也看輕我；我若起來，𪜶攏譏刺我。","bklhl":"連gín-ná也看輕我；我若起來，in lóng譏刺我。"}},{"book":"伯","chapter":19,"verse":19,"versions":{"unv":"我的密友都憎惡我；我平日所愛的人向我翻臉。","bklcl":"Góa chhin-bi̍t ê pêng-iú lóng iàm-chiān góa;  Góa pêng-ji̍t só͘ thiàⁿ ê lâng, tùi góa pìⁿ-bīn.","tghg":"我親密的朋友攏厭賤我；我平日所疼的人對我變面。","bklhl":"我親密ê朋友lóng厭賤我；我平日所疼ê人，對我變面。"}},{"book":"伯","chapter":19,"verse":20,"versions":{"unv":"我的皮肉緊貼骨頭；我只剩牙皮逃脫了。","bklcl":"Góa ê phê mo͘h tī góa ê kut;  Góa chí-ū chhun chhùi-khí-hōaⁿ.","tghg":"我的皮抈(moh)佇我的骨；我只有剩嘴齒岸(hōaⁿ)。","bklhl":"我ê皮mo͘h tī我ê骨；我只有chhun嘴齒hōaⁿ。"}},{"book":"伯","chapter":19,"verse":21,"versions":{"unv":"我朋友啊，可憐我！可憐我！因為　神的手攻擊我。","bklcl":"Góa ê pêng-iú ah, lín tio̍h khó-lîn góa, khó-lîn góa;  In-ūi Siōng-tè ê chhiú bong--tio̍h góa.","tghg":"我的朋友啊，恁著可憐我！可憐我！因為上帝的手摸著我。","bklhl":"我ê朋友ah，lín tio̍h可憐我，可憐我；因為上帝ê手摸tio̍h我。"}},{"book":"伯","chapter":19,"verse":22,"versions":{"unv":"你們為甚麼彷彿　神逼迫我，吃我的肉還以為不足呢？","bklcl":"Lín siáⁿ-sū chhin-chhiūⁿ Siōng-tè khún-pek góa,  Lia̍h góa ê bah chòe bô thang pá-chiok mah?","tghg":"恁啥事親像上帝窘迫我，掠我的肉做無通飽足嗎？","bklhl":"Lín啥事親像上帝窘迫我，掠我ê肉做無thang飽足mah？"}},{"book":"伯","chapter":19,"verse":23,"versions":{"unv":"惟願我的言語現在寫上，都記錄在書上；","bklcl":"Taⁿ goān chiong góa ê ōe siá--khí-lâi,  Koh kì tī chheh--nih;","tghg":"今願將我的話寫起來，閣記佇冊裡；","bklhl":"Taⁿ願將我ê話寫起來，koh記tī冊裡；"}},{"book":"伯","chapter":19,"verse":24,"versions":{"unv":"用鐵筆鐫刻，用鉛灌在磐石上，直存到永遠。","bklcl":"Ēng thih-chām ēng iân khek-tiâu tī chio̍h--nih;  Hō͘ i éng-éng tī-teh.","tghg":"用鐵鏨(chām)，用鉛(iân)刻住(khek-tiâu)佇石裡，互伊永永佇啲，","bklhl":"用鐵鏨，用鉛刻tiâu tī石裡；hō͘伊永永tī-teh。"}},{"book":"伯","chapter":19,"verse":25,"versions":{"unv":"我知道我的救贖主活著，末了必站立在地上。","bklcl":"In-ūi góa chai kiù-sio̍k góa--ê sī oa̍h-ê;  Ji̍t-āu i beh khiā tī thô͘ ê téng-bīn;","tghg":"因為我知救贖我者是活的，日後伊欲徛佇土的頂面。","bklhl":"因為我知救贖我ê是活ê；日後伊beh khiā tī土ê頂面；"}},{"book":"伯","chapter":19,"verse":26,"versions":{"unv":"我這皮肉滅絕之後，我必在肉體之外得見　神。","bklcl":"Góa chit ê phê pāi-hoāi liáu-āu,  Góa beh tī jio̍k-thé ê gōa-bīn tit-tio̍h kìⁿ Siōng-tè.","tghg":"我此個皮敗壞了後，我欲佇肉體的外面得著見上帝。","bklhl":"我chit ê皮敗壞了後，我beh tī肉體ê外面得tio̍h見上帝。"}},{"book":"伯","chapter":19,"verse":27,"versions":{"unv":"我自己要見他，親眼要看他，並不像外人。我的心腸在我裡面消滅了！","bklcl":"Góa pún-sin beh khòaⁿ-kìⁿ I sī ūi-góa--ê,  Góa chhin-ba̍k khòaⁿ-kìⁿ I m̄-sī gōa-lâng;  Góa ê sim-tn̂g tī góa ê lāi-bīn kàu iûⁿ--khì.","tghg":"我本身欲看見伊是為我者，我親目看見伊，呣是外人。我的心腸佇我的內面到溶去！","bklhl":"我本身beh看見伊是為我ê，我親目看見伊m̄是外人；我ê心腸tī我ê內面到熔去。"}},{"book":"伯","chapter":19,"verse":28,"versions":{"unv":"你們若說：我們逼迫他要何等地重呢？惹事的根乃在乎他；","bklcl":"Lín nā kóng, Goán beh cháiⁿ-iūⁿ khún-pek i! Tāi-chì ê kun-pún chāi-tī góa;\"","tghg":"恁若講：阮欲怎樣窘迫伊？代誌的根本在佇我；","bklhl":"Lín若講，阮beh怎樣窘迫伊！tāi-chì ê根本在tī我；"}},{"book":"伯","chapter":19,"verse":29,"versions":{"unv":"你們就當懼怕刀劍；因為忿怒惹動刀劍的刑罰，使你們知道有報應（原文是審判）。","bklcl":"Lín tio̍h kiaⁿ to-kiàm, in-ūi siū-khì chiū ū to-kiàm ê hêng-hoa̍t,  Hō͘ lín chai ū sím-phòaⁿ.","tghg":"恁著驚刀劍；因為受氣就有刀劍的刑罰，互恁知有審判。","bklhl":"Lín tio̍h驚刀劍，因為受氣就有刀劍ê刑罰，hō͘ lín知有審判。"}}]