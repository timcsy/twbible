[{"book":"伯","chapter":12,"verse":1,"versions":{"unv":"約伯回答說：","bklcl":"Iok-pek ìn i kóng,","tghg":"約伯應伊講：","bklhl":"約伯應伊講，"}},{"book":"伯","chapter":12,"verse":2,"versions":{"unv":"你們真是子民哪，你們死亡，智慧也就滅沒了。","bklcl":"Lín chin-chiàⁿ sī peh-sìⁿ ah,  Lín sí, tì-hūi iā kap lín sí.","tghg":"恁真正是百姓啊，恁死，智慧也及恁死。","bklhl":"Lín真正是百姓ah，lín死，智慧也kap lín死。"}},{"book":"伯","chapter":12,"verse":3,"versions":{"unv":"但我也有聰明，與你們一樣，並非不及你們。你們所說的，誰不知道呢？","bklcl":"Góa iā ū sim-su, chhin-chhiūⁿ lín chi̍t-iūⁿ;  Góa bô khah-su lín;  Chiah-ê tāi-chì sím-mi̍h lâng m̄-chai?","tghg":"我也有心思，親像恁一樣，我無卡輸恁。諸個代誌，甚麼人呣知？","bklhl":"我也有心思，親像lín一樣；我無khah輸lín；chiah ê tāi-chì甚麼人m̄知？"}},{"book":"伯","chapter":12,"verse":4,"versions":{"unv":"我這求告　神、蒙他應允的人竟成了朋友所譏笑的；公義完全人竟受了人的譏笑。","bklcl":"Góa sī kiû-kiò Siōng-tè, tit-tio̍h I thiaⁿ ê lâng,  Iáu-kú hō͘ tâng-phōaⁿ ki-chhì;  Kong-gī oân-choân ê lâng, iā hō͘ lâng ki-chhì.","tghg":"我是求叫上帝、得著伊聽的人，猶久互同伴譏刺；公義完全的人也互人譏刺。","bklhl":"我是求叫上帝，得tio̍h伊聽ê人，iáu-kú hō͘同伴譏刺；公義完全ê人，也hō͘人譏刺。"}},{"book":"伯","chapter":12,"verse":5,"versions":{"unv":"安逸的人心裡藐視災禍；這災禍常常等待滑腳的人。","bklcl":"An-jiân ê lâng sim-lāi khòaⁿ-khin hoān-lān;  Che hoān-lān piān-piān teh thèng-hāu kha tio̍h-tak ê lâng.","tghg":"安然的人心內看輕患難；這患難便便啲聽候腳著觸的人。","bklhl":"安然ê人心內看輕患難；這患難便便teh thèng候腳tio̍h-tak ê人。"}},{"book":"伯","chapter":12,"verse":6,"versions":{"unv":"強盜的帳棚興旺，惹　神的人穩固，　神多將財物送到他們手中。","bklcl":"Kiông-tō ê pò͘-pîⁿ heng-thong,  Jiá-tio̍h Siōng-tè ê lâng tit-tio̍h an-jiân.  Chiū-sī Siōng-tè tōa siúⁿ-sù tī in ê chhiú--ê.","tghg":"強盜的布棚亨通，惹(jiá)著上帝的人得著安然，就是上帝大賞賜佇𪜶的手的。","bklhl":"強盜ê布棚興通，惹tio̍h上帝ê人得tio̍h安然。就是上帝大賞賜tī in ê手ê。"}},{"book":"伯","chapter":12,"verse":7,"versions":{"unv":"你且問走獸，走獸必指教你；又問空中的飛鳥，飛鳥必告訴你；","bklcl":"Taⁿ lí khì mn̄g cháu-siù, in beh kà-sī lí;  Iā khì mn̄g khong-tiong ê chiáu, in beh kā lí kóng;","tghg":"今你去問走獸，𪜶欲教示你；也去問空中的鳥，𪜶欲給你講；","bklhl":"Taⁿ你去問走獸，in beh教示你；也去問空中ê鳥，in beh kā你講；"}},{"book":"伯","chapter":12,"verse":8,"versions":{"unv":"或與地說話，地必指教你；海中的魚也必向你說明。","bklcl":"Á-sī kap tōe kóng, i beh kà-sī lí;  Hái-tiong ê hî iā beh kā lí kóng-bêng.","tghg":"抑是及地講，伊欲教示你；海中的魚也欲給你講明。","bklhl":"Á是kap地講，伊beh教示你；海中ê魚也beh kā你講明。"}},{"book":"伯","chapter":12,"verse":9,"versions":{"unv":"看這一切，誰不知道是耶和華的手做成的呢？","bklcl":"Tī chiah-ê it-chhè, chī-chūi m̄ chai,  Sī Iâ-hô-hoa ê chhiú chòe án-ni?","tghg":"佇諸個一切，是誰呣知是耶和華的手做按呢？","bklhl":"Tī chiah ê一切，是誰 m̄知，是耶和華ê手做án-ni？"}},{"book":"伯","chapter":12,"verse":10,"versions":{"unv":"凡活物的生命和人類的氣息都在他手中。","bklcl":"It-chhè tōng-bu̍t ê sìⁿ-miā, kap jîn-lūi ê chhoán-khùi,  Lóng tī I ê chhiú.","tghg":"一切動物的生命及人類的喘氣攏佇伊的手。","bklhl":"一切動物ê性命，kap人類ê喘氣，lóng tī伊ê手。"}},{"book":"伯","chapter":12,"verse":11,"versions":{"unv":"耳朵豈不試驗言語，正如上膛嘗食物嗎？","bklcl":"Hī-khang kiám bōe chhì-giām giân-gú, Chhin-chhiūⁿ chiūⁿ-khiuⁿ[kiuⁿ] chhì chu-bī mah?","tghg":"耳孔豈𣍐試驗言語，親像上腭(chiūⁿ-kiuⁿ)試滋味嗎？","bklhl":"耳孔kiám bōe試驗言語，親像上腔試滋味mah？"}},{"book":"伯","chapter":12,"verse":12,"versions":{"unv":"年老的有智慧；壽高的有知識。","bklcl":"Nî-lāu--ê ū tì-hūi,  Hè-siū chōe-ê ū kiàn-sek.","tghg":"年老的有智慧；歲壽多(chōe)的有見識。","bklhl":"年老ê有智慧，歲壽chōe-ê有見識。"}},{"book":"伯","chapter":12,"verse":13,"versions":{"unv":"在　神有智慧和能力；他有謀略和知識。","bklcl":"Tì-hūi kap lêng-le̍k chāi-tī Siōng-tè;  I ū kè-e̍k kap kiàn-sek.","tghg":"智慧及能力在佇上帝；伊有計劃(kè-e̍k)及見識，","bklhl":"智慧kap能力在tī上帝；伊有計畫kap見識。"}},{"book":"伯","chapter":12,"verse":14,"versions":{"unv":"他拆毀的，就不能再建造；他捆住人，便不得開釋。","bklcl":"Khòaⁿ ah, I thiah-húi-ê, bōe-ōe koh khí-chō;  I koaiⁿ-kìm ê lâng, bô thang koh tháu-pàng.","tghg":"看啊，伊拆毀的，𣍐會閣起造；伊關禁的人，無通閣解放(tháu-pàng)。","bklhl":"看ah，伊拆毀ê，bōe會koh起造；伊關禁ê人，無thang koh tháu放。"}},{"book":"伯","chapter":12,"verse":15,"versions":{"unv":"他把水留住，水便枯乾；他再發出水來，水就翻地。","bklcl":"Khòaⁿ ah, I kìm-chí hiah-ê chúi, chúi chiū ta--khì;  I koh hō͘ chúi lâu-chhut, tōe chiū piàn-chhian.","tghg":"看啊，伊禁止許個水，水就乾去；伊閣互水流出，地就變遷。","bklhl":"看ah，伊禁止hiah-ê水，水就乾去；伊koh hō͘水流出，地就變遷。"}},{"book":"伯","chapter":12,"verse":16,"versions":{"unv":"在他有能力和智慧，被誘惑的與誘惑人的都是屬他。","bklcl":"Koân-lêng kap hāu-le̍k chāi-tī I;  Siū bê-he̍k, kap bê-he̍k lâng--ê, lóng sio̍k tī I.","tghg":"權能及效力在佇伊，受迷惑及迷惑人的攏屬佇伊。","bklhl":"權能kap效力在tī伊；受迷惑，kap迷惑人ê，lóng屬tī伊。"}},{"book":"伯","chapter":12,"verse":17,"versions":{"unv":"他把謀士剝衣擄去，又使審判官變成愚人。","bklcl":"I hō͘ bô͘-sū tú-tio̍h chhiúⁿ-lia̍h;  Koh hō͘ sím-phòaⁿ-si pìⁿ-chiâⁿ gōng-lâng.","tghg":"伊互謀士抵著(tú-tio̍h)搶掠，閣互審判司變成戇人。","bklhl":"伊hō͘謀士tú-tio̍h搶掠；koh hō͘審判司變成戇人。"}},{"book":"伯","chapter":12,"verse":18,"versions":{"unv":"他放鬆君王的綁，又用帶子捆他們的腰。","bklcl":"I tháu-pàng kun-ông ê khún-pa̍k,  Koh ēng tòa pa̍k in ê io.","tghg":"伊解放君王的捆縛，閣用帶縛(pa̍k)𪜶的腰。","bklhl":"伊tháu放君王ê綑縛，koh用帶縛in ê腰。"}},{"book":"伯","chapter":12,"verse":19,"versions":{"unv":"他把祭司剝衣擄去，又使有能的人傾敗。","bklcl":"I hō͘ chè-si tú-tio̍h chhiúⁿ-lia̍h,  Koh chhia-tó ū koân-lêng ê lâng.","tghg":"伊互祭司抵著搶掠，閣捙倒(chhia-tó)有權能的人。","bklhl":"伊hō͘祭司tú-tio̍h搶掠，koh chhia倒有權能ê人。"}},{"book":"伯","chapter":12,"verse":20,"versions":{"unv":"他廢去忠信人的講論，又奪去老人的聰明。","bklcl":"I kóe-chhoa̍h tiong-sìn ê lâng ê ōe,  Koh tû-khì lāu-lâng ê kiàn-sek.","tghg":"伊改斜(kóe-chhoa̍h)忠信的人的話，閣除去老人的見識。","bklhl":"伊改chhoa̍h忠信ê人ê話，koh除去老人ê見識。"}},{"book":"伯","chapter":12,"verse":21,"versions":{"unv":"他使君王蒙羞被辱，放鬆有力之人的腰帶。","bklcl":"I hō͘ kùi-cho̍k siū lêng-jio̍k;  Koh tháu-khui ū la̍t ê lâng ê io-tòa.","tghg":"伊互貴族受凌辱，閣解開有力的人的腰帶。","bklhl":"伊hō͘貴族受凌辱；koh tháu開有力ê人ê腰帶。"}},{"book":"伯","chapter":12,"verse":22,"versions":{"unv":"他將深奧的事從黑暗中彰顯，使死蔭顯為光明。","bklcl":"I tùi o͘-àm-tiong hián-chhut chhim-ò ê sū;  Koh tòa-chhut sí-ìm kàu kng-bêng ê só͘-chāi.","tghg":"伊對黑暗中顯出深奧(chhim-ò)的事，閣帶出死蔭到光明的所在。","bklhl":"伊tùi烏暗中顯出深奧ê事；koh帶出死蔭到光明ê所在。"}},{"book":"伯","chapter":12,"verse":23,"versions":{"unv":"他使邦國興旺而又毀滅；他使邦國開廣而又擄去。","bklcl":"I hō͘ pang-kok heng-ōng, iā koh húi-bia̍t i;  I hō͘ pang-kok khui-khoah, iā koh chhian-sóa in.","tghg":"伊互邦國興旺也閣毀滅伊；伊互邦國開闊也閣遷徙𪜶。","bklhl":"伊hō͘邦國興旺，也koh毀滅伊；伊hō͘邦國開闊，也koh遷徙in。"}},{"book":"伯","chapter":12,"verse":24,"versions":{"unv":"他將地上民中首領的聰明奪去，使他們在荒廢無路之地漂流；","bklcl":"Tōe-chiūⁿ peh-sìⁿ ê thâu-lâng, I tû-khì in ê sim-su;  Hō͘ in phiau-liû tī bô lō͘ ê khòng-iá.","tghg":"地上百姓的頭人，伊除去𪜶的心思，互𪜶漂流佇無路的曠野；","bklhl":"地上百姓ê頭人，伊除去in ê心思；hō͘ in漂流tī無路ê曠野。"}},{"book":"伯","chapter":12,"verse":25,"versions":{"unv":"他們無光，在黑暗中摸索，又使他們東倒西歪，像醉酒的人一樣。","bklcl":"In bô kng, tī o͘-àm-tiong sì-kòe bong;  Koh hō͘ in tian-lâi tian-khì,  chhin-chhiūⁿ chiú-chùi ê lâng chi̍t-iūⁿ.","tghg":"𪜶無光，佇黑暗中四界摸，閣互𪜶顛來顛去，親像酒醉的人一樣。","bklhl":"In無光，tī烏暗中四界摸；koh hō͘ in顛來顛去，親像酒醉ê人一樣。"}}]