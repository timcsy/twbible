[{"book":"伯","chapter":29,"verse":1,"versions":{"unv":"約伯又接著說：","bklcl":"Iok-pek koh sòa-chiap thê-khí i ê giân-lūn, kóng,","tghg":"約伯閣續接提起伊的言論講：","bklhl":"約伯koh續接提起伊ê言論，講，"}},{"book":"伯","chapter":29,"verse":2,"versions":{"unv":"惟願我的景況如從前的月份，如　神保守我的日子。","bklcl":"Goān góa chhin-chhiūⁿ chiông-chêng hiah-ê ge̍h,  Chhin-chhiūⁿ Siōng-tè pó-siú góa ê ji̍t.","tghg":"願我親像從前許個月，親像上帝保守我的日。","bklhl":"願我親像從前hiah-ê月，親像上帝保守我ê日。"}},{"book":"伯","chapter":29,"verse":3,"versions":{"unv":"那時他的燈照在我頭上；我藉他的光行過黑暗。","bklcl":"Hit-sî I ê teng chiò tī góa ê thâu-khak,  Góa khò I ê kng kiâⁿ-kè o͘-àm.","tghg":"彼時伊的燈照佇我的頭殼；我靠伊的光行過黑暗。","bklhl":"Hit時伊ê燈照tī我ê頭殼，我靠伊ê光行過烏暗。"}},{"book":"伯","chapter":29,"verse":4,"versions":{"unv":"我願如壯年的時候：那時我在帳棚中，　神待我有密友之情；","bklcl":"Chhin-chhiūⁿ góa tī chhiu-thiⁿ ê ji̍t,  Tī góa ê pò͘-pîⁿ Siōng-tè kap góa chhin-bi̍t.","tghg":"親像我佇秋天的日，佇我的布棚，上帝及我親密；","bklhl":"親像我tī秋天ê日，tī我ê布棚上帝kap我親密。"}},{"book":"伯","chapter":29,"verse":5,"versions":{"unv":"全能者仍與我同在；我的兒女都環繞我。","bklcl":"Choân-lêng--ê iáu-kú kap góa tī-teh,  Góa ê kiáⁿ-jî tī góa ê sì-ûi.","tghg":"全能者猶久及我佇啲；我的子兒佇我的四圍。","bklhl":"全能ê iáu-kú kap我tī-teh，我ê kiáⁿ兒tī我ê四圍。"}},{"book":"伯","chapter":29,"verse":6,"versions":{"unv":"奶多可洗我的腳；磐石為我出油成河。","bklcl":"Ēng ni sóe góa ê kha,  Chio̍h-pôaⁿ kā góa chhut-iû chiâⁿ-khoe.","tghg":"用奶洗我的腳；石磐給我出油成溪。","bklhl":"用奶洗我ê腳，石磐kā我出油成溪。"}},{"book":"伯","chapter":29,"verse":7,"versions":{"unv":"我出到城門，在街上設立座位；","bklcl":"Góa kiâⁿ kàu siâⁿ-mn̂g,  Tī koe-chhī siat góa ê chō-ūi.","tghg":"我行到城門，佇街市設我的座位；","bklhl":"我行到城門，tī街市設我ê座位。"}},{"book":"伯","chapter":29,"verse":8,"versions":{"unv":"少年人見我而迴避，老年人也起身站立；","bklcl":"Siàu-liân lâng khòaⁿ-kìⁿ góa chiū cháu khì bih,  Lāu-lâng iā khí-lâi khiā.","tghg":"少年人看見我就走去匿(bih)，老人也起來徛；","bklhl":"少年人看見我就走去bih，老人也起來khiā。"}},{"book":"伯","chapter":29,"verse":9,"versions":{"unv":"王子都停止說話，用手摀口；","bklcl":"Siú-léng chiū thêng-chí i ê ōe,  Ēng chhiú ng in ê chhùi.","tghg":"首領就停止伊的話，用手掩(ng)𪜶的嘴；","bklhl":"首領就停止伊ê話，用手掩in ê嘴。"}},{"book":"伯","chapter":29,"verse":10,"versions":{"unv":"首領靜默無聲，舌頭貼住上膛。","bklcl":"Kùi-cho̍k bô khui siaⁿ,  Chi̍h-thâu liâm tī chiūⁿ-kiuⁿ.","tghg":"貴族無開聲，舌頭(chi̍h-thâu)粘佇上腭(chiūⁿ-kiuⁿ)，","bklhl":"貴族無開聲，舌頭連tī上kiuⁿ。"}},{"book":"伯","chapter":29,"verse":11,"versions":{"unv":"耳朵聽我的，就稱我有福；眼睛看我的，便稱讚我；","bklcl":"In-ūi hī-khang thiaⁿ-kìⁿ-ê, chiū chheng góa chòe ū hok-khì,  Ba̍k-chiu khòaⁿ-kìⁿ-ê, chiū kā góa chòe kan-chèng.","tghg":"因為耳孔聽見的，就稱我做有福氣；目睭看見的，就給我做干證；","bklhl":"因為耳孔聽見ê，就稱我做有福氣，目睭看見ê，就kā我做干證。"}},{"book":"伯","chapter":29,"verse":12,"versions":{"unv":"因我拯救哀求的困苦人和無人幫助的孤兒。","bklcl":"In-ūi góa chín-kiù ai-kiû ê kan-khó͘ lâng,  Kap bô-pē ê kiáⁿ, bô lâng pang-chān ê.","tghg":"因為我拯救哀求的艱苦人，及無父的子無人幫助的。","bklhl":"因為我拯救哀求ê艱苦人，kap無父ê kiáⁿ，無人幫贊ê。"}},{"book":"伯","chapter":29,"verse":13,"versions":{"unv":"將要滅亡的為我祝福；我也使寡婦心中歡樂。","bklcl":"Tit-beh sí-bô ê lâng kā góa chiok-hok,  Góa iā hō͘ kóaⁿ-hū ê sim hoaⁿ-hí lâi chhiùⁿ-koa.","tghg":"得欲死無的人給我祝福；我也互寡婦的心歡喜來唱歌。","bklhl":"得beh死無ê人kā我祝福，我也hō͘寡婦ê心歡喜來唱歌。"}},{"book":"伯","chapter":29,"verse":14,"versions":{"unv":"我以公義為衣服，以公平為外袍和冠冕。","bklcl":"Góa chhēng kong-gī, i iā ēng góa chòe saⁿ,  Ēng kong-pêng chòe phàu, chòe bō.","tghg":"我穿公義，伊也用我做衫，用公平做袍(phàu)，做帽。","bklhl":"我穿公義，伊也用我做衫，用公平做袍，做帽。"}},{"book":"伯","chapter":29,"verse":15,"versions":{"unv":"我為瞎子的眼，瘸子的腳。","bklcl":"Góa chòe chhiⁿ-mî lâng ê ba̍k-chiu,  Chòe pái-kha ê lâng ê kha.","tghg":"我做睛瞑人的目睭，做跛腳的人的腳。","bklhl":"我做chhiⁿ-mî人ê目睭，做跛腳ê人ê腳。"}},{"book":"伯","chapter":29,"verse":16,"versions":{"unv":"我為窮乏人的父；素不認識的人，我查明他的案件。","bklcl":"Góa chòe sòng-hiong lâng ê pē,  Pêng-sò͘ m̄-bat--ê ê àn-kiāⁿ góa cha-chhat i.","tghg":"我做喪鄉人的父；平素呣識者的案件，我查察伊。","bklhl":"我做sòng-hiong人ê父，平素m̄-bat-ê ê案件我查察伊。"}},{"book":"伯","chapter":29,"verse":17,"versions":{"unv":"我打破不義之人的牙床，從他牙齒中奪了所搶的。","bklcl":"Góa phah-chi̍h pháiⁿ-lâng ê gê-chô,  Chhiúⁿ i ê chhùi-khí só͘ kā ê.","tghg":"我拍折歹人的牙槽(gê-chô)，搶伊的嘴齒所咬的。","bklhl":"我phah折pháiⁿ人ê牙槽，搶伊ê嘴齒所咬ê。"}},{"book":"伯","chapter":29,"verse":18,"versions":{"unv":"我便說：我必死在家中（原文是窩中），必增添我的日子，多如塵沙。","bklcl":"Góa chiū kóng, Góa beh sí tī góa ê siū,  Góa ê ji̍t-chí beh ke-thiⁿ chhin-chhiūⁿ soa.","tghg":"我就講：我欲死佇我的巢，我的日子欲加添，親像沙。","bklhl":"我就講，我beh死tī我ê巢，我ê日子beh加添親像沙。"}},{"book":"伯","chapter":29,"verse":19,"versions":{"unv":"我的根長到水邊；露水終夜霑在我的枝上。","bklcl":"Góa ê kun chhun kàu chúi-piⁿ,  Lō͘-chúi kui-mî lo̍h tī góa ê ki.","tghg":"我的根伸到水邊；露水歸暝落佇我的枝。","bklhl":"我ê根伸到水邊，露水kui暝落tī我ê枝。"}},{"book":"伯","chapter":29,"verse":20,"versions":{"unv":"我的榮耀在身上增新；我的弓在手中日強。","bklcl":"Góa ê êng-kng tī góa siông-siông sin,  Góa ê keng tī góa ê chhiú koh-chài ân.","tghg":"我的榮光佇我常常新；我的弓佇我的手閣再緊(ân)。","bklhl":"我ê榮光tī我常常新，我ê弓tī我ê手koh再ân。"}},{"book":"伯","chapter":29,"verse":21,"versions":{"unv":"人聽見我而仰望，靜默等候我的指教。","bklcl":"Lâng thiaⁿ-kìⁿ góa, chiū thèng-hāu,  Chēng-chēng tán góa chí-kàu.","tghg":"人聽見我就聽候，靜靜等我指教。","bklhl":"人聽見我，就thèng候，靜靜等我指教。"}},{"book":"伯","chapter":29,"verse":22,"versions":{"unv":"我說話之後，他們就不再說；我的言語像雨露滴在他們身上。","bklcl":"Góa kóng-liáu, in chiū bô koh kóng;  Góa ê ōe chhin-chhiūⁿ hō͘ tih tī in ê téng-bīn.","tghg":"我講了，𪜶就無閣講；我的話親像雨滴佇𪜶的頂面。","bklhl":"我講了，in就無koh講；我ê話親像雨滴tī in ê頂面。"}},{"book":"伯","chapter":29,"verse":23,"versions":{"unv":"他們仰望我如仰望雨，又張開口如切慕春雨。","bklcl":"In thèng-hāu góa chhin-chhiūⁿ thèng-hāu hō͘-chúi,  Tōa khui in ê chhùi, chhin-chhiūⁿ him-bō͘ chhun-thiⁿ ê hō͘.","tghg":"𪜶聽候我親像聽候雨水，大開𪜶的嘴親像欣慕春天的雨。","bklhl":"In thèng候我親像thèng候雨水，大開in ê嘴，親像欣慕春天ê雨。"}},{"book":"伯","chapter":29,"verse":24,"versions":{"unv":"他們不敢自信，我就向他們含笑；他們不使我臉上的光改變。","bklcl":"In sit-bāng, góa an-ùi in;  In bōe-ōe kóe-piàn góa ê bīn ê kng.","tghg":"𪜶失望，我安慰𪜶；𪜶𣍐會改變我的面的光。","bklhl":"In失望，我安慰in；in bōe能改變我ê面ê光。"}},{"book":"伯","chapter":29,"verse":25,"versions":{"unv":"我為他們選擇道路，又坐首位；我如君王在軍隊中居住，又如弔喪的安慰傷心的人。","bklcl":"Góa kā in kéng lō͘, góa chē thâu-ūi;  Góa chhin-chhiūⁿ ông tī kun-tūi-tiong khiā-khí,  Koh chhin-chhiūⁿ an-ùi siong-sim ê lâng.","tghg":"我給𪜶揀路，我坐頭位；我親像王佇軍隊中徛起，閣親像安慰傷心的人。","bklhl":"我kā in揀路，我坐頭位；我親像王tī軍隊中khiā起，koh親像安慰傷心ê人。"}}]