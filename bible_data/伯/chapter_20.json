[{"book":"伯","chapter":20,"verse":1,"versions":{"unv":"拿瑪人瑣法回答說：","bklcl":"Ná-má lâng Só-hoat ìn kóng,","tghg":"拿瑪人瑣法應講：","bklhl":"Ná-má人Só-hoat應講，"}},{"book":"伯","chapter":20,"verse":2,"versions":{"unv":"我心中急躁，所以我的思念叫我回答。","bklcl":"Góa ê sim-lāi tio̍h-kip,  Só͘-í góa ê sim-su pek góa tio̍h ìn.","tghg":"我的心內著急，所以我的心思迫我著應。","bklhl":"我ê心內著急，所以我ê心思逼我tio̍h應。"}},{"book":"伯","chapter":20,"verse":3,"versions":{"unv":"我已聽見那羞辱我，責備我的話；我的悟性叫我回答。","bklcl":"Góa thiaⁿ-kìⁿ hit ê lêng-jio̍k Góa ê chek-pī,  Góa tì-hūi ê sim kà góa ìn.","tghg":"我聽見彼個凌辱我的責備；我智慧的心教我應。","bklhl":"我聽見hit ê凌辱我ê責備，我智慧ê心教我應。"}},{"book":"伯","chapter":20,"verse":4,"versions":{"unv":"你豈不知亙古以來，自從人生在地，","bklcl":"Lí kiám m̄-chai tùi kó͘-chá,  Tùi ū lâng tī sè-kan í-lâi;","tghg":"你豈呣知對古早，對有人佇世間以來，","bklhl":"你kiám m̄知tùi古早，tùi有人tī世間以來；"}},{"book":"伯","chapter":20,"verse":5,"versions":{"unv":"惡人誇勝是暫時的，不敬虔人的喜樂不過轉眼之間嗎？","bklcl":"Pháiⁿ-lâng ê tāi-ia̍t bô kú-tn̂g,  Bô kèng-khiân ê lâng ê hoaⁿ-hí ba̍k-nih-kú nā-tiāⁿ?","tghg":"歹人的大悅(tāi-ia̍t)無久長，無敬虔的人的歡喜目𥍉久(ba̍k-nih-kú)若定？","bklhl":"Pháiⁿ人ê大悅無久長，無敬虔ê人ê歡喜目nih久nā-tiāⁿ？"}},{"book":"伯","chapter":20,"verse":6,"versions":{"unv":"他的尊榮雖達到天上，頭雖頂到雲中，","bklcl":"I ê koâiⁿ sui-jiân tú-thiⁿ,  I ê thâu-khak sui-jiân kàu hûn--nih;","tghg":"伊的高雖然抵(tú)天，伊的頭殼雖然到雲裡，","bklhl":"伊ê高雖然抵天，伊ê頭殼雖然到雲裡；"}},{"book":"伯","chapter":20,"verse":7,"versions":{"unv":"他終必滅亡，像自己的糞一樣；素來見他的人要說：他在哪裡呢？","bklcl":"I kàu-bé beh bia̍t-bô, chhin-chhiūⁿ i ê pùn chi̍t-iūⁿ;  Pêng-sò͘ khòaⁿ-kìⁿ i ê lâng beh kóng, I tī toh-lo̍h ah?","tghg":"伊到尾欲滅無，親像伊的糞(pùn)一樣；平素看見伊的人欲講：伊佇叨落啊？","bklhl":"伊到尾beh滅無，親像伊ê糞一樣；平素看見伊ê人beh講，伊tī toh落ah？"}},{"book":"伯","chapter":20,"verse":8,"versions":{"unv":"他必飛去如夢，不再尋見，速被趕去，如夜間的異象。","bklcl":"I beh chhin-chhiūⁿ bîn-bāng pe--khì, bô thang chhē-tio̍h;  I beh siū kóaⁿ-cháu, chhin-chhiūⁿ mî--sî ê īⁿ-siōng.","tghg":"伊欲親像眠夢飛去，無通尋著，伊欲受趕走，親像暝時的異象。","bklhl":"伊beh親像眠夢飛去，無thang chhē-tio̍h；伊beh受趕走，親像暝時ê異象。"}},{"book":"伯","chapter":20,"verse":9,"versions":{"unv":"親眼見過他的，必不再見他；他的本處也再見不著他。","bklcl":"Pêng-sò͘ khòaⁿ-kìⁿ i ê, i ê ba̍k-chiu bōe koh khòaⁿ-kìⁿ i;  I ê pún só͘-chāi iā bô koh khòaⁿ-kìⁿ i.","tghg":"平素看見伊的，伊的目睭𣍐閣看見伊；伊的本所在也無閣看見伊，","bklhl":"平素看見伊ê，伊ê目睭bōe koh看見伊；伊ê本所在也無koh看見伊。"}},{"book":"伯","chapter":20,"verse":10,"versions":{"unv":"他的兒女要求窮人的恩；他的手要賠還不義之財。","bklcl":"I ê kiáⁿ-jî beh tùi sòng-hiong lâng kiû-un,  I ê chhiú beh hêng hè-châi.","tghg":"伊的子兒欲對喪鄉人求恩；伊的手欲還貨財。","bklhl":"伊ê kiáⁿ兒beh對sòng-hiong人求恩，伊ê手beh還貨財。"}},{"book":"伯","chapter":20,"verse":11,"versions":{"unv":"他的骨頭雖然有青年之力，卻要和他一同躺臥在塵土中。","bklcl":"I ê kut móa-móa ū siàu-liân ê la̍t;  Chóng-sī beh kap i saⁿ-kap tó tī thô͘--nih.","tghg":"伊的骨滿滿有少年的力，總是欲及伊相及倒佇土裡。","bklhl":"伊ê骨滿滿有少年ê力；總是beh kap伊相kap倒tī土裡。"}},{"book":"伯","chapter":20,"verse":12,"versions":{"unv":"他口內雖以惡為甘甜，藏在舌頭底下，","bklcl":"Chōe-ok tī i ê chhùi sui-jiân tiⁿ,  Sui-jiân i khǹg tī i ê chi̍h-ē;","tghg":"罪惡佇伊的嘴雖然甜，雖然伊囥(khǹg)佇伊的舌下，","bklhl":"罪惡tī伊ê嘴雖然甜，雖然伊khǹg tī伊ê舌下；"}},{"book":"伯","chapter":20,"verse":13,"versions":{"unv":"愛戀不捨，含在口中；","bklcl":"Sui-jiân pó-sioh, m̄-khéng pàng-sak,  Tiāⁿ-tiāⁿ kâm tī i ê chhùi;","tghg":"雖然保惜呣肯放拺，定定(tiāⁿ-tiāⁿ)含(kâm)佇伊的嘴；","bklhl":"雖然保惜，m̄肯放sak，定定kâm tī伊ê嘴；"}},{"book":"伯","chapter":20,"verse":14,"versions":{"unv":"他的食物在肚裡卻要化為酸，在他裡面成為虺蛇的惡毒。","bklcl":"I ê chia̍h-mi̍h kàu i ê tn̂g-á chiū piàn,  Chiâⁿ-chòe to̍k-chôa ê táⁿ tī i ê lāi-bīn.","tghg":"伊的食物(chia̍h-mi̍h)到伊的腸仔就變，成做毒蛇的膽佇伊的內面。","bklhl":"伊ê食物到伊ê腸á就變，成做毒蛇ê膽tī伊ê內面。"}},{"book":"伯","chapter":20,"verse":15,"versions":{"unv":"他吞了財寶，還要吐出；　神要從他腹中掏出來。","bklcl":"I thun-chia̍h châi-pó, beh koh thò͘-chhut;  Siōng-tè beh tùi i ê pak-tó͘ jîm--chhut-lâi.","tghg":"伊吞食財寶，欲閣吐出；上帝欲對伊的腹肚撏(jîm)出來。","bklhl":"伊吞食財寶，beh koh吐出；上帝beh對伊ê腹肚jîm出來。"}},{"book":"伯","chapter":20,"verse":16,"versions":{"unv":"他必吸飲虺蛇的毒氣；蝮蛇的舌頭也必殺他。","bklcl":"I beh suh to̍k-chôa ê to̍k;  Chôa ê chi̍h iā beh hāi-sí i.","tghg":"伊欲吸毒蛇的毒；蛇的舌也欲害死伊。","bklhl":"伊beh suh毒蛇ê毒；蛇ê舌也beh害死伊。"}},{"book":"伯","chapter":20,"verse":17,"versions":{"unv":"流奶與蜜之河，他不得再見。","bklcl":"I bōe tit-tio̍h khòaⁿ-kìⁿ kang-hô,  Lâu bi̍t kap lin ê khoe.","tghg":"伊𣍐得著看見江河，流蜜及奶的溪。","bklhl":"伊bōe得tio̍h看見江河，流蜜kap奶ê溪。"}},{"book":"伯","chapter":20,"verse":18,"versions":{"unv":"他勞碌得來的要賠還，不得享用（原文是吞下）；不能照所得的財貨歡樂。","bklcl":"I tio̍h-bôa só͘ tit-tio̍h--ê, tio̍h hêng lâng, bô thang chia̍h--lo̍h-khì,  Bōe-ōe chiàu só͘ kau-e̍k ê châi-bu̍t lâi hoaⁿ-hí.","tghg":"伊著磨所得著的著還人，無通食落去，𣍐會照所交易的財物來歡喜。","bklhl":"伊tio̍h磨所得tio̍h-ê，tio̍h 還人，無thang食落去，bōe會照所交易ê財物來歡喜。"}},{"book":"伯","chapter":20,"verse":19,"versions":{"unv":"他欺壓窮人，且又離棄；強取非自己所蓋的房屋（或譯：強取房屋不得再建造）。","bklcl":"In-ūi i ap-chè sòng-hiong lâng, koh khì-sak i;  Kiông-chiàm lâng ê chhù, iā bōe-ōe khí-chō.","tghg":"因為伊壓制喪鄉人，閣棄拺伊；強佔人的厝也𣍐會起造。","bklhl":"因為伊壓制sòng-hiong人，koh棄sak伊；強佔人ê厝，也bōe會起造。"}},{"book":"伯","chapter":20,"verse":20,"versions":{"unv":"他因貪而無厭，所喜悅的連一樣也不能保守。","bklcl":"In-ūi i ê sim-lāi bē-bat an-chēng,  I só͘ hoaⁿ-hí-ê lóng bōe pó-choân.","tghg":"因為伊的心內未曾安靜，伊所歡喜的攏𣍐保全。","bklhl":"因為伊ê心內bē-bat安靜，伊所歡喜-ê lóng bōe保全。"}},{"book":"伯","chapter":20,"verse":21,"versions":{"unv":"其餘的沒有一樣他不吞滅，所以他的福樂不能長久。","bklcl":"Bô chi̍t-kiāⁿ bô hō͘ i thun--lo̍h-khì,  Só͘-í i ê hok-lo̍k bōe kú-tn̂g.","tghg":"無一件無互伊吞落去，所以伊的福樂𣍐久長。","bklhl":"無一件無hō͘伊吞落去，所以伊ê 福祿bōe久長。"}},{"book":"伯","chapter":20,"verse":22,"versions":{"unv":"他在滿足有餘的時候，必到狹窄的地步；凡受苦楚的人都必加手在他身上。","bklcl":"Tng i hó-gia̍h chhiong-chiok ê sî, beh kàu oe̍h-toe̍h ê só͘-chāi;  Kan-khó͘ ê lâng lóng beh chhut-chhiú phah i.","tghg":"當伊好額充足的時，欲到狹窄(oe̍h-toe̍h)的所在；艱苦的人攏欲出手拍伊。","bklhl":"當伊好額充足ê時，beh到狹toe̍h ê所在；艱苦ê人lóng beh出手phah伊。"}},{"book":"伯","chapter":20,"verse":23,"versions":{"unv":"他正要充滿肚腹的時候，　神必將猛烈的忿怒降在他身上；正在他吃飯的時候，要將這忿怒像雨降在他身上。","bklcl":"I ê pak-tó͘ beh pá ê sî,  Siōng-tè beh kàng béng-lia̍t ê siū-khì tī i;  I teh chia̍h ê sî, beh kàng siū-khì tī i ê téng-bīn.","tghg":"伊的腹肚欲飽的時，上帝欲降猛烈的受氣佇伊；伊啲食的時，欲降受氣佇伊的頂面。","bklhl":"伊ê腹肚beh飽ê時，上帝beh降猛烈ê受氣tī伊；伊teh食ê時，beh降受氣tī伊ê頂面。"}},{"book":"伯","chapter":20,"verse":24,"versions":{"unv":"他要躲避鐵器；銅弓的箭要將他射透。","bklcl":"I siám-lī thih ê khì-kū,  Tâng ê keng beh siā-thàu i.","tghg":"伊閃離鐵的器具；銅的弓欲射透伊。","bklhl":"伊閃離鐵ê器具，銅ê弓beh射透伊。"}},{"book":"伯","chapter":20,"verse":25,"versions":{"unv":"他把箭一抽，就從他身上出來；發光的箭頭從他膽中出來，有驚惶臨在他身上。","bklcl":"I chi̍t-ē pu̍ih i, chiū tùi i ê seng-khu chhut-lâi,  Kng-nà-nà ê chìⁿ-bé beh tùi i ê táⁿ chhut;  Kiaⁿ-hiâⁿ beh kàu tī i.","tghg":"伊一下拔(pu̍ih)伊，就對伊的身軀出來；光爁爁(kng-nà-nà)的箭尾欲對伊的膽出，驚惶欲到佇伊。","bklhl":"伊一下拔伊，就對伊ê身軀出來，光nà-nà ê箭尾beh對伊ê膽出；驚惶beh到tī伊。"}},{"book":"伯","chapter":20,"verse":26,"versions":{"unv":"他的財寶歸於黑暗；人所不吹的火要把他燒滅，要把他帳棚中所剩下的燒毀。","bklcl":"It-chhè ê o͘-àm siu-khǹg ūi-tio̍h i ê châi-pó,  Lâng só͘ bô pûn ê hé beh sio-bia̍t i;  Koh beh sio-húi lâu tī i ê pò͘-pîⁿ ê.","tghg":"一切的黑暗收囥為著伊的財寶；人所無歕(pûn)的火欲燒滅伊，閣欲燒毀留佇伊的布棚的。","bklhl":"一切ê烏暗收khǹg為tio̍h伊ê財寶，人所無pûn ê火beh燒滅伊；koh beh燒毀留tī伊ê布棚ê。"}},{"book":"伯","chapter":20,"verse":27,"versions":{"unv":"天要顯明他的罪孽；地要興起攻擊他。","bklcl":"Thiⁿ beh hián-bêng i ê chōe-ok,  Tōe beh khí-lâi kong-kek i.","tghg":"天欲顯明伊的罪惡；地欲起來攻擊伊。","bklhl":"天beh顯明伊ê罪惡，地beh起來攻擊伊。"}},{"book":"伯","chapter":20,"verse":28,"versions":{"unv":"他的家產必然過去；　神發怒的日子，他的貨物都要消滅。","bklcl":"I ê ke-hé beh bô--khì,  Lóng beh siau-bia̍t tī Siōng-tè siū-khì ê ji̍t.","tghg":"伊的家伙欲無去；攏欲消滅佇上帝受氣的日。","bklhl":"伊ê家伙beh無去，lóng beh消滅tī上帝受氣ê日。"}},{"book":"伯","chapter":20,"verse":29,"versions":{"unv":"這是惡人從　神所得的分，是　神為他所定的產業。","bklcl":"Che chiū-sī pháiⁿ-lâng tùi Siōng-tè só͘ tit ê hūn-gia̍h;  Sī Siōng-tè kā i tiāⁿ-tio̍h ê sán-gia̍p.","tghg":"這就是歹人對上帝所得的份額，是上帝給伊定著的產業。","bklhl":"這就是pháiⁿ人tùi上帝所得ê份額；是上帝kā伊定tio̍h ê產業。"}}]