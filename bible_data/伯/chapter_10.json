[{"book":"伯","chapter":10,"verse":1,"versions":{"unv":"我厭煩我的性命，必由著自己述說我的哀情；因心裡苦惱，我要說話，","bklcl":"Góa ê sim m̄-ài oa̍h:  Góa beh tōa-táⁿ kóng-chhut góa ê ai-oàn;  Góa sim-lāi ê khó͘-thàng, góa chiah beh kóng.","tghg":"我的心呣愛活，我欲大膽講出我的哀怨；我心內的苦痛(khó͘-thàng)，我才欲講，","bklhl":"我ê心m̄-ài活：我beh大膽講出我ê哀怨；我心內ê苦痛，我chiah beh講。"}},{"book":"伯","chapter":10,"verse":2,"versions":{"unv":"對　神說：不要定我有罪，要指示我，你為何與我爭辯？","bklcl":"Góa beh tùi Siōng-tè kóng, Bo̍h-tit tēng góa ū-chōe,  Tio̍h chí-sī góa, Lí ūi sím-mi̍h in-toaⁿ kap góa cheng-piān.","tghg":"我欲對上帝講：莫得定我有罪，著指示我，你為甚麼因端及我爭辯？","bklhl":"我beh對上帝講，莫得定我有罪，tio̍h指示我，你為甚麼因端kap我爭辯。"}},{"book":"伯","chapter":10,"verse":3,"versions":{"unv":"你手所造的，你又欺壓，又藐視，卻光照惡人的計謀。這事你以為美嗎？","bklcl":"Lí kiâⁿ ap-chè, koh khòaⁿ-khin Lí ê chhiú só͘-chō-ê,  Koh ēng kng chiò pháiⁿ-lâng ê kè-bô͘,  Lí kiám lia̍h chiah-ê chòe-hó mah?","tghg":"你行壓制，閣看輕你的手所造的，閣用光照歹人的計謀。你豈掠諸個做好嗎？","bklhl":"你行壓制，koh看輕你ê手所造ê，koh用光照pháiⁿ人ê計謀，你kiám掠chiah ê做好mah？"}},{"book":"伯","chapter":10,"verse":4,"versions":{"unv":"你的眼豈是肉眼？你查看豈像人查看嗎？","bklcl":"Lí ê ba̍k-chiu kiám sī bah-ê,  Á-sī Lí teh khòaⁿ chhin-chhiūⁿ lâng teh khòaⁿ mah?","tghg":"你的目睭豈是肉的？抑是你啲看親像人啲看嗎？","bklhl":"你ê目睭kiám是肉ê，á是你teh看親像人teh看mah？"}},{"book":"伯","chapter":10,"verse":5,"versions":{"unv":"你的日子豈像人的日子，你的年歲豈像人的年歲，","bklcl":"Lí ê ji̍t-chí kiám chhin-chhiūⁿ lâng ê ji̍t-chí?  Á-sī Lí ê nî chhin-chhiūⁿ lâng ê nî mah?","tghg":"你的日子豈親像人的日子，抑是你的年親像人的年嗎？","bklhl":"你ê日子kiám親像人ê日子？á是你ê年親像人ê年mah？"}},{"book":"伯","chapter":10,"verse":6,"versions":{"unv":"就追問我的罪孽，尋察我的罪過嗎？","bklcl":"Lí chiah kiù-khàm góa ê chōe-gia̍t,  Cha-chhat góa ê chōe-kòa.","tghg":"你即(chiah)究勘(kiù-khàm)我的罪孽(chōe-gia̍t)，查察我的罪過？","bklhl":"你chiah究勘我ê罪孽，查察我ê罪過。"}},{"book":"伯","chapter":10,"verse":7,"versions":{"unv":"其實，你知道我沒有罪惡，並沒有能救我脫離你手的。","bklcl":"Lí sī m̄-chai góa bô chōe,  Iā bô chi̍t-ê ōe kiù góa thoat-lī Lí ê chhiú mah?","tghg":"你是呣知我無罪，也無一個會救我脫離你的手嗎？","bklhl":"你是m̄知我無罪，也無一个能救我脫離你ê手mah？"}},{"book":"伯","chapter":10,"verse":8,"versions":{"unv":"你的手創造我，造就我的四肢百體，你還要毀滅我。","bklcl":"Lí ê chhiú ū chhòng-chō góa, tiau-tok góa ê sù-chi pah-thé,  Lí iáu-kú teh húi-bia̍t góa.","tghg":"你的手有創造我，雕琢(tiau-tok)我的四肢百體，你猶久啲毀滅我。","bklhl":"你ê手有創造我，雕琢我ê 四肢百體，你iáu-kú teh毀滅我。"}},{"book":"伯","chapter":10,"verse":9,"versions":{"unv":"求你記念─製造我如摶泥一般，你還要使我歸於塵土嗎？","bklcl":"Kiû Lí kì-liām, Lí bat chè-chō góa chhin-chhiūⁿ chhiau-thô͘ chi̍t-poaⁿ;  Lí beh hō͘ góa koh kui tī thô͘-hún mah?","tghg":"求你紀念──你曾製造我親像摶土(chhiau-thô͘)一般，你欲互我閣歸佇土粉嗎？","bklhl":"求你記念，你bat製造我親像chhiau土一般；你beh hō͘我koh歸tī土粉mah？"}},{"book":"伯","chapter":10,"verse":10,"versions":{"unv":"你不是倒出我來好像奶，使我凝結如同奶餅嗎？","bklcl":"Lí kiám m̄-sī piàⁿ-chhut góa chhin-chhiūⁿ ni,  Hō͘ góa kiat kui-thn̂g chhin-chhiūⁿ ni-piáⁿ mah?","tghg":"你豈呣是傾(piàⁿ)出我親像奶，互我結歸團親像奶餅嗎？","bklhl":"你kiám m̄是piàⁿ出我親像奶，hō͘我吉kui-thn̂g親像奶餅mah？"}},{"book":"伯","chapter":10,"verse":11,"versions":{"unv":"你以皮和肉為衣給我穿上，用骨與筋把我全體聯絡。","bklcl":"Lí ēng phê kap bah hō͘ góa chhēng,  Koh ēng kut kap kun hō͘ góa liân-lo̍k.","tghg":"你用皮及肉互我穿，閣用骨及筋互我連絡。","bklhl":"你用皮kap肉hō͘我穿，koh用骨kap筋hō͘我連絡。"}},{"book":"伯","chapter":10,"verse":12,"versions":{"unv":"你將生命和慈愛賜給我；你也眷顧保全我的心靈。","bklcl":"Lí ēng oa̍h-miā kap chû-ài hō͘ góa,  Lí ê koàn-kò͘ pó-choân góa ê sìⁿ-miā.","tghg":"你用活命及慈愛互我；你的眷顧保全我的生命。","bklhl":"你用活命kap慈愛hō͘我，你ê眷顧保全我ê性命。"}},{"book":"伯","chapter":10,"verse":13,"versions":{"unv":"然而，你待我的這些事早已藏在你心裡；我知道你久有此意。","bklcl":"Chiah-ê sū Lí lóng khǹg tī Lí ê sim;  Góa chai Lí pún ū chit ê ì-sù.","tghg":"諸個事你攏囥(khǹg)佇你的心；我知你本有此個意思。","bklhl":"Chiah-ê事你lóng khǹg tī你ê心；我知你本有chit ê意思。"}},{"book":"伯","chapter":10,"verse":14,"versions":{"unv":"我若犯罪，你就察看我，並不赦免我的罪孽。","bklcl":"Góa nā hoān-chōe, Lí chiū chù-ì góa;  Iā bô beh lia̍h góa chòe bô chōe.","tghg":"我若犯罪，你就注意我，也無欲掠我做無罪。","bklhl":"我若犯罪，你就注意我；也無beh掠我做無罪。"}},{"book":"伯","chapter":10,"verse":15,"versions":{"unv":"我若行惡，便有了禍；我若為義，也不敢抬頭，正是滿心羞愧，眼見我的苦情。","bklcl":"Góa nā kiâⁿ-pháiⁿ, chiū ū chai-ē,  Góa nā chòe-gī, iā m̄-káⁿ kia̍h-khí thâu;  Móa-sim kiàn-siàu,  Chhin-ba̍k khòaⁿ-kìⁿ góa ê kan-khó͘.","tghg":"我若行歹，就有災禍；我若做義，也呣敢攑起頭，滿心見誚，親目看見我的艱苦。","bklhl":"我若行pháiⁿ，就有災厄，我若做義，也m̄敢kia̍h起頭；滿心見笑，親目看見我ê艱苦。"}},{"book":"伯","chapter":10,"verse":16,"versions":{"unv":"我若昂首自得，你就追捕我如獅子，又在我身上顯出奇能。","bklcl":"Góa nā thâu kia̍h-koâiⁿ, Lí chiū jip beh lia̍h góa chhin-chhiūⁿ sai,  Koh hián-chhut Lí ê kî-īⁿ tī góa.","tghg":"我若頭攑高，你就趇(jip)欲掠我親像獅，閣顯出你的奇異佇我。","bklhl":"我若頭kia̍h高，你就jip beh掠我親像獅，koh顯出你ê奇異tī我。"}},{"book":"伯","chapter":10,"verse":17,"versions":{"unv":"你重立見證攻擊我，向我加增惱怒，如軍兵更換著攻擊我。","bklcl":"Lí koh siat Lí ê kan-chèng kong-kek góa.  Ke-thiⁿ Lí ê siū-khì tī góa;  Kun-peng chi̍t-tūi kè chi̍t-tūi, kong-kek góa.","tghg":"你閣設你的干證攻擊我，加添你的受氣佇我，軍兵一隊過一隊攻擊我。","bklhl":"你koh 設你ê干證攻擊我。加添你ê受氣tī我；軍兵一隊過一隊，攻擊我。"}},{"book":"伯","chapter":10,"verse":18,"versions":{"unv":"你為何使我出母胎呢？不如我當時氣絕，無人得見我；","bklcl":"Lí siáⁿ-sū hō͘ góa chhut-thai? m̄-ta̍t-tio̍h hit-sî tn̄g-khùi,  Bô hō͘ lâng ê ba̍k-chiu khòaⁿ-kìⁿ góa.","tghg":"你啥事互我出胎？呣值著彼時斷氣，無互人的目睭看見我；","bklhl":"你啥事hō͘我出胎？m̄值tio̍h hit時斷氣，無hō͘人ê目睭看見我。"}},{"book":"伯","chapter":10,"verse":19,"versions":{"unv":"這樣，就如沒有我一般，一出母胎就被送入墳墓。","bklcl":"Án-ni góa chiū ū, ná chhin-chhiūⁿ bô;  Chi̍t-ē chhut-thai chiū sàng ji̍p bōng.","tghg":"按呢，我就有那親像無，一下出胎就送入墓。","bklhl":"Án-ni我就有，ná親像無；一下出胎就送入墓。"}},{"book":"伯","chapter":10,"verse":20,"versions":{"unv":"我的日子不是甚少嗎？求你停手寬容我，叫我在往而不返之先─就是往黑暗和死蔭之地以先─可以稍得暢快。","bklcl":"Góa ê ji̍t-chí kiám m̄-sī chin-chió mah?  Kiû Lí chhiáⁿ-thêng, pàng-khoan góa,","tghg":"我的日子豈呣是真少嗎？求你請停，放寬我，","bklhl":"我ê日子kiám m̄是真少mah？求你請停，放寬我，"}},{"book":"伯","chapter":10,"verse":21,"versions":{"unv":"【併於上節】","bklcl":"Hō͘ góa tī khì, bô tò-tńg, chiū-sī khì o͘-àm kap sí-ìm ê tōe ê tāi-seng,  Thang lio̍h-á tit-tio̍h an-ùi.","tghg":"互我佇去無倒轉──就是去黑暗及死蔭的地的代先──通略仔(lio̍h-á)得著安慰。","bklhl":"Hō͘我tī去無倒tńg，就是去烏暗kap死蔭ê地ê事先，thang略á得tio̍h安慰。"}},{"book":"伯","chapter":10,"verse":22,"versions":{"unv":"那地甚是幽暗，是死蔭混沌之地；那裡的光好像幽暗。","bklcl":"Hit ê tōe àm-àm chhin-chhiūⁿ o͘-ba̍k,  Sī sí-ìm hūn-tūn,  I ê kng chhin-chhiūⁿ o͘-ba̍k.","tghg":"彼個地暗暗親像黑墨，是死蔭混沌；伊的光親像黑墨。","bklhl":"Hit-ê地暗暗親像烏墨，是死蔭渾沌，伊ê光親像烏墨。"}}]