[{"book":"伯","chapter":14,"verse":1,"versions":{"unv":"人為婦人所生，日子短少，多有患難；","bklcl":"Tùi hū-jîn-lâng só͘ siⁿ ê lâng ji̍t-chí té-chió,  Ū chōe-chōe hoân-ló.","tghg":"對婦仁人所生的人，日子短少，有多多煩惱；","bklhl":"Tùi婦人人所生ê人日子短少，有chōe-chōe煩惱。"}},{"book":"伯","chapter":14,"verse":2,"versions":{"unv":"出來如花，又被割下，飛去如影，不能存留。","bklcl":"I chhut chhin-chhiūⁿ hoe, sòa siā-khì,  I cháu-khì chhin-chhiūⁿ iáⁿ, iā bô thêng-teh.","tghg":"伊出親像花，續謝去，伊走去親像影，也無停啲。","bklhl":"伊出親像花，續謝去，伊走去親像影，也無停teh。"}},{"book":"伯","chapter":14,"verse":3,"versions":{"unv":"這樣的人你豈睜眼看他嗎？又叫我來受審嗎？","bklcl":"Chhin-chhiūⁿ chit-hō ê lâng, Lí kiám khui Lí ê ba̍k-chiu khòaⁿ i ah?  Koh chhōa góa siū Lí ê sím-phòaⁿ?","tghg":"親像此號的人，你豈開你的目睭看伊啊？閣導我受你的審判？","bklhl":"親像chit號ê人，你kiám開你ê目睭看伊ah？Koh chhōa我受你ê審判？"}},{"book":"伯","chapter":14,"verse":4,"versions":{"unv":"誰能使潔淨之物出於污穢之中呢？無論誰也不能！","bklcl":"Chī-chūi ōe hō͘ chheng-khì-ê tùi bô chheng-khì-ê chhut-lâi?  Bô chi̍t-ê ōe.","tghg":"是誰會互清氣的對無清氣的出來？無一個會！","bklhl":"Chī-chūi能hō͘清氣ê tùi無清氣ê出來？無一个能。"}},{"book":"伯","chapter":14,"verse":5,"versions":{"unv":"人的日子既然限定，他的月數在你那裡，你也派定他的界限，使他不能越過，","bklcl":"I ê ji̍t-chí kì-jiân siū hān-tiāⁿ, i ê ge̍h ê siàu-gia̍h chāi-tī Lí;  Lí iā siat i ê kài-hān, hō͘ i bōe-ōe pôaⁿ-kè;","tghg":"伊的日子既然受限定，伊的月的數額(siàu-gia̍h)在佇你，你也設伊的界限，互伊𣍐會𨃟過，","bklhl":"伊ê日子既然受限定，伊ê月ê數額在tī你；你也設伊ê界限，hō͘伊bōe能pôaⁿ過；"}},{"book":"伯","chapter":14,"verse":6,"versions":{"unv":"便求你轉眼不看他，使他得歇息，直等他像雇工人完畢他的日子。","bklcl":"Chiū kiû Lí ba̍k-chiu oa̍t-tńg bô khòaⁿ i, hō͘ i ōe an-tit,  Chhin-chhiūⁿ chhiàⁿ-kang lâng chòe-oân i ê kang.","tghg":"就求你目睭越轉無看伊，互伊會安得，親像倩(chhiàⁿ)工人做完伊的工。","bklhl":"就求你目睭oa̍t-tńg無看伊，hō͘伊能安得，親像chhiàⁿ工人做完伊ê工。"}},{"book":"伯","chapter":14,"verse":7,"versions":{"unv":"樹若被砍下，還可指望發芽，嫩枝生長不息；","bklcl":"In-ūi chhiū nā chhò--khí-lâi, iáu-kú ū ǹg-bāng koh puh-íⁿ;  Nńg ê ki hoat bô soah.","tghg":"因為樹若剉(chhò)起來，猶久有向望閣發芛(puh-íⁿ)；軟的枝發無息(soah)；","bklhl":"因為樹若剉起來，iáu-kú有ǹg望koh puh-íⁿ；軟ê枝發無soah。"}},{"book":"伯","chapter":14,"verse":8,"versions":{"unv":"其根雖然衰老在地裡，幹也死在土中，","bklcl":"Sui-jiân i ê kun tī tōe--nih chin lāu,  I ê châng iā sí tī thô͘--nih;","tghg":"雖然伊的根佇地裡真老，伊的欉也死佇土裡，","bklhl":"雖然伊ê根tī地裡真老，伊ê叢也死tī土裡；"}},{"book":"伯","chapter":14,"verse":9,"versions":{"unv":"及至得了水氣，還要發芽，又長枝條，像新栽的樹一樣。","bklcl":"Kàu tit-tio̍h chúi lūn-te̍k chiū ōe koh hoat-íⁿ,  Iā chhin-chhiūⁿ chai-chèng ê mi̍h hoat-ki.","tghg":"到得著水潤澤就會閣發芛(hoat-íⁿ)，也親像栽種的物發枝。","bklhl":"到得tio̍h水潤澤就會koh發íⁿ，也親像栽種ê物發枝。"}},{"book":"伯","chapter":14,"verse":10,"versions":{"unv":"但人死亡而消滅；他氣絕，竟在何處呢？","bklcl":"Chóng-sī lâng sí, chiū tó ti̍t-ti̍t,  Khùi chi̍t-ē tn̄g, lâng tī toh-lo̍h?","tghg":"總是人死就倒直直；氣一下斷，人佇叨落？","bklhl":"總是人死，就倒直直，氣一下斷，人tī toh落？"}},{"book":"伯","chapter":14,"verse":11,"versions":{"unv":"海中的水絕盡，江河消散乾涸。","bklcl":"Hái-tiong ê chúi beh choa̍t-tn̄g,  Hô-chúi beh siau-bô ta--khì;","tghg":"海中的水欲絕斷，河水欲消無乾去。","bklhl":"海中ê水beh絕斷，河水beh消無乾去；"}},{"book":"伯","chapter":14,"verse":12,"versions":{"unv":"人也是如此，躺下不再起來，等到天沒有了，仍不得復醒，也不得從睡中喚醒。","bklcl":"Lâng iā-sī án-ni, tó-lo̍h-khì bōe koh khí-lâi,  Kàu thiⁿ bô--khì, iā bōe cheng-sîn;  Tn̂g-tn̂g khùn kiò bōe chhíⁿ.","tghg":"人也是按呢，倒落去𣍐閣起來，到天無去，也𣍐精神。長長睏叫𣍐醒。","bklhl":"人也是án-ni，倒落去bōe koh起來，到天無去，也bōe精神；長長睏叫bōe醒。"}},{"book":"伯","chapter":14,"verse":13,"versions":{"unv":"惟願你把我藏在陰間，存於隱密處，等你的忿怒過去；願你為我定了日期，記念我。","bklcl":"Goān Lí khǹg góa tī im-kan,  Siu góa tī ún-ba̍t ê só͘-chāi, thèng-hāu Lí ê siū-khì soah,  Kā góa tiāⁿ-tio̍h ji̍t-kî, lâi kì-liām góa.","tghg":"願你囥(khǹg)我佇陰間，收我佇隱密的所在，聽候你的受氣息(soah)；給我定著日期，來紀念我。","bklhl":"願你khǹg我tī陰間，收我tī隱密ê所在，thèng候你ê受氣soah，kā我定tio̍h日期，來記念我。"}},{"book":"伯","chapter":14,"verse":14,"versions":{"unv":"人若死了豈能再活呢？我只要在我一切爭戰的日子，等我被釋放（或譯：改變）的時候來到。","bklcl":"Lâng sí ōe koh-oa̍h mah?  Góa chiū thun-lún góa lô-khó͘ ê ji̍t,  Thèng-hāu góa thòe-ōaⁿ ê ji̍t kàu.","tghg":"人死會復活嗎？我就吞愞我勞苦的日，聽候我替換的日到。","bklhl":"人死能koh活mah？我就吞忍我勞苦ê日，thèng候我替換ê日到。"}},{"book":"伯","chapter":14,"verse":15,"versions":{"unv":"你呼叫，我便回答；你手所做的，你必羨慕。","bklcl":"Lí chi̍t-ē kiò, góa chiū ìn Lí;  Lí ōe him-bō͘ Lí ê chhiú só͘-chòe-ê.","tghg":"你一下叫，我就應你；你會欣慕你的手所做的。","bklhl":"你一下叫，我就應你；你會欣慕你ê手所做ê。"}},{"book":"伯","chapter":14,"verse":16,"versions":{"unv":"但如今你數點我的腳步，豈不窺察我的罪過嗎？","bklcl":"Chóng-sī taⁿ Lí sǹg góa ê kha-pō͘;  Kiám bô kàm-chhat góa ê chōe-kòa mah?","tghg":"總是今你算我的腳步，豈無鑑察我的罪過嗎？","bklhl":"總是taⁿ你算我ê腳步；kiám無鑑察我ê罪過mah？"}},{"book":"伯","chapter":14,"verse":17,"versions":{"unv":"我的過犯被你封在囊中，也縫嚴了我的罪孽。","bklcl":"Góa ê kè-sit hō͘ Lí hong tī tē-á-lāi;  Góa ê chōe-kòa Lí pa̍k tiâu-tiâu.","tghg":"我的過失互你封佇袋仔內，我的罪過你縛住住(pa̍k tiâu-tiâu)。","bklhl":"我ê過失hō͘你封tī袋á內；我ê罪過你縛tiâu-tiâu。"}},{"book":"伯","chapter":14,"verse":18,"versions":{"unv":"山崩變為無有；磐石挪開原處。","bklcl":"Soaⁿ pang chiū sòaⁿ-sòaⁿ khì,  Chio̍h-thâu sóa-lī i ê pún-ūi.","tghg":"山崩就散散去；石頭徙離伊的本位。","bklhl":"山崩就散散去，石頭徙離伊ê本位。"}},{"book":"伯","chapter":14,"verse":19,"versions":{"unv":"水流消磨石頭，所流溢的洗去地上的塵土；你也照樣滅絕人的指望。","bklcl":"Chúi ōe bôa-liáu chio̍h-thâu;  Tōa-chúi ōe chhiong-bô tōe-chiūⁿ ê thô͘;  Lí iā án-ni choa̍t lâng ê ǹg-bāng.","tghg":"水會磨了石頭，大水會冲無地上的土；你也按呢絕人的向望。","bklhl":"水能磨了石頭；大水能沖無地上ê土；你也án-ni絕人ê ǹg望。"}},{"book":"伯","chapter":14,"verse":20,"versions":{"unv":"你攻擊人常常得勝，使他去世；你改變他的容貌，叫他往而不回。","bklcl":"Lí éng-oán khah-iâⁿ i, i chiū kè-khì;  Lí piàn-ōaⁿ i ê bīn-māu, lâi chhe i khì.","tghg":"你永遠卡贏伊，伊就過去；你變換伊的面貌，來差伊去。","bklhl":"你永遠khah贏伊，伊就過去；你變換伊ê面貌，來差伊去。"}},{"book":"伯","chapter":14,"verse":21,"versions":{"unv":"他兒子得尊榮，他也不知道，降為卑，他也不覺得。","bklcl":"I ê kiáⁿ-jî tit-tio̍h êng-kng, i m̄-chai,  In tú-tio̍h kàng-kē, i iā m̄-chai.","tghg":"伊的子兒得著榮光，伊呣知，𪜶抵著(tú-tio̍h)降低，伊也呣知。","bklhl":"伊ê kiáⁿ兒得tio̍h榮光，伊m̄知，in tú-tio̍h降低，伊也m̄知。"}},{"book":"伯","chapter":14,"verse":22,"versions":{"unv":"但知身上疼痛，心中悲哀。","bklcl":"To̍k-to̍k i ê jio̍k-sin ka-kī teh thàng-thiàⁿ,  I ê sîn-hûn ka-kī teh iu-būn.","tghg":"獨獨伊的肉身家己啲痛疼，伊的神魂家己啲憂悶。","bklhl":"獨獨伊ê肉身家己teh痛疼，伊ê神魂家己teh憂悶。"}}]