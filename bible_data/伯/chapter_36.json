[{"book":"伯","chapter":36,"verse":1,"versions":{"unv":"以利戶又接著說：","bklcl":"Í-lī-hō͘ koh sòa-chiap kóng,","tghg":"以利戶閣續接講：","bklhl":"Í-lī-hō͘ koh續接講，"}},{"book":"伯","chapter":36,"verse":2,"versions":{"unv":"你再容我片時，我就指示你，因我還有話為　神說。","bklcl":"Lí koh iông-ún góa tiap-á-kú, góa chiū beh chí-sī lí,  In-ūi iáu ū ōe beh ūi-tio̍h Siōng-tè lâi kóng.","tghg":"你閣容允我霎(tia̍p)仔久，我就欲指示你，因為猶有話欲為著上帝來講。","bklhl":"你koh容允我tiap-á久，我就beh指示你，因為iáu有話beh為tio̍h上帝來講。"}},{"book":"伯","chapter":36,"verse":3,"versions":{"unv":"我要將所知道的從遠處引來，將公義歸給造我的主。","bklcl":"Góa beh tùi hn̄g-hn̄g chhú góa ê tì-sek,  Ēng gī kui hō͘ chhòng-chō góa--ê.","tghg":"我欲對遠遠取我的智識，用義歸互創造我者。","bklhl":"我beh tùi遠遠取我ê知識，用義歸hō͘創造我ê。"}},{"book":"伯","chapter":36,"verse":4,"versions":{"unv":"我的言語真不虛謊；有知識全備的與你同在。","bklcl":"In-ūi góa ê ōe si̍t-chāi bô pe̍h-chha̍t,  Ū tì-sek chiâu-pī--ê kap lí tī-teh.","tghg":"因為我的話實在無白賊；有智識齊備者及你佇啲。","bklhl":"因為我ê話實在無白賊，有知識齊備ê kap你tī-teh。"}},{"book":"伯","chapter":36,"verse":5,"versions":{"unv":"　神有大能，並不藐視人；他的智慧甚廣。","bklcl":"Khòaⁿ ah, Siōng-tè tōa koân-lêng lóng bô biáu-sī lâng;  I ê sim-su lêng-le̍k chin-tōa.","tghg":"看啊，上帝大權能，攏無藐視人；伊的心思能力真大。","bklhl":"看ah，上帝大權能lóng無藐視人；伊ê心思能力真大。"}},{"book":"伯","chapter":36,"verse":6,"versions":{"unv":"他不保護惡人的性命，卻為困苦人伸冤。","bklcl":"I bô pó-hō͘ pháiⁿ-lâng ê sìⁿ-miā,  Sī hō͘ khó͘-lān--ê tit-tio̍h kong-pêng.","tghg":"伊無保護歹人的生命，是互苦難者得著公平。","bklhl":"伊無保護pháiⁿ人ê性命，是hō͘苦難ê得tio̍h公平。"}},{"book":"伯","chapter":36,"verse":7,"versions":{"unv":"他時常看顧義人，使他們和君王同坐寶座，永遠要被高舉。","bklcl":"I ê ba̍k-chiu bô lī-khui gī-lâng;  Hō͘ in kap kun-ông saⁿ-kap chē-ūi kàu éng-oán;  In chiū tit-tio̍h seng-koâiⁿ.","tghg":"伊的目睭無離開義人，互𪜶及君王相及坐位到永遠，𪜶就得著升高。","bklhl":"伊ê目睭無離開義人；hō͘ in kap君王相kap坐位到永遠；in就得tio̍h升高。"}},{"book":"伯","chapter":36,"verse":8,"versions":{"unv":"他們若被鎖鍊捆住，被苦難的繩索纏住，","bklcl":"In nā hō͘ só-liān pa̍k-teh,  Hō͘ khó͘-lān ê soh liù-tio̍h;","tghg":"𪜶若互鎖鍊縛(pa̍k)啲，互苦難的索㨨著(liù-tio̍h)，","bklhl":"In若hō͘鎖鏈縛teh，hō͘苦難ê索liù-tio̍h；"}},{"book":"伯","chapter":36,"verse":9,"versions":{"unv":"他就把他們的作為和過犯指示他們，叫他們知道有驕傲的行動。","bklcl":"I chiū chí-sī in chai in ê só͘-chòe,  Í-ki̍p in só͘ hoān ê tāng-chōe.","tghg":"伊就指示𪜶知𪜶的所做，以及𪜶所犯的重罪。","bklhl":"伊就指示in知in ê所做，以及in所犯ê重罪。"}},{"book":"伯","chapter":36,"verse":10,"versions":{"unv":"他也開通他們的耳朵得受教訓，吩咐他們離開罪孽轉回。","bklcl":"I iā khui in ê hī-khang lâi siū kà-sī,  Hoan-hù in oa̍t-tńg-lâi, lī-khui chōe-ok.","tghg":"伊也開𪜶的耳孔來受教示，吩咐𪜶越轉來離開罪惡。","bklhl":"伊也開in ê耳孔來受教示，吩咐in oa̍t-tńg來，離開罪惡。"}},{"book":"伯","chapter":36,"verse":11,"versions":{"unv":"他們若聽從事奉他，就必度日亨通，歷年福樂；","bklcl":"In nā thiaⁿ-thàn lâi ho̍k-sāi,  Chiū beh heng-thong kè-ji̍t,  Le̍k-nî an-lo̍k.","tghg":"𪜶若聽趁來服事，就欲亨通過日，歷年安樂。","bklhl":"In若聽thàn來服事，就beh興通過日，歷年安樂。"}},{"book":"伯","chapter":36,"verse":12,"versions":{"unv":"若不聽從，就要被刀殺滅，無知無識而死。","bklcl":"Nā m̄ thiaⁿ-thàn, chiū beh hō͘ to-kiàm thâi,  Gōng-gōng lâi sí.","tghg":"若呣聽趁，就欲互刀劍刣，戇戇來死。","bklhl":"若m̄聽thàn，就beh hō͘刀劍刣，戇戇來死。"}},{"book":"伯","chapter":36,"verse":13,"versions":{"unv":"那心中不敬虔的人積蓄怒氣；　神捆綁他們，他們竟不求救；","bklcl":"Hiah-ê sim bô kèng-khiân ê lâng chek-chū siū-khì,  I khún-pa̍k in ê sî, in iā bô háu-kiù.","tghg":"許個心無敬虔的人積聚受氣；伊捆縛𪜶的時，𪜶也無哮救；","bklhl":"Hiah-ê心無敬虔ê人積聚受氣，伊綑縛in ê時，in也無哮救。"}},{"book":"伯","chapter":36,"verse":14,"versions":{"unv":"必在青年時死亡，與污穢人一樣喪命。","bklcl":"I beh tī siàu-liân ê sî sí,  In ê sìⁿ-miā sòng-sit chhin-chhiūⁿ pháiⁿ gín-ná chi̍t-iūⁿ.","tghg":"伊欲佇少年的時死，𪜶的生命喪失親像歹囝仔一樣。","bklhl":"伊beh tī少年ê時死，in ê性命喪失親像pháiⁿ gín-ná一樣。"}},{"book":"伯","chapter":36,"verse":15,"versions":{"unv":"　神藉著困苦救拔困苦人，趁他們受欺壓開通他們的耳朵。","bklcl":"I ēng khùn-khó͘ lâi kiù khùn-khó͘ ê lâng,  Ēng pō-gio̍k lâi khui in ê hī-khang.","tghg":"伊用困苦來救困苦的人，用暴虐(pō-gio̍k)來開𪜶的耳孔。","bklhl":"伊用困苦來救困苦ê人，用暴虐來開in ê耳孔。"}},{"book":"伯","chapter":36,"verse":16,"versions":{"unv":"　神也必引你出離患難，進入寬闊不狹窄之地；擺在你席上的必滿有肥甘。","bklcl":"I ín-chhōa lí chhut gûi-kip,  Ji̍p tī khoan-khoah bô oe̍h-toe̍h ê tōe;  Pâi tī lí ê toh-téng--ê sī ū iû-jī móa-móa ê.","tghg":"伊引導你出危急，入佇寬闊無狹窄(oe̍h-toe̍h)的地；排佇你的桌頂的是有油膩滿滿的。","bklhl":"伊引chhōa你出危急，入tī寬闊無狹toe̍h ê地；排tī你ê桌頂ê是有油膩(jī)滿滿ê。"}},{"book":"伯","chapter":36,"verse":17,"versions":{"unv":"但你滿口有惡人批評的言語；判斷和刑罰抓住你。","bklcl":"Lí chhiong-móa pháiⁿ-lâng ê gí-gī,  Chiū gí-gī kap phòaⁿ-toàn beh lia̍h lí.","tghg":"你充滿歹人的擬議(gí-gī)；就擬議及判斷欲掠你。","bklhl":"你充滿pháiⁿ人ê擬議，就擬議kap判斷beh掠你。"}},{"book":"伯","chapter":36,"verse":18,"versions":{"unv":"不可容忿怒觸動你，使你不服責罰；也不可因贖價大就偏行。","bklcl":"M̄-thang iông-ún siū-khì kek-tōng lí, tì-kàu lí bú-bān;  Iā m̄-thang in-ūi sio̍k-hôe ê kè-chîⁿ tōa, lâi kiâⁿ phian.","tghg":"呣通容允受氣激動你，致到你侮慢；也呣通因為贖回的價錢大來行偏。","bklhl":"M̄-thang容允受氣激動你，致到你侮慢；也m̄-thang因為贖回ê價錢大，來行偏。"}},{"book":"伯","chapter":36,"verse":19,"versions":{"unv":"你的呼求（或譯：資財），或是你一切的勢力，果有靈驗，叫你不受患難嗎？","bklcl":"Lí ê chîⁿ-châi, á-sī lí it-chhè ê sè-le̍k,  Kiám ū hāu-giām, hō͘ lí bô tú-tio̍h hoān-lān mah?","tghg":"你的錢財，抑是你一切的勢力，豈有效驗，互你無抵著(tú-tio̍h)患難嗎？","bklhl":"你ê錢財，á是你一切ê勢力，kiám有效驗，hō͘你無tú-tio̍h患難mah？"}},{"book":"伯","chapter":36,"verse":20,"versions":{"unv":"不要切慕黑夜，就是眾民在本處被除滅的時候。","bklcl":"Bo̍h-tit him-bō͘ hit ê àm-mî,  Chiū-sī peh-sìⁿ tī in ê só͘-chāi tú-tio̍h tû-bia̍t ê sî.","tghg":"莫得欣慕彼個暗暝，就是百姓佇𪜶的所在抵著除滅的時。","bklhl":"莫得欣慕hit ê暗暝，就是百姓tī in ê所在tú-tio̍h除滅ê時。"}},{"book":"伯","chapter":36,"verse":21,"versions":{"unv":"你要謹慎，不可重看罪孽，因你選擇罪孽過於選擇苦難。","bklcl":"Lí tio̍h kín-sīn, m̄-thang ì-hiòng chōe-ok;  In-ūi lí kéng chit-ê, iâⁿ-kè khó͘-lān.","tghg":"你著謹慎，呣通意向罪惡，因為你揀此個贏過苦難。","bklhl":"你tio̍h謹慎，m̄-thang意向罪惡；因為你揀chit ê，贏過苦難。"}},{"book":"伯","chapter":36,"verse":22,"versions":{"unv":"　神行事有高大的能力；教訓人的有誰像他呢？","bklcl":"Khòaⁿ ah, Siōng-tè ēng I ê lêng-le̍k lâi kiâⁿ tōa-sū;  Chī-chūi chòe kàu-su chhin-chhiūⁿ I ah?","tghg":"看啊，上帝用伊的能力來行大事；是誰做教師親像伊啊？","bklhl":"看ah，上帝用伊ê能力來行大事；是誰做教師親像伊ah？"}},{"book":"伯","chapter":36,"verse":23,"versions":{"unv":"誰派定他的道路？誰能說：你所行的不義？","bklcl":"Chī-chūi ōe tiāⁿ-tio̍h I ê lō͘?  Chī-chūi ōe kóng, Lí ū kiâⁿ put-gī?","tghg":"是誰會定著伊的路？是誰會講：你有行不義？","bklhl":"Chī-chūi能定tio̍h伊ê路？Chī-chūi會講，你有行不義？"}},{"book":"伯","chapter":36,"verse":24,"versions":{"unv":"你不可忘記稱讚他所行的為大，就是人所歌頌的。","bklcl":"Lí tio̍h kì-tit o-ló I só͘ kiâⁿ--ê chòe-tōa,  Chiū-sī lâng só͘ chhiùⁿ-koa ê.","tghg":"你著記得謳咾伊所行的做大，就是人所唱歌的。","bklhl":"你tio̍h記得o-ló伊所行ê做大，就是人所唱歌ê。"}},{"book":"伯","chapter":36,"verse":25,"versions":{"unv":"他所行的，萬人都看見；世人也從遠處觀看。","bklcl":"Lâng lóng khòaⁿ-kìⁿ i;  Lâng tùi hn̄g-hn̄g khòaⁿ-kìⁿ i.","tghg":"人攏看見伊，人對遠遠看見伊。","bklhl":"人lóng看見伊；人tùi遠遠看見伊。"}},{"book":"伯","chapter":36,"verse":26,"versions":{"unv":"　神為大，我們不能全知；他的年數不能測度。","bklcl":"Khòaⁿ ah, Siōng-tè chì-tōa, lán m̄-bat I;  I ê nî ê gia̍h bōe-sǹg-tit.","tghg":"看啊，上帝至大，咱呣識(bat)伊；伊的年的額𣍐算得。","bklhl":"看ah，上帝至大，咱m̄-bat伊；伊ê年ê額bōe算得。"}},{"book":"伯","chapter":36,"verse":27,"versions":{"unv":"他吸取水點，這水點從雲霧中就變成雨；","bklcl":"In-ūi I khip-ín chi̍t-tih chi̍t-tih ê chúi,  Chiū tùi i ê sip-khì piàn-chiâⁿ hō͘;","tghg":"因為伊吸引一滴一滴的水，就對伊的濕氣變成雨；","bklhl":"因為伊吸引一滴一滴ê水，就對伊ê濕氣變成雨；"}},{"book":"伯","chapter":36,"verse":28,"versions":{"unv":"雲彩將雨落下，沛然降與世人。","bklcl":"Chiū-sī thiⁿ só͘ lo̍h ê,  Lâi ak chèng-lâng.","tghg":"就是天所落的，來沃(ak)眾人。","bklhl":"就是天所落ê，來ak眾人。"}},{"book":"伯","chapter":36,"verse":29,"versions":{"unv":"誰能明白雲彩如何鋪張，和　神行宮的雷聲呢？","bklcl":"Chī-chūi ōe bêng-pe̍k hûn cháiⁿ-iūⁿ thí-khui,  Kap I hêng-kiong khū-khū-háu ê siaⁿ?","tghg":"是誰會明白雲怎樣展開，及伊行宮𠲼𠲼哮(khū-khū-háu)的聲？","bklhl":"Chī-chūi能明白雲怎樣thí開，kap伊行宮khū-khū哮ê聲？"}},{"book":"伯","chapter":36,"verse":30,"versions":{"unv":"他將亮光普照在自己的四圍；他又遮覆海底。","bklcl":"Khòaⁿ ah, I hoat-chhut I ê kng tī hit téng-bīn;  I koh jia-khàm hái ê tóe.","tghg":"看啊，伊發出伊的光佇彼頂面；伊閣遮蓋海的底。","bklhl":"看ah，伊發出伊ê光tī hit頂面；伊koh遮蓋海ê底。"}},{"book":"伯","chapter":36,"verse":31,"versions":{"unv":"他用這些審判眾民，且賜豐富的糧食。","bklcl":"In-ūi I ēng chiah-ê sím-phòaⁿ peh-sìⁿ;  Koh siúⁿ-sù hong-sēng ê bí-niû.","tghg":"因為伊用諸個審判百姓，閣賞賜豐盛的米糧。","bklhl":"因為伊用chiah ê審判百姓；koh賞賜豐盛ê米糧。"}},{"book":"伯","chapter":36,"verse":32,"versions":{"unv":"他以電光遮手，命閃電擊中敵人（或譯：中了靶子）。","bklcl":"I ēng tiān-kng jia-chhiú,  Bēng-lēng i phah-tio̍h tùi-te̍k.","tghg":"伊用電光遮手，命令伊拍著對敵。","bklhl":"伊用電光遮手，命令伊phah-tio̍h對敵。"}},{"book":"伯","chapter":36,"verse":33,"versions":{"unv":"所發的雷聲顯明他的作為，又向牲畜指明要起暴風。","bklcl":"I ê siaⁿ sī piáu-bêng I;  Iā ēng só͘ beh khí ê tōa hong-hō͘ chí-sī cheng-siⁿ.","tghg":"伊的聲是表明伊，也用所欲起的大風雨指示精牲。","bklhl":"伊ê聲是表明伊；也用所beh起ê大風雨指示cheng-siⁿ。"}}]