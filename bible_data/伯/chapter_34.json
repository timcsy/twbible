[{"book":"伯","chapter":34,"verse":1,"versions":{"unv":"以利戶又說：","bklcl":"Í-lī-hō͘ koh ìn kóng,","tghg":"以利戶閣應講：","bklhl":"Í-lī-hō͘ koh應講，"}},{"book":"伯","chapter":34,"verse":2,"versions":{"unv":"你們智慧人要聽我的話；有知識的人要留心聽我說。","bklcl":"Lín ū tì-hūi ê lâng, tio̍h thiaⁿ góa ê ōe,  Ū tì-sek-ê lâng tio̍h àⁿ hī-khang thiaⁿ góa.","tghg":"恁有智慧的人著聽我的話；有智識的人著俯耳孔聽我。","bklhl":"Lín有智慧ê人，tio̍h聽我ê話，有知識ê人tio̍h àⁿ耳孔聽我。"}},{"book":"伯","chapter":34,"verse":3,"versions":{"unv":"因為耳朵試驗話語，好像上膛嘗食物。","bklcl":"In-ūi hī-á chhì-giām ōe,  Chhin-chhiūⁿ chiūⁿ-kiuⁿ hun-piat chu-bī.","tghg":"因為耳仔試驗話，親像上腭(chiūⁿ-kiuⁿ)分別滋味。","bklhl":"因為耳á試驗話，親像上kiuⁿ分別滋味。"}},{"book":"伯","chapter":34,"verse":4,"versions":{"unv":"我們當選擇何為是，彼此知道何為善。","bklcl":"Lán tio̍h ūi ka-kī kéng hit ê ha̍p-gî--ê,  Iā tio̍h saⁿ-kap chai sím-mi̍h sī hó.","tghg":"咱著為家己揀彼個合宜的，也著相及知甚麼是好。","bklhl":"咱tio̍h為家己揀hit ê合宜ê，也tio̍h相kap知甚麼是好。"}},{"book":"伯","chapter":34,"verse":5,"versions":{"unv":"約伯曾說：我是公義，　神奪去我的理；","bklcl":"In-ūi Iok-pek ū kóng, Góa sī kong-gī,  Siōng-tè toa̍t góa ê chèng-lí;","tghg":"因為約伯有講：我是公義，上帝奪我的正理(chèng-lí)；","bklhl":"因為約伯有講，我是公義，上帝奪我ê正理；"}},{"book":"伯","chapter":34,"verse":6,"versions":{"unv":"我雖有理，還算為說謊言的；我雖無過，受的傷還不能醫治。","bklcl":"Góa sui-jiân ū lí, iáu sǹg chòe kóng pe̍h-chha̍t--ê;  Góa sui-jiân bô kè-sit, só͘ siū ê siong bōe-i--tit.","tghg":"我雖然有理，猶算做講白賊者；我雖然無過失，所受的傷𣍐醫得。","bklhl":"我雖然有理，iáu算做講白賊ê；我雖然無過失，所受ê傷bōe醫得。"}},{"book":"伯","chapter":34,"verse":7,"versions":{"unv":"誰像約伯，喝譏誚如同喝水呢？","bklcl":"Chī-chūi chhin-chhiūⁿ Iok-pek móa-chhùi bú-bān,  Chhin-chhiūⁿ lim chúi ah?","tghg":"是誰親像約伯，滿嘴侮慢親像飲水啊？","bklhl":"Chī-chūi親像約伯滿嘴侮慢，親像lim水ah？"}},{"book":"伯","chapter":34,"verse":8,"versions":{"unv":"他與作孽的結伴，和惡人同行。","bklcl":"I kap chok-gia̍t--ê chòe-phōaⁿ lâi-óng,  Kap pháiⁿ-lâng saⁿ-kap kiâⁿ.","tghg":"伊及作孽(chok-gia̍t)者做伴來往，及歹人相及行。","bklhl":"伊kap作孽ê做伴來往，kap pháiⁿ人相kap行。"}},{"book":"伯","chapter":34,"verse":9,"versions":{"unv":"他說：人以　神為樂，總是無益。","bklcl":"In-ūi i bat kóng, Lâng hoaⁿ-hí Siōng-tè,  Lóng sī bô lī-ek.","tghg":"因為伊曾講：人歡喜上帝，攏是無利益。","bklhl":"因為伊bat講，人歡喜上帝，lóng是無利益。"}},{"book":"伯","chapter":34,"verse":10,"versions":{"unv":"所以，你們明理的人要聽我的話。　神斷不致行惡；全能者斷不致作孽。","bklcl":"Só͘-í lín bêng-lí ê lâng, tio̍h thiaⁿ góa ê ōe.  Siōng-tè toàn-toàn bōe kiâⁿ pháiⁿ,  Choân-lêng--ê toàn-toàn bōe kiâⁿ put-gī.","tghg":"所以，恁明理的人著聽我的話。上帝斷斷𣍐行歹；全能者斷斷𣍐行不義。","bklhl":"所以lín明理ê人，tio̍h聽我ê話。上帝斷斷bōe行pháiⁿ，全能ê斷斷bōe行不義。"}},{"book":"伯","chapter":34,"verse":11,"versions":{"unv":"他必按人所做的報應人，使各人照所行的得報。","bklcl":"In-ūi I beh chiàu lâng só͘-chòe-ê lâi pò-èng i,  Chiàu lâng só͘-kiâⁿ--ê lâi hō͘ i tú-tio̍h.","tghg":"因為伊欲照人所做的來報應伊，照人所行的來互伊抵著(tú-tio̍h)。","bklhl":"因為伊beh照人所做ê來報應伊，照人所行ê來hō͘伊tú-tio̍h。"}},{"book":"伯","chapter":34,"verse":12,"versions":{"unv":"　神必不作惡；全能者也不偏離公平。","bklcl":"Siōng-tè si̍t-chāi bōe chòe pháiⁿ;  Choân-lêng--ê iā bô phian-su lâi sím-phòaⁿ.","tghg":"上帝實在𣍐做歹；全能者也無偏私來審判。","bklhl":"上帝實在bōe做pháiⁿ；全能ê也無偏私來審判。"}},{"book":"伯","chapter":34,"verse":13,"versions":{"unv":"誰派他治理地，安定全世界呢？","bklcl":"Chī-chūi ēng tōe thok-tiōng I ah?  Chī-chūi an-tiāⁿ choân sè-kài ah?","tghg":"是誰用地託仗伊啊？是誰安定全世界啊？","bklhl":"Chī-chūi用地託重伊ah？Chī-chūi安定全世界ah？"}},{"book":"伯","chapter":34,"verse":14,"versions":{"unv":"他若專心為己，將靈和氣收歸自己，","bklcl":"I nā choan-sim kò͘ ka-kī,  Chiong I ê sîn kap khì siu-hôe kui ka-kī,","tghg":"伊若專心顧家己，將伊的神及氣收回歸家己，","bklhl":"伊若專心顧家己，將伊ê神kap氣收回歸家己，"}},{"book":"伯","chapter":34,"verse":15,"versions":{"unv":"凡有血氣的就必一同死亡；世人必仍歸塵土。","bklcl":"Kìⁿ-nā ū jio̍k-thé--ê beh chòe chi̍t-ē sí,  Lâng iû-goân beh kui thó͘.","tghg":"見若有肉體的欲做一下死；人猶原欲歸土。","bklhl":"見若有肉體ê beh做一下死，人猶原beh歸土。"}},{"book":"伯","chapter":34,"verse":16,"versions":{"unv":"你若明理，就當聽我的話，留心聽我言語的聲音。","bklcl":"Lí nā bêng-lí, chiū tio̍h thiaⁿ chit-ê,  Àⁿ hī-khang thiaⁿ góa kóng-ōe ê siaⁿ.","tghg":"你若明理，就著聽此個，俯耳孔聽我講話的聲。","bklhl":"你若明理，就tio̍h聽chit ê，àⁿ耳孔聽我講話ê聲。"}},{"book":"伯","chapter":34,"verse":17,"versions":{"unv":"難道恨惡公平的可以掌權嗎？那有公義的、有大能的，豈可定他有罪嗎？","bklcl":"Oàn-hūn kong-pêng--ê kiám ōe chiáng-koân mah?  Hit-ê ū kong-gī--ê, ū koân-lêng--ê, lí kiám ōe tēng I ū-chōe mah?","tghg":"怨恨公平者豈會掌權嗎？彼個有公義者、有權能者，你豈會定伊有罪嗎？","bklhl":"怨恨公平ê kiám會掌權mah？Hit-ê有公義ê，有權能ê，你kiám會定伊有罪mah？"}},{"book":"伯","chapter":34,"verse":18,"versions":{"unv":"他對君王說：你是鄙陋的；對貴臣說：你是邪惡的。","bklcl":"I tùi kun-ông kóng, Lí sī bô hē-lo̍h--ê;  Tùi kùi-cho̍k kóng, Lí sī siâ-ok--ê.","tghg":"伊對君王講：你是無下落者；對貴族講：你是邪惡者。","bklhl":"伊對君王講，你是無hē落-ê；對貴族講，你是邪惡-ê。"}},{"book":"伯","chapter":34,"verse":19,"versions":{"unv":"他待王子不徇情面，也不看重富足的過於貧窮的，因為都是他手所造。","bklcl":"I bô phian-su khoán-thāi ū chiok-ūi-ê,  Iā bô khi-pîn tiōng-hù,  In-ūi lóng sī I ê chhiú só͘ chō ê.","tghg":"伊無偏私款待有爵位(chiok-ūi)的，也無欺貧重富，因為攏是伊的手所造的。","bklhl":"伊無偏私款待有爵位ê，也無欺貧重富，因為lóng是伊ê手所造ê。"}},{"book":"伯","chapter":34,"verse":20,"versions":{"unv":"在轉眼之間，半夜之中，他們就死亡。百姓被震動而去世；有權力的被奪去非借人手。","bklcl":"Tiap-á-kú ê tiong-kan, pòaⁿ-mî ê sî, in chiū sí-bô;  Peh-sìⁿ siū iô-choah, teh kè--khì;  Ióng-béng--ê siū tû-bia̍t m̄-bián ēng chhiú.","tghg":"霎(tia̍p)仔久的中間，半暝的時，𪜶就死無。百姓受搖泏(iô-choah)啲過去；勇猛的受除滅呣免用手。","bklhl":"Tiap-á久ê中間，半暝ê時，in就死無；百姓受搖choah，teh過去；勇猛ê受除滅m̄免用手。"}},{"book":"伯","chapter":34,"verse":21,"versions":{"unv":"　神注目觀看人的道路，看明人的腳步。","bklcl":"In-ūi I ê ba̍k-chiu kàm-chhat ta̍k lâng ê lō͘,  Khòaⁿ-bêng i ê kha-pō͘.","tghg":"因為伊的目睭鑑察逐人的路，看明伊的腳步。","bklhl":"因為伊ê目睭鑑察ta̍k人ê路，看明伊ê腳步。"}},{"book":"伯","chapter":34,"verse":22,"versions":{"unv":"沒有黑暗、陰翳能給作孽的藏身。","bklcl":"Bô ū o͘-àm, bô ū sí-ìm,  Thang hō͘ kiâⁿ-pháiⁿ ê lâng khì bih.","tghg":"無有黑暗、無有死蔭通互行歹的人去匿(bih)。","bklhl":"無有烏暗，無有死蔭，thang hō͘行pháiⁿ ê人去bih。"}},{"book":"伯","chapter":34,"verse":23,"versions":{"unv":"　神審判人，不必使人到他面前再三鑒察。","bklcl":"In-ūi I bô kā lâng tiāⁿ-tio̍h sî-kî,  Hō͘ lâng thang kàu I ê bīn-chêng siū sím-phòaⁿ.","tghg":"因為伊無給人定著時期，互人通到伊的面前受審判。","bklhl":"因為伊無kā人定tio̍h時期，hō͘人thang到伊ê面前受審判。"}},{"book":"伯","chapter":34,"verse":24,"versions":{"unv":"他用難測之法打破有能力的人，設立別人代替他們。","bklcl":"I phah-chhùi kiông-béng ê lâng, m̄-bián chhâ-mn̄g,  Siat-li̍p pa̍t-lâng lâi thòe in.","tghg":"伊拍碎強猛的人呣免查問，設立別人來替𪜶。","bklhl":"伊phah碎強猛ê人，m̄免查問，設立別人來替in。"}},{"book":"伯","chapter":34,"verse":25,"versions":{"unv":"他原知道他們的行為，使他們在夜間傾倒滅亡。","bklcl":"In-ūi I kàm-chhat in ê só͘-chòe;  Tī mî--sî chhia-tó in, in chiū bia̍t-bô.","tghg":"因為伊鑑察𪜶的所做，佇暝時捙倒(chhia-tó)𪜶，𪜶就滅無。","bklhl":"因為伊鑑察in ê所做；tī暝時chhia倒in，in就滅無。"}},{"book":"伯","chapter":34,"verse":26,"versions":{"unv":"他在眾人眼前擊打他們，如同擊打惡人一樣。","bklcl":"Tī chèng-lâng teh khòaⁿ ê só͘-chāi I phah in,  Chhin-chhiūⁿ phah chòe-pháiⁿ ê lâng chi̍t-iūⁿ.","tghg":"佇眾人啲看的所在伊拍𪜶，親像拍做歹的人一樣。","bklhl":"Tī眾人teh看ê所在，伊phah in，親像phah做pháiⁿ ê人一樣。"}},{"book":"伯","chapter":34,"verse":27,"versions":{"unv":"因為他們偏行不跟從他，也不留心他的道，","bklcl":"In-ūi in kiâⁿ phian-chhoa̍h bô tè I,  Iā lóng bô tì-ì I ê lō͘.","tghg":"因為𪜶行偏斜(phian-chhoa̍h)無隨伊，也攏無致意伊的路，","bklhl":"因為in行偏斜(chhoa̍h)無tè伊，也lóng無致意伊ê路。"}},{"book":"伯","chapter":34,"verse":28,"versions":{"unv":"甚至使貧窮人的哀聲達到他那裡；他也聽了困苦人的哀聲。","bklcl":"Tì-kàu hō͘ sòng-hiong lâng âu-kiò ê siaⁿ thàu-kàu I bīn-chêng,  I iā thiaⁿ-kìⁿ khùn-khó͘ ê lâng ê âu-kiò.","tghg":"致到互喪鄉人喉叫的聲透到伊面前；伊也聽見困苦的人的喉叫。","bklhl":"致到hō͘ sòng-hiong人喉叫ê聲透到伊面前，伊也聽見困苦ê人ê喉叫。"}},{"book":"伯","chapter":34,"verse":29,"versions":{"unv":"他使人安靜，誰能擾亂（或譯：定罪）呢？他掩面，誰能見他呢？無論待一國或一人都是如此─","bklcl":"I hō͘ lâng an-chēng, chī-chūi ōe hiâm I m̄-tio̍h ah?  I ng-bīn, chī-chūi khòaⁿ I ōe tio̍h ah?  I khoán-thāi chi̍t-kok á-sī chi̍t-lâng lóng sī án-ni;","tghg":"伊互人安靜，是誰會嫌伊呣著啊？伊掩(ng)面，是誰看伊會著啊？伊款待一國抑是一人攏是按呢──","bklhl":"伊hō͘人安靜，是誰會嫌伊m̄-tio̍h ah？伊掩面，是誰看伊能tio̍h ah？伊款待一國á是一人lóng是án-ni；"}},{"book":"伯","chapter":34,"verse":30,"versions":{"unv":"使不虔敬的人不得作王，免得有人牢籠百姓。","bklcl":"Bián-tit bô kèng-khiân ê lâng chòe ông,  Bián-tit ū lâng lóng-lo̍k peh-sìⁿ.","tghg":"免得無敬虔的人做王，免得有人籠絡(lóng-lo̍k)百姓。","bklhl":"免得無敬虔ê人做王，免得有人籠絡百姓。"}},{"book":"伯","chapter":34,"verse":31,"versions":{"unv":"有誰對　神說：我受了責罰，不再犯罪；","bklcl":"Kiám ū lâng bat tùi Siōng-tè kóng,  Góa í-keng siū chek-hoa̍t, bô koh hoān-chōe ah?","tghg":"豈有人曾對上帝講：我已經受責罰，無閣犯罪啊；","bklhl":"Kiám有人bat對上帝講，我已經受責罰，無koh犯罪ah？"}},{"book":"伯","chapter":34,"verse":32,"versions":{"unv":"我所看不明的，求你指教我；我若作了孽，必不再作？","bklcl":"Góa só͘ bô khòaⁿ-kìⁿ--ê, kiû Lí chí-sī góa,  Góa nā bat chòe pháiⁿ, góa bô beh koh chòe i.","tghg":"我所無看見的，求你指示我；我若曾做歹，我無欲閣做伊？","bklhl":"我所無看見ê，求你指示我，我若bat做pháiⁿ，我無beh koh做伊。"}},{"book":"伯","chapter":34,"verse":33,"versions":{"unv":"他施行報應，豈要隨你的心願、叫你推辭不受嗎？選定的是你，不是我。你所知道的只管說吧！","bklcl":"Kiám sī I só͘ pò-èng, bô chiàu lí ê ì-sù, lí chiah the-sî m̄-siū mah?  Taⁿ tio̍h kéng--ê, sī lí, m̄-sī góa; lí só͘ chai-ê chòe lí kóng.","tghg":"豈是伊所報應，無照你的意思，你才推辭呣受嗎？今著揀的是你，呣是我。你所知的做你講！","bklhl":"Kiám是伊所報應，無照你ê意思，你chiah推辭m̄受mah？Taⁿ tio̍h揀ê，是你，m̄是我；你所知ê做你講。"}},{"book":"伯","chapter":34,"verse":34,"versions":{"unv":"明理的人和聽我話的智慧人必對我說：","bklcl":"Bêng-lí ê lâng, kap thiaⁿ góa ê ōe ê tì-hūi lâng,  Beh tùi góa kóng;","tghg":"明理的人及聽我的話的智慧人欲對我講：","bklhl":"明理ê人，kap聽我ê話ê智慧人，beh對我講；"}},{"book":"伯","chapter":34,"verse":35,"versions":{"unv":"約伯說話沒有知識，言語中毫無智慧。","bklcl":"Iok-pek só͘ kóng-ê bô tì-sek,  I ê ōe bô tì-hūi.","tghg":"約伯所講的無智識，伊的話無智慧。","bklhl":"約伯所講ê無知識，伊ê話無智慧。"}},{"book":"伯","chapter":34,"verse":36,"versions":{"unv":"願約伯被試驗到底，因他回答像惡人一樣。","bklcl":"Goān Iok-pek siū chhì-giām kàu thàu-tóe,  In-ūi i ê ìn-tap chhin-chhiūⁿ pháiⁿ lâng.","tghg":"願約伯受試驗到透底，因為伊的應答親像歹人。","bklhl":"願約伯受試驗到透底，因為伊ê應答親像pháiⁿ人。"}},{"book":"伯","chapter":34,"verse":37,"versions":{"unv":"他在罪上又加悖逆；在我們中間拍手，用許多言語輕慢　神。","bklcl":"In-ūi i tī i ê chōe koh ke-thiⁿ pōe-ge̍k;  I tī lán tiong-kan phah-chhiú;  Koh ēng chōe-chōe ōe hoán-tùi Siōng-tè.","tghg":"因為伊佇伊的罪閣加添悖逆；伊佇咱中間拍手，閣用多多話反對上帝。","bklhl":"因為伊tī伊ê罪koh加添悖逆；伊tī咱中間phah手；koh用chōe-chōe話反對上帝。"}}]