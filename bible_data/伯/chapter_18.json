[{"book":"伯","chapter":18,"verse":1,"versions":{"unv":"書亞人比勒達回答說：","bklcl":"Su-a lâng Pí-le̍k-ta̍t ìn kóng,","tghg":"書亞人比勒達應講：","bklhl":"Su-a人Pí-le̍k-ta̍t應講，"}},{"book":"伯","chapter":18,"verse":2,"versions":{"unv":"你尋索言語要到幾時呢？你可以揣摩思想，然後我們就說話。","bklcl":"Lí teh chhē ōe-phāng beh kàu sím-mi̍h sî ah?  Lí tio̍h chim-chiok siūⁿ, jiân-āu goán chiah kóng.","tghg":"你啲尋話縫(ōe-phāng)欲到甚麼時啊？你著斟酌想，然後阮才講。","bklhl":"你teh chhē話縫beh到甚麼時ah？你tio̍h 斟酌想，然後阮chiah講。"}},{"book":"伯","chapter":18,"verse":3,"versions":{"unv":"我們為何算為畜生，在你眼中看作污穢呢？","bklcl":"Goán siáⁿ-sū hō͘ lí lia̍h-chòe cheng-siⁿ,  Hō͘ lí khòaⁿ-chòe lāu-siông ah?","tghg":"阮啥事互你掠做精牲，互你看做流𣻸(lāu-siông)啊？","bklhl":"阮啥事hō͘你掠做cheng-siⁿ，hō͘你看做lāu-siông ah？"}},{"book":"伯","chapter":18,"verse":4,"versions":{"unv":"你這惱怒將自己撕裂的，難道大地為你見棄、磐石挪開原處嗎？","bklcl":"Lí chit-ê tōa siū-khì thiah-li̍h ka-kī ê,  Tōe kiám ōe ūi-tio̍h lí lâi siū khì-sak mah?  Chio̍h-pôaⁿ kiám ōe sóa-khui goân-ūi mah?","tghg":"你此個大受氣拆裂家己的，地豈會為著你來受棄拺嗎？石磐豈會徙開原位嗎？","bklhl":"你chit ê大受氣拆裂家己ê，地kiám會為tio̍h你來受棄sak mah？石磐kiám會徙開原位mah？"}},{"book":"伯","chapter":18,"verse":5,"versions":{"unv":"惡人的亮光必要熄滅；他的火焰必不照耀。","bklcl":"Pháiⁿ-lâng ê kng si̍t-chāi beh hoa,  I ê hé-iām beh bô kng.","tghg":"歹人的光實在欲熄(hoa)；伊的火焰欲無光。","bklhl":"Pháiⁿ人ê光實在beh hoa，伊ê火燄beh無光。"}},{"book":"伯","chapter":18,"verse":6,"versions":{"unv":"他帳棚中的亮光要變為黑暗；他以上的燈也必熄滅。","bklcl":"I pò͘-pîⁿ-lāi ê kng beh pìⁿ-chòe o͘-àm,  I téng-bīn ê teng iā beh hoa--khì.","tghg":"伊布棚內的光欲變做黑暗；伊頂面的燈也欲熄去。","bklhl":"伊布棚內ê光beh變做烏暗，伊頂面ê燈也beh hoa去。"}},{"book":"伯","chapter":18,"verse":7,"versions":{"unv":"他堅強的腳步必見狹窄；自己的計謀必將他絆倒。","bklcl":"I giám-ngī ê kha-pō͘, beh tú-tio̍h chó͘-gāi,  I ê kè-bô͘ beh pòaⁿ-tó i ka-kī.","tghg":"伊嚴硬的腳步欲抵著(tú-tio̍h)阻礙；伊的計謀欲絆倒(pòaⁿ-tó)伊家己。","bklhl":"伊giám硬ê腳步，beh tú-tio̍h阻礙，伊ê計謀beh絆(pòaⁿ)倒伊家己。"}},{"book":"伯","chapter":18,"verse":8,"versions":{"unv":"因為他被自己的腳陷入網中，走在纏人的網羅上。","bklcl":"In-ūi i ê kha hāi i ka-kī ji̍p hām-khiⁿ,  I kiâⁿ tī oa̍h-tauh ê téng-bīn.","tghg":"因為伊的腳害伊家己入陷坑，伊行佇活罩(oa̍h-tauh)的頂面。","bklhl":"因為伊ê腳害伊家己入陷坑，伊行tī活tauh ê頂面。"}},{"book":"伯","chapter":18,"verse":9,"versions":{"unv":"圈套必抓住他的腳跟；機關必擒獲他。","bklcl":"Khoân-thò beh tîⁿ-tio̍h i ê kha-āu-tiⁿ,  Lô-bāng beh lia̍h-tio̍h i.","tghg":"圈套欲纏著伊的腳後㬹(kha-āu-tiⁿ)；羅網欲掠著伊。","bklhl":"環套beh纏tio̍h伊ê腳後tiⁿ，羅網beh掠tio̍h伊。"}},{"book":"伯","chapter":18,"verse":10,"versions":{"unv":"活扣為他藏在土內；羈絆為他藏在路上。","bklcl":"Oa̍h-khàu ūi-tio̍h i tâi tī thô͘--nih,  Pòaⁿ-soh ūi-tio̍h i tiuⁿ tī lō͘-nih.","tghg":"活扣為著伊埋佇土裡；絆索(pòaⁿ-soh)為著伊張(tiuⁿ)佇路裡。","bklhl":"活銬為tio̍h伊埋 tī土裡，絆索為tio̍h伊張tī路裡。"}},{"book":"伯","chapter":18,"verse":11,"versions":{"unv":"四面的驚嚇要使他害怕，並且追趕他的腳跟。","bklcl":"Sì-ûi ū kiaⁿ-hiâⁿ, beh hō͘ i kiaⁿ,  Koh tui-kóaⁿ i ê kha-āu-tiⁿ.","tghg":"四圍有驚惶欲互伊驚，閣追趕伊的腳後㬹。","bklhl":"四圍有驚惶，beh hō͘伊驚，koh追趕伊ê腳後tiⁿ。"}},{"book":"伯","chapter":18,"verse":12,"versions":{"unv":"他的力量必因飢餓衰敗；禍患要在他旁邊等候。","bklcl":"I ê khùi-la̍t beh soe-bî,  Chai-ē piān-piān tī i ê sin-piⁿ.","tghg":"伊的氣力欲衰微；災禍便便佇伊的身邊。","bklhl":"伊ê氣力beh衰微，災厄便便tī伊ê身邊。"}},{"book":"伯","chapter":18,"verse":13,"versions":{"unv":"他本身的肢體要被吞吃；死亡的長子要吞吃他的肢體。","bklcl":"I beh thun i ê phê-bah.  Pháiⁿ chèng-thâu beh thun-chia̍h i ê chi-thé.","tghg":"伊欲吞伊的皮肉；歹症頭欲吞食伊的肢體。","bklhl":"伊beh吞伊ê皮肉。Pháiⁿ症頭beh吞食伊ê肢體。"}},{"book":"伯","chapter":18,"verse":14,"versions":{"unv":"他要從所倚靠的帳棚被拔出來，帶到驚嚇的王那裡。","bklcl":"I beh tī só͘ óa-khò ê pò͘-pîⁿ siū pu̍ih--chhut-lâi,  Tòa kàu thang kiaⁿ ê ông hia.","tghg":"伊欲佇所倚靠的布棚受拔(pu̍ih)出來，帶到通驚的王遐。","bklhl":"伊beh tī所óa靠ê布棚受拔出來，帶到thang驚ê王hia。"}},{"book":"伯","chapter":18,"verse":15,"versions":{"unv":"不屬他的必住在他的帳棚裡；硫磺必撒在他所住之處。","bklcl":"Bô sio̍k-i--ê beh khiā-khí tī i ê pò͘-pîⁿ;  Beh ū jiû-n̂g iā tī i só͘ khiā-khí ê só͘-chāi.","tghg":"無屬伊的欲徛起佇伊的布棚；欲有硫磺(jiû-n̂g)撒(iā)佇伊所徛起的所在。","bklhl":"無屬伊ê beh khiā起tī伊ê布棚；beh有硫磺掖tī伊所khiā起ê所在。"}},{"book":"伯","chapter":18,"verse":16,"versions":{"unv":"下邊，他的根本要枯乾；上邊，他的枝子要剪除。","bklcl":"Tī ē-tóe i ê kun-thâu beh ko͘-tâ,  Tī téng-bīn i ê ki beh chián-tû.","tghg":"佇下底伊的根頭欲枯焦；佇頂面，伊的枝欲剪除。","bklhl":"Tī下底伊ê根頭beh枯焦，tī頂面伊ê枝beh剪除。"}},{"book":"伯","chapter":18,"verse":17,"versions":{"unv":"他的記念在地上必然滅亡；他的名字在街上也不存留。","bklcl":"I ê kì-liām beh bia̍t-bô tī tōe-chiūⁿ,  I ê miâ-jī iā bô lâu tī koe-chhī--nih.","tghg":"伊的紀念欲滅無佇地上；伊的名字也無留佇街市裡。","bklhl":"伊ê記念beh滅無tī地上，伊ê名字也無留tī街市裡。"}},{"book":"伯","chapter":18,"verse":18,"versions":{"unv":"他必從光明中被攆到黑暗裡，必被趕出世界。","bklcl":"I beh tùi kng-bêng-tiong siū kóaⁿ kàu o͘-àm;  Koh beh siū kóaⁿ-chhut sè-kài.","tghg":"伊欲對光明中受趕到黑暗，閣欲受趕出世界。","bklhl":"伊beh tùi光明中受趕到烏暗；koh beh受趕出世界。"}},{"book":"伯","chapter":18,"verse":19,"versions":{"unv":"在本民中必無子無孫；在寄居之地也無一人存留。","bklcl":"Tī i ê peh-sìⁿ-tiong beh bô-kiáⁿ bô-sun,  Tī i kià-kha ê só͘-chāi, iā bô lâu chi̍t-lâng tī-teh.","tghg":"佇伊的百姓中欲無子無孫；佇伊寄腳的所在也無留一人佇啲。","bklhl":"Tī伊ê百姓中beh無kiáⁿ無孫，tī伊寄腳ê所在，也無留一人tī-teh。"}},{"book":"伯","chapter":18,"verse":20,"versions":{"unv":"以後來的要驚奇他的日子，好像以前去的受了驚駭。","bklcl":"Ūi-tio̍h i ê ji̍t-chí, āu-lâi ê lâng gông-ngia̍h,  Chhin-chhiūⁿ chêng ê lâng ê kiaⁿ-hiâⁿ.","tghg":"為著伊的日子，後來的人卬愕，親像前的人的驚惶。","bklhl":"為tio̍h伊ê日子，後來ê人gông-ngia̍h，親像前ê人ê驚惶。"}},{"book":"伯","chapter":18,"verse":21,"versions":{"unv":"不義之人的住處總是這樣；此乃不認識　神之人的地步。","bklcl":"Put-gī ê lâng ê ke, si̍t-chāi sī án-ni,  Che chiū-sī m̄-bat Siōng-tè ê lâng ê só͘-chāi.","tghg":"不義的人的家實在是按呢；這就是呣識(bat)上帝的人的所在。","bklhl":"不義ê人ê家，實在是án-ni，這就是m̄-bat上帝ê人ê所在。"}}]