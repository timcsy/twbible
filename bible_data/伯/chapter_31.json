[{"book":"伯","chapter":31,"verse":1,"versions":{"unv":"我與眼睛立約，怎能戀戀瞻望處女呢？","bklcl":"Góa kap góa ê ba̍k-chiu li̍p-iok,  Thái-thó ōe chù-ì khòaⁿ chāi-sek-lú ah?","tghg":"我及我的目睭立約，豈可(thái-thó會注意看在室女啊？","bklhl":"我kap我ê目睭立約，thái-thó會注意看在室女ah？"}},{"book":"伯","chapter":31,"verse":2,"versions":{"unv":"從至上的　神所得之分，從至高全能者所得之業是甚麼呢？","bklcl":"In-ūi Siōng-tè tùi téng-bīn só͘ tiāⁿ-tio̍h ê hūn-gia̍h,  Choân-lêng--ê tùi téng-bīn só͘ phài ê ki-gia̍p sī sím-mi̍h ah?","tghg":"因為上帝對頂面所定著的份額，全能者對頂面所派的基業是甚麼啊？","bklhl":"因為上帝tùi頂面所定tio̍h ê份額，全能ê tùi頂面所派ê基業是甚麼ah？"}},{"book":"伯","chapter":31,"verse":3,"versions":{"unv":"豈不是禍患臨到不義的，災害臨到作孽的呢？","bklcl":"Kiám m̄-sī hoān-lān lîm-kàu put-gī--ê,  Chai-hāi lîm-kàu chok-gia̍t--ê mah?","tghg":"豈呣是患難臨到不義者，災禍臨到作孽者(chok-gia̍t--ê)嗎？","bklhl":"Kiám m̄是患難臨到不義ê，災害臨到作孽ê mah？"}},{"book":"伯","chapter":31,"verse":4,"versions":{"unv":"　神豈不是察看我的道路，數點我的腳步呢？","bklcl":"I kiám m̄-sī kàm-chhat góa ê lō͘.  Tiám-sǹg góa ê kha-pō͘ mah?","tghg":"伊豈呣是鑑察我的路，點算我的腳步嗎？","bklhl":"伊kiám m̄是鑑察我ê路。點算我ê腳步mah？"}},{"book":"伯","chapter":31,"verse":5,"versions":{"unv":"我若與虛謊同行，腳若追隨詭詐；","bklcl":"Góa nā kap hu-ké saⁿ-kap kiâⁿ, Kha nā kóaⁿ-kín tè khúi-chà;","tghg":"我若及虛假相及行，腳若趕緊隨(tè)詭詐；","bklhl":"我若kap虛假相kap行，腳若趕緊tè詭詐；"}},{"book":"伯","chapter":31,"verse":6,"versions":{"unv":"（我若被公道的天平稱度，使　神可以知道我的純正；）","bklcl":"(Goān góa hō͘ kong-tō ê thian-phêng lâi chhìn,  Hō͘ Siōng-tè chai góa ê sûn-choân;)","tghg":"（願我互公道的天秤來秤，互上帝知我的純全；）","bklhl":"(願我hō͘公道ê 天秤來秤，hō͘上帝知我ê純全；)"}},{"book":"伯","chapter":31,"verse":7,"versions":{"unv":"我的腳步若偏離正路，我的心若隨著我的眼目，若有玷污粘在我手上；","bklcl":"Góa ê kha-pō͘ nā phian-lī chiàⁿ-lō͘,  Góa ê sim nā kun-tè góa ê ba̍k-chiu,  Nā ū lâ-sâm liâm tī góa ê chhiú;","tghg":"我的腳步若偏離正路，我的心若跟隨我的目睭，若有垃墋粘佇我的手；","bklhl":"我ê腳步若偏離正路，我ê心若跟tè我ê目睭，若有lâ-sâm黏tī我ê手；"}},{"book":"伯","chapter":31,"verse":8,"versions":{"unv":"就願我所種的有別人吃，我田所產的被拔出來。","bklcl":"Chiū goān góa só͘ chèng-ê, pa̍t-lâng chia̍h i,  Góa só͘ chhut-sán--ê, i ê kun siū pu̍ih-chhut.","tghg":"就願我所種的別人食伊，我所出產的，伊的根受拔(pu̍ih)出。","bklhl":"就願我所種ê，別人食伊，我所出產ê，伊ê根受拔出。"}},{"book":"伯","chapter":31,"verse":9,"versions":{"unv":"我若受迷惑，向婦人起淫念，在鄰舍的門外蹲伏，","bklcl":"Góa ê sim nā hō͘ hū-lú ín-iú khì,  Á-sī góa bih tī chhù-piⁿ ê mn̂g teh tán;","tghg":"我的心若互婦女引誘去，抑是我匿(bih)佇厝邊的門啲等，","bklhl":"我ê心若hō͘婦女引誘去，á是我bih tī厝邊ê門teh等；"}},{"book":"伯","chapter":31,"verse":10,"versions":{"unv":"就願我的妻子給別人推磨，別人也與她同室。","bklcl":"Chiū goān góa ê hū-jîn-lâng kā lâng oe-bō,  Pa̍t-lâng iā kap i tâng-pâng;","tghg":"就願我的婦仁人給人挨磨(oe-bō)，別人也及伊同房。","bklhl":"就願我ê婦人人kā人挨磨，別人也kap伊同房；"}},{"book":"伯","chapter":31,"verse":11,"versions":{"unv":"因為這是大罪，是審判官當罰的罪孽。","bklcl":"In-ūi che sī tōa-pháiⁿ, Sī sím-phòaⁿ-si eng-kai pān ê chōe;","tghg":"因為這是大歹，是審判司應該辦的罪。","bklhl":"因為這是大pháiⁿ，是審判司應該辦ê罪；"}},{"book":"伯","chapter":31,"verse":12,"versions":{"unv":"這本是火焚燒，直到毀滅，必拔除我所有的家產。","bklcl":"Che sī hé, sio kàu bia̍t-bô,  Pu̍ih-tû góa it-chhè só͘ chhut-sán--ê ê kun.","tghg":"這是火，燒到滅無，拔除我一切所出產者的根。","bklhl":"這是火，燒到滅無，拔除我一切所出產ê ê根。"}},{"book":"伯","chapter":31,"verse":13,"versions":{"unv":"我的僕婢與我爭辯的時候，我若藐視不聽他們的情節；","bklcl":"Góa ê lô͘-po̍k lú-pī kap góa piān-lūn ê sî,  Góa nā biáu-sī in ê lí-iû;","tghg":"我的奴僕女婢及我辯論的時，我若藐視𪜶的理由；","bklhl":"我ê奴僕女婢kap我辯論ê時，我若藐視in ê理由；"}},{"book":"伯","chapter":31,"verse":14,"versions":{"unv":"　神興起，我怎樣行呢？他察問，我怎樣回答呢？","bklcl":"Chiū Siōng-tè khí-lâi, góa beh cháiⁿ-iūⁿ ah?  I sím-mn̄g, góa beh cháiⁿ-iūⁿ ìn ah?","tghg":"就上帝起來，我欲怎樣啊？伊審問，我欲怎樣應啊？","bklhl":"就上帝起來，我beh怎樣ah？伊審問，我beh怎樣應ah？"}},{"book":"伯","chapter":31,"verse":15,"versions":{"unv":"造我在腹中的，不也是造他嗎？將他與我摶在腹中的豈不是一位嗎？","bklcl":"Chō góa tī the--ni̍h-ê, kiám-m̄-sī iā chō i mah?  Chō-chiâⁿ goán tī pak-tó͘--ê, kiám m̄-sī chi̍t-ê mah?","tghg":"造我佇胎裡的，豈呣是也造伊嗎？造成阮佇腹肚的豈呣是一個嗎？","bklhl":"造我tī胎裡ê，kiám m̄是也造伊mah？造成阮tī腹肚ê，kiám m̄是一个mah？"}},{"book":"伯","chapter":31,"verse":16,"versions":{"unv":"我若不容貧寒人得其所願，或叫寡婦眼中失望，","bklcl":"Góa nā kìm-chí sòng-hiong lâng ê ì-goān,  Á-sī hō͘ kóaⁿ-hū ê ba̍k-chiu khòaⁿ kàu ian-n̄g;","tghg":"我若禁止喪鄉人的意願，抑是互寡婦的目睭看到煙暈(ian-n̄g)，","bklhl":"我若禁止sòng-hiong人ê意願，á是hō͘寡婦ê目睭看到煙暈；"}},{"book":"伯","chapter":31,"verse":17,"versions":{"unv":"或獨自吃我一點食物，孤兒沒有與我同吃；","bklcl":"Á-sī góa ka-kī chia̍h tām-po̍h mi̍h,  Bô-pē ê kiáⁿ chia̍h bô hūn ah?","tghg":"抑是我家己食淡薄物，無父的子食無份啊；","bklhl":"Á是我家己食淡薄物，無父ê kiáⁿ食無份ah？"}},{"book":"伯","chapter":31,"verse":18,"versions":{"unv":"（從幼年時孤兒與我同長，好像父子一樣；我從出母腹就扶助（原文是引領）寡婦。）","bklcl":"(Tùi góa siàu-liân i kap góa saⁿ-kap tōa-hàn, chhin-chhiūⁿ kap lāu-pē chi̍t-iūⁿ;  Góa tùi chhut lāu-bú ê pak-tó͘ chiū khan-sêng kóaⁿ-hū;)","tghg":"（對我少年伊及我相及大漢，親像及老父一樣；我對出老母的腹肚就牽成寡婦。）","bklhl":"(Tùi我少年，伊kap我相kap大漢，親像kap老父一樣；我tùi出老母ê腹肚就牽成寡婦；)"}},{"book":"伯","chapter":31,"verse":19,"versions":{"unv":"我若見人因無衣死亡，或見窮乏人身無遮蓋；","bklcl":"Góa nā khòaⁿ-kìⁿ lâng in-ūi bô saⁿ lâi sí, Á-sī khòaⁿ-kìⁿ sòng-hiong lâng seng-khu bô thang jia-kah;","tghg":"我若看見人因為無衫來死，抑是看見喪鄉人身驅無通遮蓋(jia-kah)；","bklhl":"我若看見人因為無衫來死，á是看見sòng-hiong人身軀無thang jia-kah；"}},{"book":"伯","chapter":31,"verse":20,"versions":{"unv":"我若不使他因我羊的毛得暖，為我祝福；","bklcl":"I ê io nā bô kā góa chiok-hok,  I iā bô tùi góa ê iûⁿ ê mn̂g ka-kī sio,","tghg":"伊的腰若無給我祝福，伊也無對我的羊的毛家己燒；","bklhl":"伊ê腰若無kā我祝福，伊也無對我ê羊ê毛家己燒，"}},{"book":"伯","chapter":31,"verse":21,"versions":{"unv":"我若在城門口見有幫助我的，舉手攻擊孤兒；","bklcl":"Góa nā in-ūi khòaⁿ-kìⁿ tī siâⁿ-mn̂g ū pang-chān góa ê,  Chiū khí-chhiú kong-kek bô-pē ê kiáⁿ;","tghg":"我若因為看見佇城門有幫助我的，就起手攻擊無父的子；","bklhl":"我若因為看見tī城門有幫贊我ê，就起手攻擊無父ê kiáⁿ；"}},{"book":"伯","chapter":31,"verse":22,"versions":{"unv":"情願我的肩頭從缺盆骨脫落，我的膀臂從羊矢骨折斷。","bklcl":"Goān góa ê chhiú tùi keng-kah lut--lo̍h-khì,  Góa ê chhiú-chat tùi kut chi̍h--khì;","tghg":"願我的手對肩胛甪(lut)落去，我的手節對骨折去。","bklhl":"願我ê手tùi肩胛lut落去，我ê手節tùi骨折去；"}},{"book":"伯","chapter":31,"verse":23,"versions":{"unv":"因　神降的災禍使我恐懼；因他的威嚴，我不能妄為。","bklcl":"In-ūi tùi Siōng-tè lâi ê chai-ē hō͘ góa kiaⁿ-hiâⁿ;  In-ūi I ê ui-giâm, góa tng bōe khí.","tghg":"因為對上帝來的災禍互我驚惶；因為伊的威嚴，我當𣍐起。","bklhl":"因為tùi上帝來ê災厄hō͘我驚惶；因為伊ê威嚴，我當bōe起。"}},{"book":"伯","chapter":31,"verse":24,"versions":{"unv":"我若以黃金為指望，對精金說：你是我的倚靠；","bklcl":"Góa nā ēng n̂g-kim chòe ǹg-bāng,  Tùi hó-kim kóng, Lí sī góa só͘ óa-khò ê;","tghg":"我若用黃金做向望，對好金講：你是我所倚靠的；","bklhl":"我若用黃金做ǹg望，對好金講，你是我所óa靠ê；"}},{"book":"伯","chapter":31,"verse":25,"versions":{"unv":"我若因財物豐裕，因我手多得資財而歡喜；","bklcl":"Góa nā in-ūi châi-bu̍t hong-sēng,  In-ūi Góa ê chhiú thàn chōe-chōe lâi hoaⁿ-hí;","tghg":"我若因為財物豐盛，因為我的手趁多多來歡喜；","bklhl":"我若因為財物豐盛，因為我ê手thàn chōe-chōe來歡喜；"}},{"book":"伯","chapter":31,"verse":26,"versions":{"unv":"我若見太陽發光，明月行在空中，","bklcl":"Góa nā khòaⁿ-kìⁿ ji̍t teh hoat-kng,  Ge̍h kng-kng teh kiâⁿ;","tghg":"我若看見日啲發光，月光光啲行，","bklhl":"我若看見日teh發光，月光光teh行；"}},{"book":"伯","chapter":31,"verse":27,"versions":{"unv":"心就暗暗被引誘，口便親手；","bklcl":"Góa ê sim tī àm-tiong siū ín-iú,  Á-sī góa ê chhùi kap góa ê chhiú saⁿ-chim;","tghg":"我的心佇暗中受引誘，抑是我的嘴及我的手相唚(saⁿ-chim)；","bklhl":"我ê心tī暗中受引誘，á是我ê嘴kap我ê手相chim；"}},{"book":"伯","chapter":31,"verse":28,"versions":{"unv":"這也是審判官當罰的罪孽，又是我背棄在上的　神。","bklcl":"Che iā sī sím-phòaⁿ-si eng-kai pān ê chōe,  In-ūi góa án-ni sī pōe-biū tī téng-bīn ê Siōng-tè.","tghg":"這也是審判司應該辦的罪，因為我按呢是悖謬佇頂面的上帝。","bklhl":"這也是審判司應該辦ê罪，因為我án-ni是悖謬tī頂面ê上帝。"}},{"book":"伯","chapter":31,"verse":29,"versions":{"unv":"我若見恨我的遭報就歡喜，見他遭災便高興；","bklcl":"Góa nā lia̍h oàn-hūn góa--ê ê chai-ē chòe khoài-lo̍k,  Á-sī ūi-tio̍h i tú-tio̍h chai-ē lâi tek-ì;","tghg":"我若掠怨恨我者的災禍做快樂，抑是為著伊抵著(tú-tio̍h)災禍來得意；","bklhl":"我若掠怨恨我ê ê災厄做快樂，á是為tio̍h伊tú-tio̍h災厄來得意；"}},{"book":"伯","chapter":31,"verse":30,"versions":{"unv":"（我沒有容口犯罪，咒詛他的生命；）","bklcl":"(Kî-si̍t góa bô iông-ún góa ê chhùi hoān-chōe,  Chiù-chó͘ kiû hō͘ in sí;)","tghg":"（其實我無容允我的嘴犯罪，咒詛求互𪜶死；）","bklhl":"(其實我無容允我ê嘴犯罪，咒詛求hō͘ in死；)"}},{"book":"伯","chapter":31,"verse":31,"versions":{"unv":"若我帳棚的人未嘗說，誰不以主人的食物吃飽呢？","bklcl":"Nā góa pò͘-pîⁿ-lāi ê lâng bô kóng, Chī-chūi ōe chhē-tio̍h chi̍t-ê bô chia̍h i ê hó-mi̍h kàu pá--ê?","tghg":"若我布棚內的人無講，是誰會尋著一個無食伊的好物到飽者？","bklhl":"若我布棚內ê人無講，是誰能chhē-tio̍h一个無食伊ê好物到飽ê？"}},{"book":"伯","chapter":31,"verse":32,"versions":{"unv":"（從來我沒有容客旅在街上住宿，卻開門迎接行路的人；）","bklcl":"(Chhut-gōa-lâng bô hioh tī ke-lō͘,  Góa kā kiâⁿ-lō͘ ê lâng khui mn̂g;)","tghg":"（出外人無歇佇街路，我給行路的人開門；）","bklhl":"(出外人無歇tī街路，我kā行路ê人開門；)"}},{"book":"伯","chapter":31,"verse":33,"versions":{"unv":"我若像亞當（或譯：別人）遮掩我的過犯，將罪孽藏在懷中；","bklcl":"Góa nā chhin-chhiūⁿ A-tong jia-iám góa ê kè-si̍t,  Khǹg góa ê chōe-gia̍t tī góa ê heng-chêng;","tghg":"我若親像亞當遮掩我的過失，囥(khǹg)我的罪孽(chōe-gia̍t)佇我的胸前；","bklhl":"我若親像亞當遮掩我ê過失，khǹg我ê罪孽tī我ê胸前；"}},{"book":"伯","chapter":31,"verse":34,"versions":{"unv":"因懼怕大眾，又因宗族藐視我使我驚恐，以致閉口無言，杜門不出；","bklcl":"Ūi-tio̍h kiaⁿ tōa-tūi ê chèng-lâng,  Kiaⁿ chong-cho̍k ê biáu-sī,  Tì-kàu chēng-chēng m̄-káⁿ chhut-mn̂g--","tghg":"為著驚大隊的眾人，驚宗族的藐視，致到靜靜呣敢出門；","bklhl":"為tio̍h驚大隊ê眾人，驚宗族ê藐視，致到靜靜m̄敢出門-"}},{"book":"伯","chapter":31,"verse":35,"versions":{"unv":"惟願有一位肯聽我！（看哪，在這裡有我所劃的押，願全能者回答我！）","bklcl":"Goān ū chi̍t-ê teh thiaⁿ góa!  (Khòaⁿ ah, ū góa só͘ ūi ê hō, goān Choân-lêng--ê ìn góa;)  Goān tit-tio̍h góa ê tùi-te̍k só͘ siá ê kò-chn̄g!","tghg":"願有一個啲聽我！（看啊，有我所畫的號，願全能者應我！）","bklhl":"願有一个teh聽我！(看ah，有我所畫ê號，願全能ê應我；) 願得tio̍h我ê對敵所寫ê告狀！"}},{"book":"伯","chapter":31,"verse":36,"versions":{"unv":"願那敵我者所寫的狀詞在我這裡！我必帶在肩上，又綁在頭上為冠冕。","bklcl":"Góa tek-khak beh pē i tī góa ê keng-thâu,  Tì i chòe bián-liû.","tghg":"願得著我的對敵所寫的告狀(kò-chn̄g)！我的確欲背伊佇我的肩頭，戴伊做冕旒。","bklhl":"我的確beh背伊tī我ê肩頭，戴伊做冕旒。"}},{"book":"伯","chapter":31,"verse":37,"versions":{"unv":"我必向他述說我腳步的數目，必如君王進到他面前。","bklcl":"Góa beh tùi I kóng-bêng góa kha-pō͘ ê siàu-gia̍h,  Beh chhin-chhiūⁿ jîn-kun chiū-kūn I.","tghg":"我欲對伊講明我腳步的數額(siàu-gia̍h)，欲親像人君就近伊。","bklhl":"我beh對伊講明我腳步ê數額，beh親像人君就近伊。"}},{"book":"伯","chapter":31,"verse":38,"versions":{"unv":"我若奪取田地，這地向我喊冤，犁溝一同哭泣；","bklcl":"Góa ê chhân-hn̂g nā chhut-siaⁿ kò góa,  Lôe-kau saⁿ-kap thî-khàu;","tghg":"我的田園若出聲告我，犁溝相及啼哭；","bklhl":"我ê田園若出聲告我，犁溝相kap啼哭；"}},{"book":"伯","chapter":31,"verse":39,"versions":{"unv":"我若吃地的出產不給價值，或叫原主喪命；","bklcl":"Góa nā chia̍h i ê chhut-sán, bô hō͘ i kè-chîⁿ,  Á-sī hō͘ gia̍p-chú sit-lo̍h i ê sìⁿ-miā;","tghg":"我若食伊的出產無互伊價錢，抑是互業主失落伊的生命；","bklhl":"我若食伊ê出產，無hō͘伊價錢，á是hō͘業主失落伊ê性命；"}},{"book":"伯","chapter":31,"verse":40,"versions":{"unv":"願這地長蒺藜代替麥子，長惡草代替大麥。約伯的話說完了。","bklcl":"Chiū goān chhì-á hoat-siⁿ thòe sió-be̍h,  Pháiⁿ-chháu hoat-siⁿ lâi thòe tōa-be̍h.  Iok-pek ê ōe bêng-pe̍k lah.","tghg":"就願茦仔(chhì-á)發生替小麥，歹草發生來替大麥。約伯的話明白啦。","bklhl":"就願刺á發生替小麥，pháiⁿ草發生來替大麥。約伯ê話明白lah。"}}]