[{"book":"伯","chapter":15,"verse":1,"versions":{"unv":"提幔人以利法回答說：","bklcl":"Thê-bān lâng Í-lī-hoat ìn kóng,","tghg":"提幔人以利法應講：","bklhl":"Thê-bān人Í-lī-hoat應講，"}},{"book":"伯","chapter":15,"verse":2,"versions":{"unv":"智慧人豈可用虛空的知識回答，用東風充滿肚腹呢？","bklcl":"Tì-hūi ê lâng kiám beh ēng khang-hu ê tì-sek lâi ìn,  Á-sī ēng tang-hong chhiong-móa i ê pak-tó͘ mah?","tghg":"智慧的人豈欲用空虛的智識來應，抑是用東風充滿伊的腹肚嗎？","bklhl":"智慧ê人kiám beh用空虛ê知識來應，á是用東風充滿伊ê腹肚mah？"}},{"book":"伯","chapter":15,"verse":3,"versions":{"unv":"他豈可用無益的話和無濟於事的言語理論呢？","bklcl":"I kiám beh ēng bô lī-ek ê ōe,  Kap bô lō͘-ēng ê ōe lâi piān-lūn mah?","tghg":"伊豈欲用無利益的話及無路用的話來辯論嗎？","bklhl":"伊kiám beh用無利益ê話，kap無路用ê話來辯論mah？"}},{"book":"伯","chapter":15,"verse":4,"versions":{"unv":"你是廢棄敬畏的意，在　神面前阻止敬虔的心。","bklcl":"Lí si̍t-chāi hòe-bô kèng-ùi,  Tī Siōng-tè ê bīn-chêng chó͘-tòng kèng-khiân ê sim.","tghg":"你實在廢無敬畏，佇上帝的面前阻擋敬虔的心。","bklhl":"你實在廢無敬畏，tī上帝ê面前阻擋敬虔ê心。"}},{"book":"伯","chapter":15,"verse":5,"versions":{"unv":"你的罪孽指教你的口；你選用詭詐人的舌頭。","bklcl":"In-ūi lí ê chōe-kòa kà-sī lí ê chhùi,  Lí kéng khúi-chà ê lâng ê chi̍h.","tghg":"因為你的罪過教示你的嘴；你揀詭詐的人的舌。","bklhl":"因為你ê罪過教示你ê嘴，你揀詭詐ê人ê舌。"}},{"book":"伯","chapter":15,"verse":6,"versions":{"unv":"你自己的口定你有罪，並非是我；你自己的嘴見證你的不是。","bklcl":"Tēng lí ê chōe--ê sī lí ê chhùi, m̄-sī góa;  Lí ê chhùi-tûn kan-chèng lí ê m̄-tio̍h.","tghg":"定你的罪的是你的嘴，呣是我；你的嘴唇干證你的呣著。","bklhl":"定你ê罪-ê是你ê嘴，m̄是我；你ê嘴唇干證你ê m̄-tio̍h。"}},{"book":"伯","chapter":15,"verse":7,"versions":{"unv":"你豈是頭一個被生的人嗎？你受造在諸山之先嗎？","bklcl":"Lí sī thâu-chi̍t-ê chhut-sì ê lâng mah?  Á-sī pí chiah-ê soaⁿ khah tāi-seng siū-chō mah?","tghg":"你是頭一個出世的人嗎？抑是比諸個山卡代先受造嗎？","bklhl":"你是頭一个出世ê人mah？á是比 chiah ê山khah事先受造mah？"}},{"book":"伯","chapter":15,"verse":8,"versions":{"unv":"你曾聽見　神的密旨嗎？你還將智慧獨自得盡嗎？","bklcl":"Siōng-tè pì-ba̍t ê chí-ì, lí bat thiaⁿ-kìⁿ mah?  Tì-hūi kiám sī lí to̍k tit mah?","tghg":"上帝秘密(pì-ba̍t)的旨意你曾聽見嗎？智慧豈是你獨得嗎？","bklhl":"上帝秘密ê旨意，你bat聽見mah？智慧kiám是你獨得mah？"}},{"book":"伯","chapter":15,"verse":9,"versions":{"unv":"你知道甚麼是我們不知道的呢？你明白甚麼是我們不明白的呢？","bklcl":"Ū sím-mi̍h lí chai, goán m̄-chai mah?  Á-sī lí bêng-pe̍k, goán bô bêng-pe̍k ah?","tghg":"有甚麼你知，阮呣知嗎？抑是你明白，阮無明白啊？","bklhl":"有甚麼你知，阮m̄知mah？Á是你明白，阮無明白ah？"}},{"book":"伯","chapter":15,"verse":10,"versions":{"unv":"我們這裡有白髮的和年紀老邁的，比你父親還老。","bklcl":"Goán tiong-kan ū thâu-mn̂g pe̍h ê, kap nî-lāu ê,  Pí lí ê lāu-pē iáu khah lāu.","tghg":"阮中間有頭毛白的及年老的，比你的老父猶卡老。","bklhl":"阮中間有頭毛白ê，kap年老ê，比你ê老父iáu khah老。"}},{"book":"伯","chapter":15,"verse":11,"versions":{"unv":"　神用溫和的話安慰你，你以為太小嗎？","bklcl":"Siōng-tè ê an-ùi, í-ki̍p I un-hô khǹg lí ê ōe,  Lí khòaⁿ-chòe sió-khóa mah?","tghg":"上帝的安慰以及伊溫和勸你的話，你看做小可(sió-khóa)嗎？","bklhl":"上帝ê安慰，以及伊溫和勸你ê話，你看做小khóa mah？"}},{"book":"伯","chapter":15,"verse":12,"versions":{"unv":"你的心為何將你逼去？你的眼為何冒出火星，","bklcl":"Lí ê sim siáⁿ-sū lia̍h lí khì?  Lí ê ba̍k-chiu siáⁿ-sū teh gîn?","tghg":"你的心啥事掠你去？你的目睭啥事啲眥(gîn)，","bklhl":"你ê心啥事掠你去？你ê目睭啥事teh gîn？"}},{"book":"伯","chapter":15,"verse":13,"versions":{"unv":"使你的靈反對　神，也任你的口發這言語？","bklcl":"Chiah hō͘ lí ê sîn hoán-tùi Siōng-tè,  Iā hō͘ lí ê chhùi kóng hiah-ê ōe.","tghg":"才互你的神反對上帝，也互你的嘴講許個話？","bklhl":"Chiah hō͘你ê神反對上帝，也hō͘你ê嘴講hiah-ê話。"}},{"book":"伯","chapter":15,"verse":14,"versions":{"unv":"人是甚麼，竟算為潔淨呢？婦人所生的是甚麼，竟算為義呢？","bklcl":"Sè-kan lâng sī sím-mi̍h, ōe sǹg-chòe chheng-khì ah?  Hū-jîn-lâng só͘-siⁿ-ê sī sím-mi̍h, ōe sǹg-chòe kong-gī mah?","tghg":"世間人是甚麼，會算做清氣啊？婦仁人所生的是甚麼，會算做公義嗎？","bklhl":"世間人是甚麼，能算做清氣ah？婦人人所生ê是甚麼，能算做公義mah？"}},{"book":"伯","chapter":15,"verse":15,"versions":{"unv":"　神不信靠他的眾聖者；在他眼前，天也不潔淨，","bklcl":"Khòaⁿ ah, Siōng-tè bô sìn-jīm I ê sèng-ê;  Chiah-ê thiⁿ tī I bīn-chêng iā bô chheng-khì.","tghg":"看啊，上帝無信任伊的聖者；諸個天佇伊面前，也無清氣，","bklhl":"看ah，上帝無信任伊ê聖ê；chiah ê天tī伊面前也無清氣。"}},{"book":"伯","chapter":15,"verse":16,"versions":{"unv":"何況那污穢可憎、喝罪孽如水的世人呢！","bklcl":"Hô-hòng khó-ò͘ⁿ hú-pāi ê lâng,  Lim chōe-ok chhin-chhiūⁿ lim-chúi-ê ah?","tghg":"何況可惡腐敗的人、飲罪惡親像飲水的啊！","bklhl":"何況可惡腐敗ê人，lim罪惡親像lim水ê ah？"}},{"book":"伯","chapter":15,"verse":17,"versions":{"unv":"我指示你，你要聽；我要述說所看見的，","bklcl":"Góa beh chí-sī lí, lí tio̍h thiaⁿ góa;  Góa beh kóng-khí só͘ khòaⁿ-kìⁿ ê.","tghg":"我欲指示你，你著聽我；我欲講起所看見的，","bklhl":"我beh指示你，你tio̍h聽我；我beh講起所看見ê。"}},{"book":"伯","chapter":15,"verse":18,"versions":{"unv":"就是智慧人從列祖所受，傳說而不隱瞞的。","bklcl":"(Chiū-sī tì-hūi ê lâng tùi lia̍t-chó͘ só͘ thoân lâi,  Iā bô ún-ba̍t ê.","tghg":"就是智慧的人對列祖所傳來，也無隱密的。","bklhl":"(就是智慧ê人tùi列祖所傳來，也無隱密ê。"}},{"book":"伯","chapter":15,"verse":19,"versions":{"unv":"（這地惟獨賜給他們，並沒有外人從他們中間經過。）","bklcl":"Chit ê tōe to̍k-to̍k siúⁿ-sù in;  Iā bô gōa-lâng tùi in tiong-kan keng-kè.)","tghg":"（此個地獨獨賞賜𪜶，也無外人對𪜶中間經過。）","bklhl":"Chit ê地獨獨賞賜in；也無外人tùi in中間經過。)"}},{"book":"伯","chapter":15,"verse":20,"versions":{"unv":"惡人一生之日劬勞痛苦；強暴人一生的年數也是如此。","bklcl":"Pháiⁿ-lâng it-seng ê ji̍t-chí sī thòng-khó͘,  Chiū-sī ūi kiông-pō ê lâng só͘ tiāⁿ-tio̍h ê nî-gia̍h.","tghg":"歹人一生的日子是痛苦；就是為強暴的人所定著的年額。","bklhl":"Pháiⁿ人一生ê日子是痛苦，就是為強暴ê人所定tio̍h ê年額。"}},{"book":"伯","chapter":15,"verse":21,"versions":{"unv":"驚嚇的聲音常在他耳中；在平安時，搶奪的必臨到他那裡。","bklcl":"Thang kiaⁿ ê siaⁿ siông-siông tī i hī-khang;  Tī pêng-an ê sî, húi-bia̍t--ê beh kàu i hia.","tghg":"通驚的聲常常佇伊耳孔；佇平安的時，毀滅者欲到伊遐。","bklhl":"Thang驚ê聲常常tī伊耳孔；tī平安ê時，毀滅ê beh到伊hia。"}},{"book":"伯","chapter":15,"verse":22,"versions":{"unv":"他不信自己能從黑暗中轉回；他被刀劍等候。","bklcl":"I m̄-sìn ōe tùi o͘-àm tńg--lâi;  I hō͘ to-kiàm thèng-hāu i.","tghg":"伊呣信會對黑暗轉來；伊互刀劍聽候伊。","bklhl":"伊m̄信能tùi烏暗tńg來；伊hō͘刀劍thèng候伊。"}},{"book":"伯","chapter":15,"verse":23,"versions":{"unv":"他漂流在外求食，說：哪裡有食物呢？他知道黑暗的日子在他手邊預備好了。","bklcl":"I sì-kòe liû thó chia̍h, kóng, Toh-lo̍h ū ah?  I chai ū o͘-àm ê ji̍t piān-piān teh thèng-hāu i.","tghg":"伊四界流討食，講：叨落有啊？伊知有黑暗的日便便啲聽候伊。","bklhl":"伊四界liû討食，講，toh落有ah？伊知有烏暗ê日便便teh thèng候伊。"}},{"book":"伯","chapter":15,"verse":24,"versions":{"unv":"急難困苦叫他害怕，而且勝了他，好像君王預備上陣一樣。","bklcl":"Hoān-lān khùn-khó͘ hō͘ i kiaⁿ-hiâⁿ, koh iâⁿ i;  Chhin-chhiūⁿ kun-ông pī-pān chhut tīn chi̍t-iūⁿ.","tghg":"患難困苦互伊驚惶，閣贏伊，親像君王備辦出陣一樣。","bklhl":"患難困苦hō͘伊驚惶，koh贏伊；親像君王備辦出陣一樣。"}},{"book":"伯","chapter":15,"verse":25,"versions":{"unv":"他伸手攻擊　神，以驕傲攻擊全能者，","bklcl":"In-ūi i chhun-chhiú kong-kek Siōng-tè,  Ēng kiau-ngō͘ khòng-kū Choân-lêng--ê.","tghg":"因為伊伸手攻擊上帝，用驕傲抗拒全能者，","bklhl":"因為伊伸手攻擊上帝，用驕傲抗拒全能ê。"}},{"book":"伯","chapter":15,"verse":26,"versions":{"unv":"挺著頸項，用盾牌的厚凸面向全能者直闖；","bklcl":"I ēng ngī ê ām-kún, kāu ê tîn-pâi,  Cháu-lâi tí-te̍k Choân-lêng--ê.","tghg":"伊用硬的頷頸，厚的盾牌走來抵敵全能者；","bklhl":"伊用硬ê頷頸，厚ê藤牌，走來抵敵全能ê。"}},{"book":"伯","chapter":15,"verse":27,"versions":{"unv":"是因他的臉蒙上脂油，腰積成肥肉。","bklcl":"In-ūi i ê bīn chin pûi,  I ê io pûi kàu ū lâ.","tghg":"因為伊的面真肥，伊的腰肥到有膋(lâ)。","bklhl":"因為伊ê面真肥，伊ê腰肥到有lâ。"}},{"book":"伯","chapter":15,"verse":28,"versions":{"unv":"他曾住在荒涼城邑，無人居住、將成亂堆的房屋。","bklcl":"I khiā-khí tī hong-hòe ê siâⁿ,  Bô lâng khiā-khí ê chhù,  Chiū-sī tit-beh piàn-chòe thô͘-tui ê.","tghg":"伊徛起佇荒廢的城，無人徛起的厝，就是得欲變做土堆的。","bklhl":"伊khiā起tī荒廢ê城，無人khiā起ê厝，就是得beh變做土堆ê。"}},{"book":"伯","chapter":15,"verse":29,"versions":{"unv":"他不得富足，財物不得常存，產業在地上也不加增。","bklcl":"I bōe tit-tio̍h hó-gia̍h, châi-bu̍t bōe tn̂g-tn̂g tī-teh;  In ê thó͘-sán iā bōe siⁿ-thòaⁿ tī tōe--nih.","tghg":"伊𣍐得著好額，財物𣍐長長佇啲，𪜶的土產也𣍐生湠佇地裡。","bklhl":"伊bōe得tio̍h好額，財物bōe長長tī-teh；in ê土產也bōe生湠tī地裡。"}},{"book":"伯","chapter":15,"verse":30,"versions":{"unv":"他不得出離黑暗。火焰要將他的枝子燒乾；因　神口中的氣，他要滅亡（原文是走去）。","bklcl":"I bōe thoat-lī o͘-àm;  Hé-iām beh sio-ta i ê ki,  I beh tùi Siōng-tè chhùi-lāi ê khì lâi bô--khì.","tghg":"伊𣍐脫離黑暗。火焰欲燒乾伊的枝；伊欲對上帝嘴內的氣，來無去。","bklhl":"伊bōe脫離烏暗；火燄beh燒乾伊ê枝，伊beh tùi上帝嘴內ê氣來無去。"}},{"book":"伯","chapter":15,"verse":31,"versions":{"unv":"他不用倚靠虛假欺哄自己，因虛假必成為他的報應。","bklcl":"I m̄-thang óa-khò hu-ké, lâi ka-kī phiàn;  In-ūi hu-ké beh chiâⁿ-chòe i ê pò-èng.","tghg":"伊呣通倚靠虛假來家己騙，因為虛假欲成做伊的報應。","bklhl":"伊m̄-thang óa靠虛假，來家己騙；因為虛假beh成做伊ê報應。"}},{"book":"伯","chapter":15,"verse":32,"versions":{"unv":"他的日期未到之先，這事必成就；他的枝子不得青綠。","bklcl":"I ê ji̍t-kî bē kàu ê tāi-seng, chit ê tāi-chì beh chiâⁿ; I ê ki bōe chhiⁿ-chhùi.","tghg":"伊的日期未到的代先，此個代誌欲成(chiâⁿ)；伊的枝𣍐青翠。","bklhl":"伊ê日期未到ê事先，chit ê tāi-chì beh成；伊ê枝bōe青翠。"}},{"book":"伯","chapter":15,"verse":33,"versions":{"unv":"他必像葡萄樹的葡萄，未熟而落；又像橄欖樹的花，一開而謝。","bklcl":"I beh chhin-chhiūⁿ phû-tô-chhiū, i ê lia̍p bē se̍k chiū lak,  Koh chhin-chhiūⁿ kaⁿ-ná-chhiū lak i ê hoe.","tghg":"伊欲親像葡萄樹，伊的粒未熟就落，閣親像橄欖樹，落伊的花。","bklhl":"伊beh親像葡萄樹，伊ê粒未熟就lak，koh親像橄欖樹lak伊ê花。"}},{"book":"伯","chapter":15,"verse":34,"versions":{"unv":"原來不敬虔之輩必無生育；受賄賂之人的帳棚必被火燒。","bklcl":"Bô khiân-sêng ê lūi tek-khak bô siⁿ-thòaⁿ,  Pò͘-lō͘--ê ê pò͘-pîⁿ, beh hō͘ hé sio--khì.","tghg":"無虔誠的類的確無生湠；賄賂(pò͘-lō͘)者的布棚欲互火燒去。","bklhl":"無虔誠ê類的確無生湠，pò͘賂ê ê布棚，beh hō͘火燒去。"}},{"book":"伯","chapter":15,"verse":35,"versions":{"unv":"他們所懷的是毒害，所生的是罪孽；心裡所預備的是詭詐。","bklcl":"In hoâi-īn chân-hāi, siⁿ-chhut chōe-gia̍t,  Pak-lāi só͘ pī-pān-ê sī khúi-chà.","tghg":"𪜶懷孕殘害，生出罪孽(chōe-gia̍t)；腹內所備辦的是詭詐。","bklhl":"In懷孕殘害，生出罪孽，腹內所備辦ê是詭詐。"}}]