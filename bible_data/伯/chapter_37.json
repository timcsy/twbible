[{"book":"伯","chapter":37,"verse":1,"versions":{"unv":"因此我心戰兢，從原處移動。","bklcl":"In-ūi án-ni góa ê sim pho̍k-pho̍k-chhéng,  Iô-tāng lī-khui pún-ūi.","tghg":"因為按呢我的心噗噗筅(pho̍k-pho̍k-chhéng)，搖動離開本位。","bklhl":"因為án-ni我ê心pho̍k-pho̍k-chhéng ，搖動離開本位。"}},{"book":"伯","chapter":37,"verse":2,"versions":{"unv":"聽啊，　神轟轟的聲音是他口中所發的響聲。","bklcl":"Tio̍h tì-ì thiaⁿ I khū-khū ê siaⁿ,  Í-ki̍p I ê chhùi só͘ chhut ōng ê siaⁿ.","tghg":"著致意聽伊𠲼𠲼(khū-khū)的聲以及伊的嘴所出嗡(ōng)的聲。","bklhl":"Tio̍h致意聽伊khū-khū ê聲，以及伊ê嘴所出旺ê聲。"}},{"book":"伯","chapter":37,"verse":3,"versions":{"unv":"他發響聲震遍天下，發電光閃到地極。","bklcl":"I ê siaⁿ hoat-chhut kàu phó͘ thiⁿ-ē,  I ê tiān sih kàu tōe-ke̍k.","tghg":"伊的聲發出到普天下，伊的電閃(sih)到地極。","bklhl":"伊ê聲發出到普天下，伊ê電sih到地極。"}},{"book":"伯","chapter":37,"verse":4,"versions":{"unv":"隨後人聽見有雷聲轟轟，大發威嚴，雷電接連不斷。","bklcl":"Tè-āu ū siaⁿ khū-khū-háu;  I ēng ui-giâm ê siaⁿ hoat lûi;  I ê siaⁿ chi̍t-ē thiaⁿ-kìⁿ, I bô thêng-chí in.","tghg":"隨後有聲𠲼𠲼哮，伊用威嚴的聲發雷，伊的聲一下聽見，伊無停止𪜶。","bklhl":"Tè後有聲khū-khū哮；伊用威嚴ê聲發雷；伊ê聲一下聽見，伊無停止in。"}},{"book":"伯","chapter":37,"verse":5,"versions":{"unv":"　神發出奇妙的雷聲；他行大事，我們不能測透。","bklcl":"Siōng-tè hoat-chhut lûi ê siaⁿ chin kî-biāu;  I kiâⁿ tōa-sū hō͘ lán bōe chhek-to̍k--tit.","tghg":"上帝發出雷的聲真奇妙；伊行大事，互咱𣍐測𢜬得。","bklhl":"上帝發出雷ê聲真奇妙；伊行大事hō͘咱bōe測度得。"}},{"book":"伯","chapter":37,"verse":6,"versions":{"unv":"他對雪說：要降在地上；對大雨和暴雨也是這樣說。","bklcl":"In-ūi I tùi seh kóng,  Tio̍h lo̍h tī tōe-chiūⁿ;  Tùi kui-chūn ê hō͘,  Kap kui-chūn ê tōa-hō͘, iā sī án-ni kóng.","tghg":"因為伊對雪講：著落佇地上；對歸陣的雨及歸陣的大雨也是按呢講。","bklhl":"因為伊對雪講，tio̍h落tī地上；tùi kui-chūn ê雨，kap kui-chūn ê大雨，也是án-ni講。"}},{"book":"伯","chapter":37,"verse":7,"versions":{"unv":"他封住各人的手，叫所造的萬人都曉得他的作為。","bklcl":"I kìm-chí ta̍k-lâng ê chhiú;  Hō͘ só͘ chō ê lâng lóng ōe chai.","tghg":"伊禁止逐人的手，互所造的人攏會知。","bklhl":"伊禁止ta̍k人ê手；hō͘所造ê人lóng會知。"}},{"book":"伯","chapter":37,"verse":8,"versions":{"unv":"百獸進入穴中，臥在洞內。","bklcl":"Pah-siù ji̍p hia̍t,  Lóng tòa tī in ê tōng.","tghg":"百獸入穴，攏住佇𪜶的洞。","bklhl":"百獸入穴，lóng tòa tī in ê洞。"}},{"book":"伯","chapter":37,"verse":9,"versions":{"unv":"暴風出於南宮；寒冷出於北方。","bklcl":"Tōa-hong tùi i ê hú-khò͘ lâi,  Kôaⁿ-léng tùi pak-hng chhut.","tghg":"大風對伊的府庫來；寒冷(Kôaⁿ-léng)對北方出。","bklhl":"大風對伊ê府庫來，寒冷tùi北方出。"}},{"book":"伯","chapter":37,"verse":10,"versions":{"unv":"　神噓氣成冰；寬闊之水也都凝結。","bklcl":"Tùi Siōng-tè ê pûn-khùi chiū kian-peng,  Khoan-khoah ê chúi chiū kiat-tēng.","tghg":"對上帝的歕氣(pûn-khùi)就堅冰；寬闊的水就結𠕇(kiat-tēng)。","bklhl":"Tùi上帝ê pûn氣就kian冰，寬闊ê水就結tēng。"}},{"book":"伯","chapter":37,"verse":11,"versions":{"unv":"他使密雲盛滿水氣，布散電光之雲；","bklcl":"I hō͘ sip-khì chek-móa tī ba̍t-hûn,  Tián-khui tiān-kng ê hûn;","tghg":"伊互濕氣積滿佇密雲，展開電光的雲；","bklhl":"伊hō͘濕氣積滿tī密雲，展開電光ê雲；"}},{"book":"伯","chapter":37,"verse":12,"versions":{"unv":"這雲是藉他的指引游行旋轉，得以在全地面上行他一切所吩咐的，","bklcl":"Chit-ê sī thàn I ê chí-hui sì-kòe kiâⁿ tńg-se̍h;  Tī sè-kài ê tōe-bīn,  Kiâⁿ I it-chhè só͘ hoan-hù in ê;","tghg":"此個是趁伊的指揮四界行轉踅(tńg-se̍h)，佇世界的地面行伊一切所吩咐𪜶的，","bklhl":"Chit ê是thàn伊ê指揮四界行轉旋(tńg-se̍h)；tī世界ê地面，行伊一切所吩咐in ê；"}},{"book":"伯","chapter":37,"verse":13,"versions":{"unv":"或為責罰，或為潤地，或為施行慈愛。","bklcl":"He̍k-sī ūi-tio̍h chek-hoa̍t, he̍k-sī ūi-tio̍h lūn-te̍k tōe,  He̍k-sī ūi-tio̍h si-hêng chû-ài, chiah hō͘ i lâi.","tghg":"或是為著責罰，或是為著潤澤地，或是為著施行慈愛才互伊來。","bklhl":"或是為tio̍h責罰，或是為tio̍h潤澤地，或是為tio̍h施行慈愛，chiah hō͘伊來。"}},{"book":"伯","chapter":37,"verse":14,"versions":{"unv":"約伯啊，你要留心聽，要站立思想　神奇妙的作為。","bklcl":"Iok-pek ah, lí tio̍h liû-sim lâi thiaⁿ;  Tio̍h khiā-teh lâi siūⁿ Siōng-tè kî-biāu ê sū.","tghg":"約伯啊，你著留心來聽，著徛啲來想上帝奇妙的事。","bklhl":"約伯ah，你tio̍h留心來聽；tio̍h khiā-teh來想上帝奇妙ê事。"}},{"book":"伯","chapter":37,"verse":15,"versions":{"unv":"　神如何吩咐這些，如何使雲中的電光照耀，你知道嗎？","bklcl":"Siōng-tè cháiⁿ-iūⁿ hoan-hù chiah-ê?  Cháiⁿ-iūⁿ hō͘ hûn-tiong ê tiān-kng chiò-chhut, lí chai mah?","tghg":"上帝怎樣吩咐諸個，怎樣互雲中的電光照出，你知嗎？","bklhl":"上帝怎樣吩咐chiah ê？怎樣hō͘雲中ê電光照出，你知mah？"}},{"book":"伯","chapter":37,"verse":16,"versions":{"unv":"雲彩如何浮於空中，那知識全備者奇妙的作為，你知道嗎？","bklcl":"Hûn cháiⁿ-iūⁿ pho͘-pîⁿ tī khong-tiong;  Hit ê tì-sek chiâu-pī--ê kî-biāu ê sū, lí chai mah?","tghg":"雲怎樣舖平佇空中，彼個智識齊備的奇妙的事，你知嗎？","bklhl":"雲怎樣鋪平tī空中；hit ê知識齊備ê奇妙ê事，你知mah？"}},{"book":"伯","chapter":37,"verse":17,"versions":{"unv":"南風使地寂靜，你的衣服就如火熱，你知道嗎？","bklcl":"Thó͘-tōe in-ūi lâm-hong chēng-chēng ê sî,  Lí ê i-ho̍k cháiⁿ-iūⁿ sio-lō, lí chai mah?","tghg":"土地因為南風靜靜的時，你的衣服怎樣燒烙(sio-lō)，你知嗎？","bklhl":"土地因為南風靜靜ê時，你ê衣服怎樣燒lō，你知mah？"}},{"book":"伯","chapter":37,"verse":18,"versions":{"unv":"你豈能與　神同鋪穹蒼嗎？這穹蒼堅硬，如同鑄成的鏡子。","bklcl":"Lí kiám ōe kap I saⁿ-kap pho͘ kiong-chhong mah?  Chit ê kiong-chhong kian-tēng, chhin-chhiūⁿ chù-chiâⁿ ê kiàⁿ.","tghg":"你豈會及伊相及舖穹蒼嗎？此個穹蒼堅𠕇(tēng)，親像鑄成的鏡。","bklhl":"你kiám會kap伊相kap鋪穹蒼mah？chit ê穹蒼堅定，親像鑄成ê鏡。"}},{"book":"伯","chapter":37,"verse":19,"versions":{"unv":"我們愚昧不能陳說；請你指教我們該對他說甚麼話。","bklcl":"Goán in-ūi gû-gōng bōe hiáu tit pâi-lia̍t goán ê ōe;  Lí tio̍h kà-sī goán eng-kai tùi lí kóng sím-mi̍h.","tghg":"阮因為愚戇𣍐曉得排列阮的話；你著教示阮應該對你講甚麼。","bklhl":"阮因為愚戇bōe曉得排列阮ê話；你tio̍h教示阮應該對你講甚麼。"}},{"book":"伯","chapter":37,"verse":20,"versions":{"unv":"人豈可說：我願與他說話？豈有人自願滅亡嗎？","bklcl":"Kiám tio̍h pò I chai, góa beh kóng mah?  Lâng kiám ài siū bia̍t-bô mah?","tghg":"豈著報伊知：我欲講嗎？人豈愛受滅無嗎？","bklhl":"Kiám tio̍h報伊知，我beh講mah？人kiám ài受滅無mah？"}},{"book":"伯","chapter":37,"verse":21,"versions":{"unv":"現在有雲遮蔽，人不得見穹蒼的光亮；但風吹過，天又發晴。","bklcl":"Taⁿ lâng bô khòaⁿ-kìⁿ kiong-chhong-lāi chhàn-lān ê kng;  To̍k-to̍k hong tùi teh kè, chiū hō͘ i chheng-chhái.","tghg":"今人無看見穹蒼內燦爛的光；獨獨風對啲過，就互伊清彩。","bklhl":"Taⁿ人無看見穹蒼內燦爛ê光；獨獨風tùi teh過，就hō͘伊清彩。"}},{"book":"伯","chapter":37,"verse":22,"versions":{"unv":"金光出於北方，在　神那裡有可怕的威嚴。","bklcl":"Kim ê kng tùi pak-hng chhut-lâi;  Siōng-tè ū ui-giâm thang kiaⁿ.","tghg":"金的光對北方出來，上帝有威嚴通驚。","bklhl":"金ê光tùi北方出來；上帝有威嚴thang驚。"}},{"book":"伯","chapter":37,"verse":23,"versions":{"unv":"論到全能者，我們不能測度；他大有能力，有公平和大義，必不苦待人。","bklcl":"Choân-lêng--ê, lán bōe-ōe chhek-to̍k I;  I ū tōa lêng-le̍k, ū kong-pêng chhiong-móa kong-gī, bô beh khó͘-chhó͘ lâng.","tghg":"全能者，咱𣍐會測𢜬伊；伊有大能力，有公平充滿公義，無欲苦楚人。","bklhl":"全能ê，咱bōe能測度伊；伊有大能力，有公平充滿公義，無beh苦楚人。"}},{"book":"伯","chapter":37,"verse":24,"versions":{"unv":"所以，人敬畏他；凡自以為心中有智慧的人，他都不顧念。","bklcl":"Só͘-í lâng kèng-ùi I;  I bô khòaⁿ ū tì-hūi ê sim--ê.","tghg":"所以，人敬畏伊；伊無看有智慧的心者。","bklhl":"所以人敬畏伊；伊無看有智慧ê心ê。"}}]