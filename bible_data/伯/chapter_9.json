[{"book":"伯","chapter":9,"verse":1,"versions":{"unv":"約伯回答說：","bklcl":"Iok-pek ìn kóng,","tghg":"約伯應講：","bklhl":"約伯應講，"}},{"book":"伯","chapter":9,"verse":2,"versions":{"unv":"我真知道是這樣；但人在　神面前怎能成為義呢？","bklcl":"Góa chin-chiàⁿ chai sī án-ni;  In-ūi lâng tī Siōng-tè ê bīn-chêng, thái ōe sǹg-chòe-gī ah?","tghg":"我真正知是按呢；因為人佇上帝的面前豈(thái)會算做義啊？","bklhl":"我真正知是án-ni；因為人tī上帝ê面前，thái能算做義ah？"}},{"book":"伯","chapter":9,"verse":3,"versions":{"unv":"若願意與他爭辯，千中之一也不能回答。","bklcl":"Nā beh kap I piān-lūn,  Chheng-hāng iā bōe ìn I chi̍t-hāng.","tghg":"若欲及伊辯論，千項也𣍐應伊一項。","bklhl":"若beh kap伊辯論，千項也bōe應伊一項。"}},{"book":"伯","chapter":9,"verse":4,"versions":{"unv":"他心裡有智慧，且大有能力。誰向　神剛硬而得亨通呢？","bklcl":"I ê sim sī tì-hūi, I ê la̍t sī tōa;  Chī-chūi tí-khòng I, iā tit-tio̍h an-jiân?","tghg":"伊的心是智慧，伊的力是大。是誰抵抗伊也得著安然？","bklhl":"伊ê心是智慧，伊ê力是大；是誰抵抗伊，也得tio̍h安然？"}},{"book":"伯","chapter":9,"verse":5,"versions":{"unv":"他發怒，把山翻倒挪移，山並不知覺。","bklcl":"I î-sóa soaⁿ, soaⁿ iā m̄-chai;  I siū-khì tiong, hō͘ soaⁿ pang--lo̍h-khì.","tghg":"伊移徙山，山也呣知，伊受氣中互山崩落去。","bklhl":"伊移徙山，山也m̄知；伊受氣中，hō͘山崩落去。"}},{"book":"伯","chapter":9,"verse":6,"versions":{"unv":"他使地震動，離其本位，地的柱子就搖撼。","bklcl":"I hō͘ tōe tín-tāng, lī-khui  i ê pún-ūi,  Tōe ê thiāu chiū iô-choah.","tghg":"伊互地振動，離開伊的本位，地的柱就搖泏(iô-choah)。","bklhl":"伊hō͘地振動，離開伊ê本位，地ê柱就搖choah。"}},{"book":"伯","chapter":9,"verse":7,"versions":{"unv":"他吩咐日頭不出來，就不出來，又封閉眾星。","bklcl":"I bēng-lēng ji̍t, ji̍t chiū bô chhut;  Koh hong-ba̍t chèng chhiⁿ.","tghg":"伊命令日，日就無出，閣封密眾星。","bklhl":"伊命令日，日就無出；koh封密眾星。"}},{"book":"伯","chapter":9,"verse":8,"versions":{"unv":"他獨自鋪張蒼天，步行在海浪之上。","bklcl":"I ka-kī thí-khui thiⁿ;  Koh kiâⁿ-ta̍h tī hái-éng ê téng-bīn.","tghg":"伊家己展開天，閣行踏佇海湧的頂面。","bklhl":"伊家己thí開天；koh行踏tī海湧ê頂面。"}},{"book":"伯","chapter":9,"verse":9,"versions":{"unv":"他造北斗、參星、昴星，並南方的密宮；","bklcl":"I chhòng-chō Pak-táu,  Chham-chhiⁿ,  Báu-chhiⁿ, kap lâm-hng ê bi̍t-kiong.","tghg":"伊創造北斗、參星、昴星(Báu-chhiⁿ)，及南方的密宮；","bklhl":"伊創造北斗、參星、卯星，kap南方ê密宮。"}},{"book":"伯","chapter":9,"verse":10,"versions":{"unv":"他行大事，不可測度，行奇事，不可勝數。","bklcl":"I kiâⁿ tāi-chì tōa kàu bōe chhek-to̍k-tit, Kiâⁿ kî-sū sǹg-bōe-liáu.","tghg":"伊行代誌大，到𣍐測𢜬得，行奇事，算𣍐了。","bklhl":"伊行tāi-chí大到bōe測度得，行奇事算bōe了。"}},{"book":"伯","chapter":9,"verse":11,"versions":{"unv":"他從我旁邊經過，我卻不看見；他在我面前行走，我倒不知覺。","bklcl":"Khòaⁿ ah, I tùi góa chia keng-kè, góa iā bô khòaⁿ-kìⁿ,  I kiâⁿ kè--khì, góa iā m̄-chai.","tghg":"看啊，伊對我遮經過，我也無看見；伊行過去，我也呣知。","bklhl":"看ah，伊tùi我chia經過，我也無看見，伊行過去，我也m̄知。"}},{"book":"伯","chapter":9,"verse":12,"versions":{"unv":"他奪取，誰能阻擋？誰敢問他：你做甚麼？","bklcl":"Khòaⁿ ah, I chhiúⁿ-khì, chī-chūi ōe chó͘-tòng I?  Chī-chūi káⁿ mn̄g I, Lí chòe sím-mi̍h?","tghg":"看啊，伊搶去，是誰會阻擋伊？是誰敢問伊：你做甚麼？","bklhl":"看ah，伊搶去，是誰能阻擋伊？Chī-chūi敢問伊，你做甚麼？"}},{"book":"伯","chapter":9,"verse":13,"versions":{"unv":"　神必不收回他的怒氣；扶助拉哈伯的，屈身在他以下。","bklcl":"Siōng-tè tek-khak bô siu-hôe I ê siū-khì,  Hû-chō͘ La̍h-hap-pek ê, khut-lo̍h tī I ê ē-bīn.","tghg":"上帝的確無收回伊的受氣；扶助拉哈伯的，屈落(khut-lo̍h)佇伊的下面。","bklhl":"上帝的確無收回伊ê受氣，扶助La̍h-hap-pek ê，屈落tī伊ê下面。"}},{"book":"伯","chapter":9,"verse":14,"versions":{"unv":"既是這樣，我怎敢回答他，怎敢選擇言語與他辯論呢？","bklcl":"Hô-hòng góa thái-thó káⁿ ìn I, Á-sī kéng sím-mi̍h ōe lâi kap I piān-lūn?","tghg":"何況，我豈可(thái-thó)敢應伊，抑是揀甚麼話來及伊辯論？","bklhl":"何況我thái-thó敢應伊，á是揀甚麼話來kap伊辯論？"}},{"book":"伯","chapter":9,"verse":15,"versions":{"unv":"我雖有義，也不回答他，只要向那審判我的懇求。","bklcl":"Góa sui-jiân sī kong-gī, iā m̄-káⁿ ìn I;  To̍k-to̍k tùi sím-phòaⁿ góa--ê kiû-un.","tghg":"我雖然是公義，也呣敢應伊，獨獨對審判我者求恩。","bklhl":"我雖然是公義，也m̄敢應伊；獨獨對審判我ê求恩。"}},{"book":"伯","chapter":9,"verse":16,"versions":{"unv":"我若呼籲，他應允我；我仍不信他真聽我的聲音。","bklcl":"Góa nā kiû-kiò I, I nā ìn góa,  Góa iā m̄-sìn I ū thiaⁿ góa ê siaⁿ.","tghg":"我若求叫伊，伊若應我；我也呣信伊有聽我的聲。","bklhl":"我若求叫伊，伊若應我，我也m̄信伊有聽我ê聲。"}},{"book":"伯","chapter":9,"verse":17,"versions":{"unv":"他用暴風折斷我，無故地加增我的損傷。","bklcl":"In-ūi I ēng tōa-hong phah góa;  Bô iân-kò͘ ke-thiⁿ góa ê siong.","tghg":"因為伊用大風拍我，無緣故加添我的傷。","bklhl":"因為伊用大風phah我；無緣故加添我ê傷。"}},{"book":"伯","chapter":9,"verse":18,"versions":{"unv":"我就是喘一口氣，他都不容，倒使我滿心苦惱。","bklcl":"I m̄ iông-ún góa chhoán chi̍t-ê khùi;  To̍k-to̍k ēng khó͘ chhiong-móa góa.","tghg":"伊呣容允我喘一個氣，獨獨用苦充滿我。","bklhl":"伊m̄容允我喘一个氣；獨獨用苦充滿我。"}},{"book":"伯","chapter":9,"verse":19,"versions":{"unv":"若論力量，他真有能力！若論審判，他說誰能將我傳來呢？","bklcl":"Nā lūn kiông-béng, khòaⁿ ah, I ê la̍t tī-chia,  Nā lūn sím-phòaⁿ, chī-chūi ōe kā góa tiāⁿ-tio̍h kî-ji̍t?","tghg":"若論強猛，看啊，伊的力佇遮！若論審判，是誰會給我定著期日？","bklhl":"若論強猛，看ah，伊ê力tī-chia，若論審判，是誰能kā我定tio̍h期日？"}},{"book":"伯","chapter":9,"verse":20,"versions":{"unv":"我雖有義，自己的口要定我為有罪；我雖完全，我口必顯我為彎曲。","bklcl":"Góa sui-jiân chòe-gī, góa ka-kī ê chhùi beh tēng góa ê chōe;  Góa sui-jiân oân-choân, i beh hián-bêng góa ê hêng-ge̍k.","tghg":"我雖然做義，我家己的嘴欲定我的罪；我雖然完全，伊欲顯明我的橫逆(hêng-ge̍k)。","bklhl":"我雖然做義，我家己ê嘴beh定我ê罪；我雖然完全，伊beh顯明我ê橫逆。"}},{"book":"伯","chapter":9,"verse":21,"versions":{"unv":"我本完全，不顧自己；我厭惡我的性命。","bklcl":"Góa sī oân-choân-ê, góa bô kò͘ ka-kī;  Góa khòaⁿ-khin góa ê oa̍h-miā.","tghg":"我是完全的，我無顧家己；我看輕我的活命。","bklhl":"我是完全ê，我無顧家己；我看輕我ê活命。"}},{"book":"伯","chapter":9,"verse":22,"versions":{"unv":"善惡無分，都是一樣；所以我說，完全人和惡人，他都滅絕。","bklcl":"Thong-thong sī chi̍t-iūⁿ, só͘-í góa kóng,  Oân-choân--ê kap kiâⁿ-pháiⁿ-ê, I lóng châu-bia̍t.","tghg":"通通是一樣，所以我講，完全者及行歹者，伊攏剿滅(châu-bia̍t)。","bklhl":"通通是一樣，所以我講，完全ê kap行pháiⁿ-ê，伊lóng剿滅。"}},{"book":"伯","chapter":9,"verse":23,"versions":{"unv":"若忽然遭殺害之禍，他必戲笑無辜的人遇難。","bklcl":"Chai-ē nā hut-jiân phah-sí lâng,  I chiū thí-chhiò bô-chōe ê lâng tú-tio̍h chhì-liān.","tghg":"災禍若忽然拍死人，伊就恥笑無罪的人抵著(tú-tio̍h)試煉，","bklhl":"災厄若忽然phah死人，伊就恥笑無罪ê人tú-tio̍h試煉。"}},{"book":"伯","chapter":9,"verse":24,"versions":{"unv":"世界交在惡人手中；蒙蔽世界審判官的臉，若不是他，是誰呢？","bklcl":"Sè-kài kau-hù tī pháiⁿ-lâng ê chhiú;  I jia-khàm sím-phòaⁿ-si ê bīn;  Nā m̄-sī I, sī chī-chūi ah?","tghg":"世界交付佇歹人的手；伊遮蓋審判司的面，若呣是伊，是是誰啊？","bklhl":"世界交付tī pháiⁿ人ê手；伊遮蓋審判司ê面；若m̄是伊，是是誰 ah？"}},{"book":"伯","chapter":9,"verse":25,"versions":{"unv":"我的日子比跑信的更快，急速過去，不見福樂。","bklcl":"Góa ê ji̍t-chí pí cháu-bûn-su--ê khah-kín,  Kín-kín kè--khì, bô khòaⁿ-kìⁿ sím-mi̍h hok-khì.","tghg":"我的日子比走文書者卡緊，緊緊過去，無看見甚麼福氣。","bklhl":"我ê日子比走文書ê khah緊，緊緊過去，無看見甚麼福氣。"}},{"book":"伯","chapter":9,"verse":26,"versions":{"unv":"我的日子過去如快船，如急落抓食的鷹。","bklcl":"Kín-kín kè-khì chhin-chhiūⁿ khoài-chûn;  Koh chhin-chhiūⁿ eng kín-kín pe--lo̍h-khì la̍k-mi̍h.","tghg":"緊緊過去親像快船，閣親像鷹緊緊飛落去搙物(la̍k-mi̍h)。","bklhl":"緊緊過去親像快船；koh親像鷹緊緊飛落去la̍k物。"}},{"book":"伯","chapter":9,"verse":27,"versions":{"unv":"我若說：我要忘記我的哀情，除去我的愁容，心中暢快；","bklcl":"Góa nā kóng beh bōe-kì-tit góa ê ai-oàn,  Beh kóe góa ê iu-iông chòe hoaⁿ-hí;","tghg":"我若講：欲𣍐記得我的哀怨，欲解(kóe)我的憂容，做歡喜；","bklhl":"我若講beh bōe記得我ê哀怨，beh改我ê憂容做歡喜；"}},{"book":"伯","chapter":9,"verse":28,"versions":{"unv":"我因愁苦而懼怕，知道你必不以我為無辜。","bklcl":"Góa chiū kiaⁿ góa chiah-ê iu-khó͘;  In-ūi góa chai Lí tek-khak bô lia̍h góa chòe bô-chōe.","tghg":"我就驚我諸個憂苦，因為我知你的確無掠我做無罪。","bklhl":"我就驚我chiah ê憂苦；因為我知你的確無掠我做無罪。"}},{"book":"伯","chapter":9,"verse":29,"versions":{"unv":"我必被你定為有罪，我何必徒然勞苦呢？","bklcl":"Góa beh siū tēng-chōe,  Góa siáⁿ-sū khang-khang tio̍h-bôa ah?","tghg":"我欲受定罪，我啥事空空著磨啊？","bklhl":"我beh受定罪，我啥事空空tio̍h磨ah？"}},{"book":"伯","chapter":9,"verse":30,"versions":{"unv":"我若用雪水洗身，用鹼潔淨我的手，","bklcl":"Góa nā ēng seh ê chúi ka-kī sóe,  Ēng kiⁿ chheng-khì góa ê chhiú,","tghg":"我若用雪的水家己洗，用鹼(kiⁿ)清氣我的手，","bklhl":"我若用雪ê水家己洗，用鹼(kiⁿ)清氣我ê手，"}},{"book":"伯","chapter":9,"verse":31,"versions":{"unv":"你還要扔我在坑裡，我的衣服都憎惡我。","bklcl":"Lí beh hiat góa tī kau-á-tóe,  Góa ê saⁿ iā beh iàm-ò͘ⁿ góa.","tghg":"你欲㧒(hiat)我佇溝仔底，我的衫也欲厭惡我。","bklhl":"你beh hiat我tī溝á底，我ê衫也beh厭惡我。"}},{"book":"伯","chapter":9,"verse":32,"versions":{"unv":"他本不像我是人，使我可以回答他，又使我們可以同聽審判。","bklcl":"In-ūi I m̄-sī sè-kan lâng chhin-chhiūⁿ góa, hō͘ góa thang ìn I,  Iā hō͘ goán thang tùi-sìn.","tghg":"因為伊呣是世間人親像我，互我通應伊，也互阮通對訊(tùi-sìn)。","bklhl":"因為伊m̄是世間人親像我，hō͘我thang應伊，也hō͘阮thang對訊。"}},{"book":"伯","chapter":9,"verse":33,"versions":{"unv":"我們中間沒有聽訟的人可以向我們兩造按手。","bklcl":"Goán tiong-kan bô ū phòaⁿ-toàn--ê, Thang hō͘ goán jī-pí hâng-ho̍k i.","tghg":"阮中間無有判斷者，通互阮二彼(jī-pí)降服伊。","bklhl":"阮中間無有判斷ê，Thang hō͘阮二彼(jī-pí)降服伊。"}},{"book":"伯","chapter":9,"verse":34,"versions":{"unv":"願他把杖離開我，不使驚惶威嚇我。","bklcl":"Goān I sóa I ê koáiⁿ-á lî-khui góa,  Bô ēng I ê ui-giâm hō͘ góa kiaⁿ;","tghg":"願伊徙伊的柺仔離開我，無用伊的威嚴互我驚。","bklhl":"願伊徙伊ê柺á 離開我，無用伊ê威嚴hō͘我驚；"}},{"book":"伯","chapter":9,"verse":35,"versions":{"unv":"我就說話，也不懼怕他，現在我卻不是那樣。","bklcl":"Góa chiū káⁿ kóng, iā bô kiaⁿ I;  Chóng-sī góa pún m̄-sī hit-khoán.","tghg":"我就敢講，也無驚伊，總是我本呣是彼款。","bklhl":"我就敢講，也無驚伊；總是我本m̄是hit款。"}}]