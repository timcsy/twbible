[{"book":"伯","chapter":33,"verse":1,"versions":{"unv":"約伯啊，請聽我的話，留心聽我一切的言語。","bklcl":"Iok-pek ah, taⁿ chhiáⁿ lí thiaⁿ góa ê ōe,  Liû-sim thiaⁿ góa it-chhè ê giân-gú.","tghg":"約伯啊，今請你聽我的話，留心聽我一切的言語。","bklhl":"約伯ah，taⁿ請你聽我ê話，留心聽我一切ê言語。"}},{"book":"伯","chapter":33,"verse":2,"versions":{"unv":"我現在開口，用舌發言。","bklcl":"Khòaⁿ ah, góa taⁿ khui góa ê chhùi,  Góa ê chi̍h tī chhùi-lāi teh kóng.","tghg":"看啊，我今開我的嘴，我的舌佇嘴內啲講。","bklhl":"看ah，我taⁿ開我ê嘴，我ê舌tī嘴內teh講。"}},{"book":"伯","chapter":33,"verse":3,"versions":{"unv":"我的言語要發明心中所存的正直；我所知道的，我嘴唇要誠實地說出。","bklcl":"Góa ê ōe beh kóng-chhut góa sim-lāi ê chèng-ti̍t,  Góa ê chhùi-tûn beh láu-si̍t kóng-chhut só͘ chai ê.","tghg":"我的話欲講出我心內的正直；我的嘴唇欲老實講出所知的。","bklhl":"我ê話beh講出我心內ê正直，我ê嘴唇beh老實講出所知ê。"}},{"book":"伯","chapter":33,"verse":4,"versions":{"unv":"　神的靈造我；全能者的氣使我得生。","bklcl":"Siōng-tè ê Sîn chhòng-chō góa;  Choân-lêng--ê ê khì hō͘ góa tit-tio̍h oa̍h.","tghg":"上帝的神創造我；全能者的氣互我得著活。","bklhl":"上帝ê神創造我；全能ê ê氣hō͘我得tio̍h活。"}},{"book":"伯","chapter":33,"verse":5,"versions":{"unv":"你若回答我，就站起來，在我面前陳明。","bklcl":"Lí nā ōe, chiū tio̍h ìn góa,  Khí-lâi khiā pâi-lia̍t tī góa ê bīn-chêng.","tghg":"你若會，就著應我，起來徛排列佇我的面前。","bklhl":"你若會，就tio̍h應我，起來khiā排列tī我ê面前。"}},{"book":"伯","chapter":33,"verse":6,"versions":{"unv":"我在　神面前與你一樣，也是用土造成。","bklcl":"Khòaⁿ ah, góa tī Siōng-tè ê bīn-chêng kap lí chi̍t-iūⁿ,  Iā sī ēng thô͘ ni̍h-chiâⁿ-ê.","tghg":"看啊，我佇上帝的面前及你一樣，也是用土勒成(ni̍h-chiâⁿ)的。","bklhl":"看ah，我tī上帝ê面前kap你一樣，也是用土ni̍h成ê。"}},{"book":"伯","chapter":33,"verse":7,"versions":{"unv":"我不用威嚴驚嚇你，也不用勢力重壓你。","bklcl":"Khòaⁿ ah, góa bô ēng ui-giâm hō͘ lí kiaⁿ, Iā bô ēng góa ê sè-le̍k teh--lí.","tghg":"看啊，我無用威嚴互你驚，也無用我的勢力壓(teh)你。","bklhl":"看ah，我無用威嚴hō͘你驚，也無用我ê勢力teh你。"}},{"book":"伯","chapter":33,"verse":8,"versions":{"unv":"你所說的，我聽見了，也聽見你的言語，說：","bklcl":"Lí só͘ kóng-ê, góa si̍t-chāi ū thiaⁿ-kìⁿ,  Iā ū thiaⁿ-kìⁿ lí ê ōe ê siaⁿ, kóng,","tghg":"你所講的，我實在有聽見，也有聽見你的話的聲，講：","bklhl":"你所講ê，我實在有聽見，也有聽見你ê話ê聲，講，"}},{"book":"伯","chapter":33,"verse":9,"versions":{"unv":"我是清潔無過的，我是無辜的；在我裡面也沒有罪孽。","bklcl":"Góa sī chheng-khì, bô kè-sit,  Góa sī chheng-pe̍k, tī góa sim-lāi iā bô chōe.","tghg":"我是清氣，無過失；我是清白，佇我心內也無罪。","bklhl":"我是清氣，無過失，我是清白，tī我心內也無罪。"}},{"book":"伯","chapter":33,"verse":10,"versions":{"unv":"　神找機會攻擊我，以我為仇敵，","bklcl":"Khòaⁿ ah, I chhē khàng-khiah lâi kong-kek góa,  Lia̍h góa chòe I ê tùi-te̍k.","tghg":"看啊，伊尋空隙(khàng-khiah)來攻擊我，掠我做伊的對敵，","bklhl":"看ah，伊chhē空隙來攻擊我，掠我做伊ê對敵。"}},{"book":"伯","chapter":33,"verse":11,"versions":{"unv":"把我的腳上了木狗，窺察我一切的道路。","bklcl":"I ēng kha-khàu khàu góa ê kha,  Tì-ì khòaⁿ góa it-chhè ê lō͘.","tghg":"伊用腳銬銬我的腳，致意看我一切的路。","bklhl":"伊用腳銬哭我ê腳，致意看我一切ê路。"}},{"book":"伯","chapter":33,"verse":12,"versions":{"unv":"我要回答你說：你這話無理，因　神比世人更大。","bklcl":"Khòaⁿ ah, kóng kàu che, lí sī put-gī, góa beh ìn lí;  In-ūi Siōng-tè pí lâng khah-tōa.","tghg":"看啊，講到這，你是不義，我欲應你，因為上帝比人卡大。","bklhl":"看ah，講到這，你是不義，我beh應你；因為上帝比人khah大。"}},{"book":"伯","chapter":33,"verse":13,"versions":{"unv":"你為何與他爭論呢？因他的事都不對人解說？","bklcl":"Lí siáⁿ-sū kap I saⁿ-chiⁿ?  In-ūi I ê sū I lóng bô kóe-bêng.","tghg":"你啥事及伊相爭？因為伊的事伊攏無解明？","bklhl":"你啥事kap伊相爭？因為伊ê事伊lóng無解明。"}},{"book":"伯","chapter":33,"verse":14,"versions":{"unv":"　神說一次、兩次，世人卻不理會。","bklcl":"In-ūi Siōng-tè kóng chi̍t-pái,  Iā nn̄g-pái, chóng-sī lâng bô tì-ì.","tghg":"因為上帝講一擺、也二擺，總是人無致意。","bklhl":"因為上帝講一pái，也兩pái，總是人無致意。"}},{"book":"伯","chapter":33,"verse":15,"versions":{"unv":"人躺在床上沉睡的時候，　神就用夢和夜間的異象，","bklcl":"Lâng tó tī bîn-chhn̂g khùn,  Kàu i khùn tāng-bîn ê sî,  Tī bîn-bāng-tiong, mî--sî ê īⁿ-siōng,","tghg":"人倒佇眠床睏到伊睏重眠的時，佇眠夢中，暝時的異象，","bklhl":"人倒tī眠床睏，到伊睏重眠ê時，tī眠夢中，暝時ê異象，"}},{"book":"伯","chapter":33,"verse":16,"versions":{"unv":"開通他們的耳朵，將當受的教訓印在他們心上，","bklcl":"I khui in ê hī-khang,  Khàm-ìn tī in só͘ siū ê kà-sī.","tghg":"伊開𪜶的耳孔，蓋印佇𪜶所受的教示，","bklhl":"伊開in ê耳孔，蓋印tī in所受ê教示。"}},{"book":"伯","chapter":33,"verse":17,"versions":{"unv":"好叫人不從自己的謀算，不行驕傲的事（原文是將驕傲向人隱藏），","bklcl":"Beh hō͘ lâng kóe-ōaⁿ só͘ kè-e̍k ê sū,  At-chí lâng ê kiau-ngō͘.","tghg":"欲互人改換所計劃(kè-e̍k)的事，遏止(at-chí)人的驕傲，","bklhl":"Beh hō͘人改換所計畫ê事，遏(at)止人ê驕傲。"}},{"book":"伯","chapter":33,"verse":18,"versions":{"unv":"攔阻人不陷於坑裡，不死在刀下。","bklcl":"Chó͘-chí i ê oa̍h-miā bô lo̍h chhim-khiⁿ, Iā i ê sìⁿ-miā bô tùi to-kiàm lâi sí.","tghg":"阻止伊的活命無落深坑，也伊的生命無對刀劍來死。","bklhl":"阻止伊ê活命無落深坑，也伊ê性命無tùi刀劍來死。"}},{"book":"伯","chapter":33,"verse":19,"versions":{"unv":"人在床上被懲治，骨頭中不住地疼痛，","bklcl":"Lâng tī bîn-chhn̂g--nih siū thàng-thiàⁿ ê kéng-kài;  Tī i ê kut-lāi chhin-chhiūⁿ kau-chiàn bô soah.","tghg":"人佇眠床裡受痛疼的境界，佇伊的骨內親像交戰無息(soah)，","bklhl":"人tī眠床裡受痛疼ê警戒；tī伊ê骨內親像交戰無soah。"}},{"book":"伯","chapter":33,"verse":20,"versions":{"unv":"以致他的口厭棄食物，心厭惡美味。","bklcl":"Tì-kàu i ê oa̍h-miā iàm-chiān chia̍h-mi̍h,  I ê sim-sîn iàm-ò͘ⁿ hó-bī.","tghg":"致到伊的生命厭賤食物(chia̍h-mi̍h)，伊的心神厭惡好味。","bklhl":"致到伊ê活命厭賤食物，伊ê心神厭惡好味。"}},{"book":"伯","chapter":33,"verse":21,"versions":{"unv":"他的肉消瘦，不得再見；先前不見的骨頭都凸出來。","bklcl":"I ê bah siau-sán, bô thang khòaⁿ-kìⁿ;  Pêng-sò͘ bô khòaⁿ-kìⁿ ê kut, taⁿ lóng thóng-chhut.","tghg":"伊的肉消瘦，無通看見；平素無看見的骨今攏凸出(thóng-chhut)。","bklhl":"伊ê肉消瘦，無thang看見；平素無看見ê骨，taⁿ lóng thóng出。"}},{"book":"伯","chapter":33,"verse":22,"versions":{"unv":"他的靈魂臨近深坑；他的生命近於滅命的。","bklcl":"I ê sìⁿ-miā kūn tī chhim-khiⁿ;  I ê oa̍h-miā kūn tī hiah-ê bia̍t-bô sìⁿ-miā ê.","tghg":"伊的生命近佇深坑；伊的活命近佇許個滅無生命的。","bklhl":"伊ê性命近tī深坑；伊ê活命近tī hiah-ê滅無性命ê。"}},{"book":"伯","chapter":33,"verse":23,"versions":{"unv":"一千天使中，若有一個作傳話的與　神同在，指示人所當行的事，","bklcl":"Nā ū chi̍t ê sù-chiá kap i tī-teh,  Chiū-sī chi̍t-chheng-tiong ê chi̍t-ê, thòe i kóng-ōe-ê,  Chiong lâng só͘ tio̍h-chòe-ê chí-sī i;","tghg":"若有一個使者及伊佇啲，就是一千中的一個，替伊講話的，將人所著做的指示伊；","bklhl":"若有一个使者kap伊tī-teh，就是一千中ê一个，替伊講話ê，將人所tio̍h做ê指示伊；"}},{"book":"伯","chapter":33,"verse":24,"versions":{"unv":"　神就給他開恩，說：救贖他免得下坑；我已經得了贖價。","bklcl":"I chiū si-un hō͘ i, kóng, Kiù i bián-tit lo̍h chhim-khiⁿ,  Góa í-keng chhē-tio̍h sio̍k-hôe i ê.","tghg":"伊就施恩互伊，講：救伊免得落深坑；我已經尋著贖回伊的。","bklhl":"伊就施恩hō͘伊，講，救伊免得落深坑，我已經chhē-tio̍h贖回伊ê。"}},{"book":"伯","chapter":33,"verse":25,"versions":{"unv":"他的肉要比孩童的肉更嫩；他就返老還童。","bklcl":"I ê bah pí gín-ná ê bah khah iù-nńg;  I beh ho̍k-tò siàu-liân ê ji̍t-chí.","tghg":"伊的肉比囝仔的肉卡幼軟；伊欲復倒少年的日子。","bklhl":"伊ê肉比gín-ná ê肉khah幼軟；伊beh復到少年ê日子。"}},{"book":"伯","chapter":33,"verse":26,"versions":{"unv":"他禱告　神，　神就喜悅他，使他歡呼朝見　神的面；　神又看他為義。","bklcl":"I beh kî-tó Siōng-tè, Siōng-tè hoaⁿ-hí i;  Kìⁿ-tio̍h I ê bīn lâi hoaⁿ-hí;  I koh sǹg hit-lâng chòe-gī.","tghg":"伊欲祈禱上帝，上帝歡喜伊，見著伊的面來歡喜；伊閣算彼人做義。","bklhl":"伊beh祈禱上帝，上帝歡喜伊；見tio̍h伊ê面來歡喜；伊koh算hit人做義。"}},{"book":"伯","chapter":33,"verse":27,"versions":{"unv":"他在人前歌唱說：我犯了罪，顛倒是非，這竟與我無益。","bklcl":"I tī lâng ê bīn-chêng chhiùⁿ-koa kóng, Góa ū hoān-chōe, tian-tò sī-hui, bô lī-ek góa.","tghg":"伊佇人的面前唱歌講：我有犯罪，顛倒是非，無利益我。","bklhl":"伊tī人ê面前唱歌講，我有犯罪，顛倒是非，無利益我。"}},{"book":"伯","chapter":33,"verse":28,"versions":{"unv":"　神救贖我的靈魂免入深坑；我的生命也必見光。","bklcl":"I kiù-sio̍k góa ê sìⁿ-miā, bián-lo̍h chhim-khiⁿ;  Góa ê oa̍h-miā iā beh khòaⁿ-kìⁿ kng.","tghg":"伊救贖我的生命免落深坑；我的活命也欲看見光。","bklhl":"伊救贖我ê性命，免落深坑；我ê活命也beh看見光。"}},{"book":"伯","chapter":33,"verse":29,"versions":{"unv":"　神兩次、三次向人行這一切的事，","bklcl":"Khòaⁿ ah, chiah-ê it-chhè ê sū Siōng-tè kiâⁿ tī lâng,  Nn̄g-pái, saⁿ-pái.","tghg":"看啊，諸個一切的事上帝行佇人二擺、三擺，","bklhl":"看ah，chiah ê一切ê事上帝行tī人，兩pái，三pái。"}},{"book":"伯","chapter":33,"verse":30,"versions":{"unv":"為要從深坑救回人的靈魂，使他被光照耀，與活人一樣。","bklcl":"Ūi-tio̍h beh tùi chhim-khiⁿ kiù i ê sìⁿ-miā tò-tńg,  Hō͘ i tit-tio̍h oa̍h-miā ê kng chiò i.","tghg":"為著欲對深坑救伊的生命倒轉，互伊得著活命的光照伊。","bklhl":"為tio̍h beh tùi深坑救伊ê性命倒tńg，hō͘伊得tio̍h活命ê光照伊。"}},{"book":"伯","chapter":33,"verse":31,"versions":{"unv":"約伯啊，你當側耳聽我的話，不要作聲，等我講說。","bklcl":"Iok-pek ah, lí tio̍h àⁿ hī-khang thiaⁿ góa ê ōe,  Tio̍h chēng-chēng, góa chiū beh kóng.","tghg":"約伯啊，你著俯耳孔聽我的話，著靜靜，我就欲講。","bklhl":"約伯ah，你tio̍h àⁿ耳孔聽我ê話，tio̍h靜靜，我就beh講。"}},{"book":"伯","chapter":33,"verse":32,"versions":{"unv":"你若有話說，就可以回答我；你只管說，因我願以你為是。","bklcl":"Lí nā ū ōe thang kóng, chiū ìn góa;  Chòe lí kóng, in-ūi góa ài lia̍h lí chòe gī.","tghg":"你若有話通講，就應我；做你講，因為我愛掠你做義。","bklhl":"你若有話thang講，就應我；做你講，因為我ài掠你做義。"}},{"book":"伯","chapter":33,"verse":33,"versions":{"unv":"若不然，你就聽我說；你不要作聲，我便將智慧教訓你。","bklcl":"Nā bô, lí tio̍h thiaⁿ góa kóng, lí tio̍h chēng-chēng,  Góa beh kà lí tì-hūi.","tghg":"若無，你著聽我講；你著靜靜，我欲教你智慧。","bklhl":"若無，你tio̍h聽我講，你tio̍h靜靜，我beh教你智慧。"}}]