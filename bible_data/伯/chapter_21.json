[{"book":"伯","chapter":21,"verse":1,"versions":{"unv":"約伯回答說：","bklcl":"Iok-pek ìn kóng,","tghg":"約伯應講：","bklhl":"約伯應講，"}},{"book":"伯","chapter":21,"verse":2,"versions":{"unv":"你們要細聽我的言語，就算是你們安慰我。","bklcl":"Lín tio̍h tì-ì thiaⁿ góa ê ōe,  Ēng chit-ê chòe lín ê an-ùi.","tghg":"恁著致意聽我的話，用此個做恁的安慰。","bklhl":"Lín tio̍h致意聽我ê話，用chit ê做lín ê安慰。"}},{"book":"伯","chapter":21,"verse":3,"versions":{"unv":"請寬容我，我又要說話；說了以後，任憑你們嗤笑吧！","bklcl":"Chhiáⁿ khoan-iông góa, góa beh koh kóng,  Góa kóng-liáu, kù-chāi lí ki-chhì.","tghg":"請寬容我，我欲閣講；我講了，據在你譏刺！","bklhl":"請寬容我，我beh koh講，我講了，kù-chāi你譏刺。"}},{"book":"伯","chapter":21,"verse":4,"versions":{"unv":"我豈是向人訴冤？為何不焦急呢？","bklcl":"Lūn-kàu góa, góa kiám-sī tùi lâng ai-oàn?  Góa ê sim-sîn cháiⁿ-iūⁿ bô tio̍h-kip ah?","tghg":"論到我，我豈是對人哀怨？我的心神怎樣無著急啊？","bklhl":"論到我，我kiám是對人哀怨？我ê心神怎樣無著急ah？"}},{"book":"伯","chapter":21,"verse":5,"versions":{"unv":"你們要看著我而驚奇，用手摀口。","bklcl":"Lín tio̍h khòaⁿ góa lâi gông-ngia̍h,  Ēng chhiú ng-chhùi.","tghg":"恁著看我來卬愕，用手掩(ng)嘴。","bklhl":"Lín tio̍h看我來gông-ngia̍h，用手掩嘴。"}},{"book":"伯","chapter":21,"verse":6,"versions":{"unv":"我每逢思想，心就驚惶，渾身戰兢。","bklcl":"Góa nā siūⁿ-tio̍h, chiū kiaⁿ,  Thong seng-khu ngia̍uh-ngia̍uh-chhoah.","tghg":"我若想著，就驚，通身軀愕愕惙(ngia̍uh-ngia̍uh-chhoah)。","bklhl":"我若想tio̍h，就驚，thong身軀ngia̍uh-ngia̍uh-chhoah。"}},{"book":"伯","chapter":21,"verse":7,"versions":{"unv":"惡人為何存活，享大壽數，勢力強盛呢？","bklcl":"Pháiⁿ-lâng siáⁿ-sū oa̍h-teh, chia̍h tn̂g hè-siū,  Sè-le̍k kiông-sēng ah?","tghg":"歹人啥事活啲，食長歲壽，勢力強盛啊？","bklhl":"Pháiⁿ人啥事活teh，食長歲壽，勢力強盛ah？"}},{"book":"伯","chapter":21,"verse":8,"versions":{"unv":"他們眼見兒孫，和他們一同堅立。","bklcl":"In khòaⁿ-kìⁿ kiáⁿ-sun, kap in pîⁿ-pîⁿ sêng-li̍p;  In ê hō͘-è tī in ê ba̍k-chiu-chêng iā sī án-ni.","tghg":"𪜶看見子孫及𪜶平平成立，𪜶的後裔佇𪜶的目睭前也是按呢。","bklhl":"In看見kiáⁿ孫，kap in平平成立；in ê後裔tī in ê目睭前也是án-ni。"}},{"book":"伯","chapter":21,"verse":9,"versions":{"unv":"他們的家宅平安無懼；　神的杖也不加在他們身上。","bklcl":"In ê ke-koàn an-jiân bô kiaⁿ;  Siōng-tè ê koáiⁿ iā bô phah in.","tghg":"𪜶的家眷安然無驚；上帝的枴也無拍𪜶。","bklhl":"In ê家眷安然無驚；上帝ê柺也無phah in。"}},{"book":"伯","chapter":21,"verse":10,"versions":{"unv":"他們的公牛孳生而不斷絕；母牛下犢而不掉胎。","bklcl":"In ê gû-káng siⁿ-thòaⁿ bô tn̄g,  In ê gû-bú siⁿ-kiáⁿ, iā bô tūi-thai.","tghg":"𪜶的牛牨(káng)生湠無斷；𪜶的牛母生子也無墜胎。","bklhl":"In ê牛káng生湠無斷，in ê牛母生kiáⁿ，也無墮胎。"}},{"book":"伯","chapter":21,"verse":11,"versions":{"unv":"他們打發小孩子出去，多如羊群；他們的兒女踴躍跳舞。","bklcl":"In chhe gín-ná chhut-khì, chhin-chhiūⁿ iûⁿ-kûn,  In ê kiáⁿ-jî sì-kòe tiô-thiàu.","tghg":"𪜶差囝仔出去，親像羊群；𪜶的子兒四界趒跳(tiô-thiàu)。","bklhl":"In差gín-ná出去，親像羊群，in ê kiáⁿ兒四界tiô跳。"}},{"book":"伯","chapter":21,"verse":12,"versions":{"unv":"他們隨著琴鼓歌唱，又因簫聲歡喜。","bklcl":"In tè lin-long-kó͘ kap khîm lâi chhiùⁿ-koa,  Koh in-ūi phín-siau ê siaⁿ lâi hoaⁿ-hí.","tghg":"𪜶隨鈴瓏鼓及琴來唱歌，閣因為𥰔簫(phín-siau)的聲來歡喜。","bklhl":"In tè lin-long鼓kap琴來唱歌，koh因為品簫ê聲來歡喜。"}},{"book":"伯","chapter":21,"verse":13,"versions":{"unv":"他們度日諸事亨通，轉眼下入陰間。","bklcl":"In tō͘ kè ji̍t, sū-sū heng-thong; ba̍k-nih-kú lo̍h im-kan.","tghg":"𪜶度過日事事亨通，目𥍉久落陰間。","bklhl":"In度過日，事事興通；目nih久落陰間。"}},{"book":"伯","chapter":21,"verse":14,"versions":{"unv":"他們對　神說：離開我們吧！我們不願曉得你的道。","bklcl":"In tùi Siōng-tè kóng, Tio̍h lī-khui goán,  Goán m̄ ài bat Lí ê lō͘.","tghg":"𪜶對上帝講：著離開阮！阮呣愛識你的路。","bklhl":"In對上帝講，tio̍h離開阮，阮m̄ ài bat你ê路。"}},{"book":"伯","chapter":21,"verse":15,"versions":{"unv":"全能者是誰，我們何必事奉他呢？求告他有甚麼益處呢？","bklcl":"Choân-lêng-ê sī chī-chūi, hō͘ goán tio̍h ho̍k-sāi I ah?   Goán kî-kiû I, ū sím-mi̍h lī-ek ah?","tghg":"全能者是是誰，互阮著服事伊啊？阮祈求伊有甚麼利益啊？","bklhl":"全能ê是是誰，hō͘阮tio̍h服事伊ah？阮祈求伊，有甚麼利益ah？"}},{"book":"伯","chapter":21,"verse":16,"versions":{"unv":"看哪，他們亨通不在乎自己；惡人所謀定的離我好遠。","bklcl":"Khòaⁿ ah, in ê hok-khì m̄-sī tī in ê chhiú;  Goān pháiⁿ-lâng ê kè-bô͘ lī-khui góa hn̄g-hn̄g.","tghg":"看啊，𪜶的福氣呣是佇𪜶的手；願歹人的計謀離開我遠遠。","bklhl":"看ah，in ê福氣m̄是tī in ê手；願pháiⁿ人ê計謀離開我遠遠。"}},{"book":"伯","chapter":21,"verse":17,"versions":{"unv":"惡人的燈何嘗熄滅？患難何嘗臨到他們呢？　神何嘗發怒，向他們分散災禍呢？","bklcl":"Pháiⁿ-lâng ê teng beh hoa, chai-ē kàu tī in;  Siōng-tè ê siū-khì hō͘ in tú-tio̍h kan-khó͘, ū jōa-chōe pái ah?","tghg":"歹人的燈欲熄(hoa)？災禍到佇𪜶？上帝的受氣互𪜶抵著(tú-tio̍h)艱苦，有偌多擺啊？","bklhl":"Pháiⁿ人ê燈beh hoa，災厄到tī in；上帝ê受氣hō͘ in tú-tio̍h艱苦，有jōa-chōe pái ah？"}},{"book":"伯","chapter":21,"verse":18,"versions":{"unv":"他們何嘗像風前的碎秸，如暴風颳去的糠秕呢？","bklcl":"In chhin-chhiūⁿ hong-chêng ê chháu-á-iù,  Chhin-chhiūⁿ kông-hong chhe--khì ê chho͘-khng ū jōa-chōe pái ah?","tghg":"𪜶親像風前的草仔幼，親像狂風吹去的粗糠有偌多擺啊？","bklhl":"In親像風前ê草á幼，親像狂風吹去ê粗糠有jōa-chōe pái ah？"}},{"book":"伯","chapter":21,"verse":19,"versions":{"unv":"你們說：　神為惡人的兒女積蓄罪孽；我說：不如本人受報，好使他親自知道。","bklcl":"Lín kóng, Siōng-tè chiong i ê chōe-ok kā i ê kiáⁿ chek-chū teh;  Góa kóng, M̄-ta̍t-tio̍h pò-èng i pún-sin hō͘ i ka-kī chai;","tghg":"恁講：上帝將伊的罪惡給伊的子積聚啲；我講：呣值著報應伊本身，互伊家己知。","bklhl":"Lín講，上帝將伊ê罪惡kā伊ê kiáⁿ積聚teh；我講，m̄值tio̍h報應伊本身hō͘伊家己知；"}},{"book":"伯","chapter":21,"verse":20,"versions":{"unv":"願他親眼看見自己敗亡，親自飲全能者的忿怒。","bklcl":"Hō͘ i chhin-ba̍k khòaⁿ-kìⁿ ka-kī pāi-hoāi,  Pún-sin lim Choân-lêng-ê ê siū-khì.","tghg":"互伊親目看見家己敗壞，本身飲全能者的受氣。","bklhl":"Hō͘伊親目看見家己敗壞，本身lim全能ê ê受氣。"}},{"book":"伯","chapter":21,"verse":21,"versions":{"unv":"他的歲月既盡，他還顧他本家嗎？","bklcl":"I ê nî-ge̍h pòaⁿ-tiong-tn̂g choa̍t-tn̄g,  Kè-sì-liáu, i tī i ê ke ū sím-mi̍h khoài-lo̍k ah?","tghg":"伊的年月半中長絕斷，過世了(liáu)，伊佇伊的家有甚麼快樂啊？","bklhl":"伊ê年月半中長絕斷，過世了，伊tī伊ê家有甚麼快樂ah？"}},{"book":"伯","chapter":21,"verse":22,"versions":{"unv":"　神既審判那在高位的，誰能將知識教訓他呢？","bklcl":"Siōng-tè sím-phòaⁿ hiah-ê tī koâiⁿ-ūi ê,  Chī-chūi ōe chiong tì-sek kà-sī I ah?","tghg":"上帝審判許個佇高位的，是誰會將智識教示伊啊？","bklhl":"上帝審判hiah-ê tī高位ê，是誰能將知識教示伊ah？"}},{"book":"伯","chapter":21,"verse":23,"versions":{"unv":"有人至死身體強壯，盡得平靖安逸；","bklcl":"Ū lâng kàu-sí khùi-la̍t chiâu-pī,  Móa-móa tit-tio̍h pêng-chēng an-jiân.","tghg":"有人到死氣力齊備，滿滿得著平靜安然；","bklhl":"有人到死氣力齊備，滿滿得tio̍h平靜安然。"}},{"book":"伯","chapter":21,"verse":24,"versions":{"unv":"他的奶桶充滿，他的骨髓滋潤。","bklcl":"I ê heng-ha̍h chin pûi,  I ê kut-chhé lūn-te̍k.","tghg":"伊的胸脇(heng-ha̍h)真肥，伊的骨髓(kut-chhé)潤澤。","bklhl":"伊ê胸ha̍h真肥，伊ê骨髓潤澤。"}},{"book":"伯","chapter":21,"verse":25,"versions":{"unv":"有人至死心中痛苦，終身未嘗福樂的滋味；","bklcl":"Ū-lâng kàu-sí, sim thòng-khó͘,  Lóng bē-bat chhì-tio̍h hok-khì.","tghg":"有人到死心痛苦，攏未曾試著福氣；","bklhl":"有人到死，心痛苦，lóng bē-bat試tio̍h福氣。"}},{"book":"伯","chapter":21,"verse":26,"versions":{"unv":"他們一樣躺臥在塵土中，都被蟲子遮蓋。","bklcl":"In lóng chi̍t-iūⁿ tó tī thô͘--nih,  Hō͘ thâng khàm-ba̍t.","tghg":"𪜶攏一樣倒佇土裡，互蟲蓋密。","bklhl":"In lóng一樣倒tī土裡，hō͘蟲蓋密。"}},{"book":"伯","chapter":21,"verse":27,"versions":{"unv":"我知道你們的意思，並誣害我的計謀。","bklcl":"Khòaⁿ ah, góa chai lín ê ì-sù,  Kap lín oan-óng góa ê kè-bô͘.","tghg":"看啊，我知恁的意思，及恁冤枉我的計謀。","bklhl":"看ah，我知lín ê意思，kap lín冤枉我ê計謀。"}},{"book":"伯","chapter":21,"verse":28,"versions":{"unv":"你們說：霸者的房屋在哪裡？惡人住過的帳棚在哪裡？","bklcl":"In-ūi lín kóng, Pà-ông ê chhù tī toh-lo̍h?  Pháiⁿ-lâng pêng-sî khiā-khí ê chhù tī toh-lo̍h?","tghg":"因為恁講：霸王的厝佇叨落？歹人平時徛起的厝佇叨落？","bklhl":"因為lín講，霸王ê厝tī toh落？pháiⁿ人平時khiā起ê厝tī toh落？"}},{"book":"伯","chapter":21,"verse":29,"versions":{"unv":"你們豈沒有詢問過路的人嗎？不知道他們所引的證據嗎？","bklcl":"Lín bô mn̄g kè-lō͘ ê lâng mah?  Kiám bōe jīn-tit in ê chèng-kù mah?","tghg":"恁無問過路的人嗎？豈𣍐認得𪜶的證據嗎？","bklhl":"Lín無問過路 ê人mah？Kiám bōe認得in ê證據mah？"}},{"book":"伯","chapter":21,"verse":30,"versions":{"unv":"就是惡人在禍患的日子得存留，在發怒的日子得逃脫。","bklcl":"Chiū-sī pháiⁿ-lâng tī chai-ē ê ji̍t tit-tio̍h lâu-teh,  Tī siū-khì ê ji̍t tit-tio̍h thoat-lī.","tghg":"就是歹人佇災禍的日得著留啲，佇受氣的日得著脫離。","bklhl":"就是pháiⁿ人tī災厄ê日得tio̍h留teh，tī受氣ê日得tio̍h脫離。"}},{"book":"伯","chapter":21,"verse":31,"versions":{"unv":"他所行的，有誰當面給他說明？他所做的，有誰報應他呢？","bklcl":"I só͘-kiâⁿ-ê, chī-chūi tng-bīn kóng i?  I só͘-chòe-ê, chī-chūi pò-èng i?","tghg":"伊所行的，是誰當面講伊？伊所做的，是誰報應伊？","bklhl":"伊所行ê，是誰當面講伊？伊所做ê，是誰報應伊？"}},{"book":"伯","chapter":21,"verse":32,"versions":{"unv":"然而他要被抬到塋地；並有人看守墳墓。","bklcl":"Chóng-sī i ōe hō͘ lâng kng kàu thióng-soaⁿ,  Koh ū kò͘-siú--ê tī i ê bōng.","tghg":"總是伊會互人扛到塚山(thióng-soaⁿ)；閣有顧守者佇伊的墓。","bklhl":"總是伊會hō͘人抬到塚山，koh有顧守ê tī伊ê墓。"}},{"book":"伯","chapter":21,"verse":33,"versions":{"unv":"他要以谷中的土塊為甘甜；在他以先去的無數，在他以後去的更多。","bklcl":"Soaⁿ-kok ê thô͘-oân i lia̍h-chòe tiⁿ;  Beh ū chèng-lâng tè tī i ê āu-bīn,  Chhin-chhiūⁿ tī i tāi-seng--ê bōe-sǹg-tit.","tghg":"山谷的土丸伊掠做甜；欲有眾人隨佇伊的後面，親像佇伊代先者𣍐算得。","bklhl":"山谷ê土丸伊掠做甜；beh有眾人tè tī伊ê後面，親像tī伊事先ê bōe算得。"}},{"book":"伯","chapter":21,"verse":34,"versions":{"unv":"你們對答的話中既都錯謬，怎麼徒然安慰我呢？","bklcl":"Lín só͘ ìn-tap ê ōe khêng-chin lóng sī ké,  Lín cháiⁿ-iūⁿ khang-khang an-ùi góa ah?","tghg":"恁所應答的話窮真(khêng-chin)攏是假，恁怎樣空空安慰我啊？","bklhl":"Lín所應答ê話窮(khêng)真lóng是假，lín怎樣空空安慰我ah？"}}]