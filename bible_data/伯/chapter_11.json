[{"book":"伯","chapter":11,"verse":1,"versions":{"unv":"拿瑪人瑣法回答說：","bklcl":"Ná-má lâng Só-hoat ìn kóng,","tghg":"拿瑪人瑣法應講：","bklhl":"Ná-má人Só-hoat應講，"}},{"book":"伯","chapter":11,"verse":2,"versions":{"unv":"這許多的言語豈不該回答嗎？多嘴多舌的人豈可稱為義嗎？","bklcl":"Ōe hiah chōe, kiám m̄-tio̍h ìn mah?  Kāu-ōe ê lâng, kiám thang chheng-chòe-gī mah?","tghg":"話許多豈呣著應嗎？厚話的人豈通稱做義嗎？","bklhl":"話hiah chōe，kiám m̄-tio̍h應mah？Kāu話ê人，kiám thang稱做義mah？"}},{"book":"伯","chapter":11,"verse":3,"versions":{"unv":"你誇大的話豈能使人不作聲嗎？你戲笑的時候豈沒有人叫你害羞嗎？","bklcl":"Lí teh khoa-kháu, lâng kiám tio̍h chēng-chēng mah?  Lí teh thí-chhiò ê sî, bô lâng hō͘ lí kiàn-siàu mah?","tghg":"你啲誇口人豈著靜靜嗎？你啲恥笑的時無人互你見誚嗎？","bklhl":"你teh誇口，人kiám tio̍h靜靜mah？你teh恥笑ê時，無人hō͘你見笑mah？"}},{"book":"伯","chapter":11,"verse":4,"versions":{"unv":"你說：我的道理純全；我在你眼前潔淨。","bklcl":"Lí kóng, Góa ê tō-lí sûn-choân, Góa tī lí ê ba̍k-chiu-chêng chheng-khì.","tghg":"你講：我的道理純全；我佇你的目睭前清氣。","bklhl":"你講，我ê道理純全，我tī你ê目睭前清氣。"}},{"book":"伯","chapter":11,"verse":5,"versions":{"unv":"惟願　神說話；願他開口攻擊你，","bklcl":"Chóng-sī goān Siōng-tè kóng-ōe,  Koh khui I ê chhùi piān-pok lí;","tghg":"總是願上帝講話；閣開伊的嘴辯駁你，","bklhl":"總是願上帝講話，koh開伊ê嘴辯駁你；"}},{"book":"伯","chapter":11,"verse":6,"versions":{"unv":"並將智慧的奧祕指示你；他有諸般的智識。所以當知道　神追討你比你罪孽該得的還少。","bklcl":"Chí-sī lí tì-hūi ê ò-biāu,  Che tì-hūi ū ta̍k-poaⁿ ê kong-hāu;  Lí tio̍h chai Siōng-tè bô lóng-chóng kì-tit lí ê chōe-kòa.","tghg":"指示你智慧的奧妙；這智慧有逐般的功效。你著知上帝無攏總記得你的罪過。","bklhl":"指示你智慧ê奧妙，這智慧有ta̍k般ê功效；你tio̍h知上帝無lóng總記得你ê罪過。"}},{"book":"伯","chapter":11,"verse":7,"versions":{"unv":"你考察就能測透　神嗎？你豈能盡情測透全能者嗎？","bklcl":"Lí kiám-ōe chhek-to̍k Siōng-tè ê ò-biāu mah?  Lí kiám-ōe chhek-to̍k Choân-lêng-ê kàu thiat-tí mah?","tghg":"你豈會測𢜬上帝的奧妙嗎？你豈會測𢜬全能者到徹底(thiat-tí)嗎？","bklhl":"你kiám能測度上帝ê奧妙mah？你kiám能測度全能ê到徹底mah？"}},{"book":"伯","chapter":11,"verse":8,"versions":{"unv":"他的智慧高於天，你還能做甚麼？深於陰間，你還能知道甚麼？","bklcl":"I koâiⁿ chhin-chhiūⁿ thiⁿ, lí iáu ōe chòe sím-mi̍h?  Pí im-kan khah-chhim, lí iáu ōe chai sím-mi̍h?","tghg":"伊高親像天，你猶會做甚麼？比陰間卡深，你猶會知甚麼？","bklhl":"伊高親像天，你iáu會做甚麼？比陰間khah深，你iáu會知甚麼？"}},{"book":"伯","chapter":11,"verse":9,"versions":{"unv":"其量比地長，比海寬。","bklcl":"I ê liōng sī pí tōe khah-tn̂g,  Pí hái khah-khoah.","tghg":"伊的量是比地卡長，比海卡闊。","bklhl":"伊ê量(liōng)是比地khah長，比海khah闊。"}},{"book":"伯","chapter":11,"verse":10,"versions":{"unv":"他若經過，將人拘禁，招人受審，誰能阻擋他呢？","bklcl":"I nā keng-kè, lâi koaiⁿ-kìm lâng,  Tiàu lâng sím-phòaⁿ, chī-chūi ōe chó͘-tòng I ah?","tghg":"伊若經過，來關禁人，召人審判，是誰會阻擋伊啊？","bklhl":"伊若經過，來關禁人，召人審判，是誰能阻擋伊ah？"}},{"book":"伯","chapter":11,"verse":11,"versions":{"unv":"他本知道虛妄的人；人的罪孽，他雖不留意，還是無所不見。","bklcl":"In-ūi I chai hu-kè ê lâng;  Sui-jiân bô chù-ì, iā lóng khòaⁿ-kìⁿ chōe-kòa.","tghg":"因為伊知虛假的人；雖然無注意，也攏看見罪過。","bklhl":"因為伊知虛假ê人；雖然無注意，也lóng看見罪過。"}},{"book":"伯","chapter":11,"verse":12,"versions":{"unv":"空虛的人卻毫無知識；人生在世好像野驢的駒子。","bklcl":"Khang-hu ê lâng lóng bô sim-su,  Lâng chhut-sì chhin-chhiūⁿ iá-lû ê lû-kiáⁿ.","tghg":"空虛的人攏無心思；人出世親像野驢的驢子。","bklhl":"空虛ê人lóng無心思，人出世親像野驢ê驢kiáⁿ。"}},{"book":"伯","chapter":11,"verse":13,"versions":{"unv":"你若將心安正，又向主舉手；","bklcl":"Lí nā toan-chiàⁿ lí ê sim,  Koh ǹg I kia̍h-khí chhiú;","tghg":"你若端正你的心，閣向伊攑起手；","bklhl":"你若端正你ê心，koh ǹg伊kia̍h起手；"}},{"book":"伯","chapter":11,"verse":14,"versions":{"unv":"你手裡若有罪孽，就當遠遠地除掉，也不容非義住在你帳棚之中。","bklcl":"Lí ê chhiú-lāi nā ū chōe-kòa, chiū tio̍h tû-khì hn̄g-hn̄g,  Iā m̄-thang iông-ún put-gī tiàm tī lí ê pò͘-pîⁿ lāi.","tghg":"你的手內若有罪過，就著除去遠遠，也呣通容允不義踮佇你的布棚內。","bklhl":"你ê手內若有罪過，就tio̍h除去遠遠，也m̄-thang容允不義tiàm tī你ê布棚內。"}},{"book":"伯","chapter":11,"verse":15,"versions":{"unv":"那時，你必仰起臉來毫無斑點；你也必堅固，無所懼怕。","bklcl":"Hit-sî lí tek-khak kia̍h-khí lí bô hâ-chhû ê bīn;  Lí iā beh khiā-chāi, lóng bô kiaⁿ-hiâⁿ.","tghg":"彼時，你的確攑起你無瑕疵的面；你也欲徛在，攏無驚惶。","bklhl":"Hit時你的確kia̍h起你無瑕疵ê面；你也beh khiā在，lóng無驚惶。"}},{"book":"伯","chapter":11,"verse":16,"versions":{"unv":"你必忘記你的苦楚，就是想起也如流過去的水一樣。","bklcl":"In-ūi lí beh bōe-kì-tit lí ê kan-khó͘;  Chiū nā kì-tit, iā chhin-chhiūⁿ chúi lâu-kè--khì chi̍t-iūⁿ.","tghg":"因為你欲𣍐記得你的艱苦，就若記得也親像水流過去一樣。","bklhl":"因為你beh bōe記得你ê艱苦；就若記得，也親像水流過去一樣。"}},{"book":"伯","chapter":11,"verse":17,"versions":{"unv":"你在世的日子要比正午更明，雖有黑暗仍像早晨。","bklcl":"Lí ê seng-hoa̍t khah-iâⁿ ji̍t-tiong-tàu,  Sui-jiân àm, iû-goân chhin-chhiūⁿ chá-khí-sî.","tghg":"你的生活卡贏日中晝(tàu)，雖然暗猶原親像早起時。","bklhl":"你ê生活khah贏日中晝，雖然暗，猶原親像早起時。"}},{"book":"伯","chapter":11,"verse":18,"versions":{"unv":"你因有指望就必穩固，也必四圍巡查，坦然安息。","bklcl":"Lí beh an-ún, in-ūi ū só͘ ǹg-bāng;  Lí beh sì-kòe sûn-khòaⁿ, chiū thang an-sim khùn.","tghg":"你欲安穩因為有所向望；你欲四界巡看，就通安心睏。","bklhl":"你beh安穩，因為有所ǹg望；你beh四界巡看，就thang安心睏。"}},{"book":"伯","chapter":11,"verse":19,"versions":{"unv":"你躺臥，無人驚嚇，且有許多人向你求恩。","bklcl":"Lí beh tó-teh, iā bô ū phah-kiaⁿ lí ê,  Koh ū chōe-chōe lâng tùi lí kiû-un.","tghg":"你欲倒啲，也無有拍驚你的，閣有多多人對你求恩。","bklhl":"你beh倒teh，也無有phah驚你ê，koh有chōe-chōe人對你求恩。"}},{"book":"伯","chapter":11,"verse":20,"versions":{"unv":"但惡人的眼目必要失明。他們無路可逃；他們的指望就是氣絕。","bklcl":"Chóng-sī pháiⁿ-lâng ê ba̍k-chiu beh hoe;  In bô lō͘ thang tô-cháu, in só͘ ǹg-bāng chhin-chhiūⁿ khùi-tn̄g.","tghg":"總是歹人的目睭欲花。𪜶無路通逃走；𪜶所向望親像氣斷。","bklhl":"總是pháiⁿ人ê目睭beh花；in無路thang逃走，in所ǹg望親像氣斷。"}}]