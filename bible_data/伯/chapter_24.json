[{"book":"伯","chapter":24,"verse":1,"versions":{"unv":"全能者既定期罰惡，為何不使認識他的人看見那日子呢？","bklcl":"Choân-lêng-ê siáⁿ-sū bô chiong sî-kî siu-khǹg?  Bat I ê lâng siáⁿ-sū bô khòaⁿ-kìⁿ I ê ji̍t ah?","tghg":"全能者啥事無將時期收囥(khǹg)，識伊的人啥事無看見伊的日啊？","bklhl":"全能ê啥事無將時期收khǹg？Bat伊ê人啥事無看見伊ê日ah？"}},{"book":"伯","chapter":24,"verse":2,"versions":{"unv":"有人挪移地界，搶奪群畜而牧養。","bklcl":"Ū lâng î-sóa tōe-kài,  Chhiúⁿ-toa̍t kui-kûn ê cheng-siⁿ, lâi chhī i.","tghg":"有人移徙地界，搶奪歸群的精牲來飼伊。","bklhl":"有人移徙地界，搶奪kui群ê cheng-siⁿ，來飼伊。"}},{"book":"伯","chapter":24,"verse":3,"versions":{"unv":"他們拉去孤兒的驢，強取寡婦的牛為當頭。","bklcl":"In kóaⁿ bô-pē ê kiáⁿ ê lû, Khan kóaⁿ-hū ê gû chòe chún-tǹg.","tghg":"𪜶趕無父的子的驢，牽寡婦的牛做準當。","bklhl":"In趕無父ê kiáⁿ ê驢，牽寡婦ê牛做準當。"}},{"book":"伯","chapter":24,"verse":4,"versions":{"unv":"他們使窮人離開正道；世上的貧民盡都隱藏。","bklcl":"In chhia sòng-hiong lâng lī-khui lō͘;  Tōe-chiūⁿ ê kan-khó͘ lâng saⁿ-kap khì bih.","tghg":"𪜶捙(chhia)喪鄉人離開路；地上的艱苦人相及去匿(bih)。","bklhl":"In chhia sòng-hiong人離開路；地上ê艱苦人相kap去bih。"}},{"book":"伯","chapter":24,"verse":5,"versions":{"unv":"這些貧窮人如同野驢出到曠野，殷勤尋找食物；他們靠著野地給兒女糊口，","bklcl":"Khòaⁿ ah, in chhin-chhiūⁿ iá-lû tī khòng-iá,  Chhut-khì chòe-kang, khûn-khûn chhē chia̍h;  Khòng-iá kā in ê kiáⁿ chhut chia̍h-mi̍h.","tghg":"看啊，𪜶親像野驢佇曠野，出去做工，勤勤尋食；曠野給𪜶的子出食物(chia̍h-mi̍h)，","bklhl":"看ah，in親像野驢tī曠野，出去做工，勤勤chhē食；曠野kā in ê kiáⁿ出食物。"}},{"book":"伯","chapter":24,"verse":6,"versions":{"unv":"收割別人田間的禾稼，摘取惡人餘剩的葡萄，","bklcl":"Koah chhân--nih ê niû-chháu,  Bán pháiⁿ-lâng só͘ chhun ê phû-tô.","tghg":"割田裡的糧草，挽(bán)歹人所剩(chhun)的葡萄，","bklhl":"割田裡ê糧草，挽pháiⁿ人所chhun ê葡萄。"}},{"book":"伯","chapter":24,"verse":7,"versions":{"unv":"終夜赤身無衣，天氣寒冷毫無遮蓋，","bklcl":"Thong-mî thǹg-pak-theh bô chhēng-saⁿ tó-teh;  Kôaⁿ-léng bô kah-phē.","tghg":"通暝褪腹裼(thǹg-pak-theh)無穿衫倒啲，寒冷無蓋(kah)被，","bklhl":"Thong暝thǹg-pak-theh無穿衫倒teh；寒冷無蓋被。"}},{"book":"伯","chapter":24,"verse":8,"versions":{"unv":"在山上被大雨淋濕，因沒有避身之處就挨近磐石。","bklcl":"Tī soaⁿ--nih hō͘ tōa-hō͘ ak-tâm;  In-ūi bô jia-cha̍h chiū bih-óa tī chio̍h-kha.","tghg":"佇山裡互大雨沃𣸄(ak-tâm)，因為無遮截(jia-cha̍h)就匿倚佇石腳。","bklhl":"Tī山裡hō͘大雨ak-tâm；因為無jia遮就bih-óa tī石腳。"}},{"book":"伯","chapter":24,"verse":9,"versions":{"unv":"又有人從母懷中搶奪孤兒，強取窮人的衣服為當頭，","bklcl":"Tùi lāu-bú ê heng-chêng chhiúⁿ bô-pē ê kiáⁿ khì;  Koh tùi sòng-hiong lâng the̍h chún-tǹg;","tghg":"對老母的胸前搶無父的子去，閣對喪鄉人提準當，","bklhl":"Tùi老母ê胸前搶無父ê kiáⁿ去；koh tùi sòng-hiong人the̍h準當；"}},{"book":"伯","chapter":24,"verse":10,"versions":{"unv":"使人赤身無衣，到處流行，且因飢餓扛抬禾捆，","bklcl":"Tì-kàu lâng bô-saⁿ, thǹg-theh lâi kiâⁿ;  Iau-iau teh taⁿ tiū-pé.","tghg":"致到人無衫，褪裼來行，枵枵(iau-iau)啲擔稻把(tiū-pé)，","bklhl":"致到人無衫，thǹg-theh來行；iau-iau teh擔稻把。"}},{"book":"伯","chapter":24,"verse":11,"versions":{"unv":"在那些人的圍牆內造油，醡酒，自己還口渴。","bklcl":"Tī hiah-ê lâng ûi-chhiûⁿ lāi, khoeh iû, ta̍h chiú-khut,  Ka-kī iáu-kú chhùi-ta.","tghg":"佇許個人圍牆內夾(khoeh)油，踏酒窟，家己猶久嘴乾。","bklhl":"Tī hiah-ê人圍牆內，khoeh油，踏酒窟，家己iáu-kú嘴乾。"}},{"book":"伯","chapter":24,"verse":12,"versions":{"unv":"在多民的城內有人唉哼，受傷的人哀號；　神卻不理會那惡人的愚妄。","bklcl":"Tī chōe-chōe peh-sìⁿ ê siâⁿ-lāi ū lâng ai-ai chhan,  Siū-siong ê lâng ê sim pi-ai;  Chóng-sī Siōng-tè bô kàm-chhat hit ê put-gī.","tghg":"佇多多百姓的城內有人哀哀孱(ai-ai chhan)，受傷的人的心悲哀；總是上帝無鑑察彼個不義。","bklhl":"Tī chōe-chōe百姓ê城內有人ai-ai chhan，受傷ê人ê心悲哀；總是上帝無鑑察hit ê不義。"}},{"book":"伯","chapter":24,"verse":13,"versions":{"unv":"又有人背棄光明，不認識光明的道，不住在光明的路上。","bklcl":"Iā ū lâng ûi-pōe kng-bêng,  M̄-bat i ê lō͘,  Iā bô tiàm tī i ê lō͘-chiūⁿ.","tghg":"也有人違背光明，呣識伊的路，也無踮佇伊的路上。","bklhl":"也有人違背光明，m̄-bat伊ê路，也無tiàm tī伊ê路上。"}},{"book":"伯","chapter":24,"verse":14,"versions":{"unv":"殺人的黎明起來，殺害困苦窮乏人，夜間又作盜賊。","bklcl":"Thâi-lâng--ê thiⁿ-phú-kng chiū khí-lâi,  Thâi-sí kan-khó͘--ê kap sòng-hiong lâng,  Tī mî--sî chhin-chhiūⁿ chha̍t.","tghg":"刣人者天昲光(thiⁿ-phú-kng)就起來，刣死艱苦者及喪鄉人，佇暝時親像賊。","bklhl":"Thâi人ê天phú光就起來，刣死艱苦ê kap sòng-hiong人，tī暝時親像賊。"}},{"book":"伯","chapter":24,"verse":15,"versions":{"unv":"姦夫等候黃昏，說：必無眼能見我，就把臉蒙蔽。","bklcl":"Kan-îm ê lâng ê ba̍k-chiu thèng-hāu kàu hông-hun,  Kóng, Bô lâng ba̍k-chiu ōe khòaⁿ-kìⁿ góa;  Koh jia-khàm i ê bīn.","tghg":"姦淫的人的目睭聽候到黃昏，講：無人目睭會看見我，閣遮蓋伊的面。","bklhl":"姦淫ê人ê目睭thèng候到黃昏，講，無人目睭能看見我；koh遮蓋伊ê面。"}},{"book":"伯","chapter":24,"verse":16,"versions":{"unv":"盜賊黑夜挖窟窿；白日躲藏，並不認識光明。","bklcl":"In tī mî--sî iah chhù-khang, ji̍t--sî ka-kī bih,  Iā m̄-chai hit ê kng.","tghg":"𪜶佇暝時挖(iah)厝孔；日時家己匿(bih)，也呣知彼個光。","bklhl":"In tī暝時iah厝孔，日時家己bih，也m̄知hit ê光。"}},{"book":"伯","chapter":24,"verse":17,"versions":{"unv":"他們看早晨如幽暗，因為他們曉得幽暗的驚駭。","bklcl":"In-ūi in khòaⁿ thiⁿ-kng-chá chòe sí-ìm,  In-ūi in tī sí-ìm chin koàiⁿ-sì.","tghg":"因為𪜶看天光早做死蔭，因為𪜶佇死蔭真慣勢。","bklhl":"因為in看天光早做死蔭，因為in tī死蔭真慣勢。"}},{"book":"伯","chapter":24,"verse":18,"versions":{"unv":"這些惡人猶如浮萍快快飄去。他們所得的分在世上被咒詛；他們不得再走葡萄園的路。","bklcl":"I tī chúi-bīn chin khin-khoài,  In ê hūn-gia̍h tī tōe-chiūⁿ siū chiù-chó͘;  I bô koh oa̍t-tńg lâi kiâⁿ phû-tô-hn̂g ê lō͘.","tghg":"伊佇水面真輕快。𪜶的份額佇地上受咒詛；伊無閣越轉來行葡萄園的路。","bklhl":"伊tī水面真輕快，in ê份額tī地上受咒詛；伊無koh oa̍t-tńg來行葡萄園ê路。"}},{"book":"伯","chapter":24,"verse":19,"versions":{"unv":"乾旱炎熱消沒雪水；陰間也如此消沒犯罪之輩。","bklcl":"Khòng-hān kap sio-joa̍h siau-bô seh-chúi;  Im-kan tùi-tī hoān-chōe ê lâng iā sī án-ni.","tghg":"亢旱及燒熱消無雪水；陰間對佇犯罪的人也是按呢。","bklhl":"炕旱kap燒熱消無雪水；陰間對tī犯罪ê人也是án-ni。"}},{"book":"伯","chapter":24,"verse":20,"versions":{"unv":"懷他的母（原文是胎）要忘記他；蟲子要吃他，覺得甘甜；他不再被人記念。不義的人必如樹折斷。","bklcl":"Hoâi-īn i ê thai beh bōe-kì-tit i; thâng chia̍h i, beh lia̍h chòe tiⁿ;  I bô koh siū kì-liām;  Put-gī beh chhin-chhiūⁿ chhiū siū at-chi̍h.","tghg":"懷孕伊的胎欲𣍐記得伊；蟲食伊，欲掠做甜；伊無閣受紀念。不義欲親像樹受遏折(at-chi̍h)。","bklhl":"懷孕伊ê胎beh bōe記得伊；蟲食伊，beh掠做甜；伊無koh受記念；不義beh親像樹受at折。"}},{"book":"伯","chapter":24,"verse":21,"versions":{"unv":"他惡待（或譯：他吞滅）不懷孕不生養的婦人，不善待寡婦。","bklcl":"I khi-hū bô hoâi-īn bô siⁿ-kiáⁿ ê hū-jîn-lâng;  Bô hó khoán-thāi chiú-kóaⁿ-lâng.","tghg":"伊欺負無懷孕無生子的婦仁人，無好款待守寡人。","bklhl":"伊欺負無懷孕無生kiáⁿ ê婦人人；無好款待守寡人。"}},{"book":"伯","chapter":24,"verse":22,"versions":{"unv":"然而　神用能力保全有勢力的人；那性命難保的人仍然興起。","bklcl":"Koh ēng I ê koân-lêng pó-choân kiông-béng ê lâng;  Sui-jiân i ê oa̍h-miā choa̍t-bāng, iáu-kú ōe koh khí-lâi.","tghg":"閣用伊的權能保全強猛的人；雖然伊的活命絕望猶久會閣起來。","bklhl":"Koh用伊ê權能保全強猛ê人；雖然伊ê活命絕望，iáu-kú能koh起來。"}},{"book":"伯","chapter":24,"verse":23,"versions":{"unv":"　神使他們安穩，他們就有所倚靠；　神的眼目也看顧他們的道路。","bklcl":"I siúⁿ-sù i an-jiân, i chiū ū só͘ óa-khò,  I ê ba̍k-chiu iā khòaⁿ-kò͘ in ê lō͘.","tghg":"伊賞賜伊安然，伊就有所倚靠；伊的目睭也看顧𪜶的路。","bklhl":"伊賞賜伊安然，伊就有所óa靠，伊ê目睭也看顧in ê路。"}},{"book":"伯","chapter":24,"verse":24,"versions":{"unv":"他們被高舉，不過片時就沒有了；他們降為卑，被除滅，與眾人一樣，又如穀穗被割。","bklcl":"In seng-koâiⁿ, tiap-á-kú chiū bô--khì;  In kàng-kē, hō͘ lâng siu-si̍p, chhin-chhiūⁿ chèng-lâng,  Koh chhin-chhiūⁿ be̍h-sūi siū koah--khí-lâi.","tghg":"𪜶升高，霎(tia̍p)仔久就無去；𪜶降低，互人收拾(siu-si̍p)，親像眾人，閣親像麥穗受割起來。","bklhl":"In升高，tiap-á久就無去；in降低，hō͘人收拾，親像眾人，koh親像麥穗受割起來。"}},{"book":"伯","chapter":24,"verse":25,"versions":{"unv":"若不是這樣，誰能證實我是說謊的，將我的言語駁為虛空呢？","bklcl":"Nā m̄-sī án-ni, chī-chūi ōe chèng-bêng góa sī pe̍h-chha̍t--ê,  Iā hō͘ góa ê ōe kui tī khang-khang ah?","tghg":"若呣是按呢，是誰會證明我是白賊者，也互我的話歸佇空空啊？","bklhl":"若m̄是án-ni，是誰能證明我是白賊ê，也hō͘我ê話歸tī空空ah？"}}]