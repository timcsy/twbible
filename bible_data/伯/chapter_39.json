[{"book":"伯","chapter":39,"verse":1,"versions":{"unv":"山巖間的野山羊幾時生產，你知道嗎？母鹿下犢之期，你能察定嗎？","bklcl":"Soaⁿ--nih ê soaⁿ-iûⁿ tī-sî siⁿ, lí chai mah?  Lo̍k-bú siⁿ-kiáⁿ, lí khòaⁿ-chhut mah?","tghg":"山裡的山羊底時生，你知嗎？鹿母生子，你看出嗎？","bklhl":"山裡ê山羊tī時生，你知mah？鹿母生kiáⁿ，你看出mah？"}},{"book":"伯","chapter":39,"verse":2,"versions":{"unv":"牠們懷胎的月數，你能數算嗎？牠們幾時生產，你能曉得嗎？","bklcl":"In kòa-kūi(**kui) tī-sî kàu-ge̍h, lí ōe sǹg mah? In tī-sî siⁿ, lí ōe hiáu-tit mah?","tghg":"𪜶掛胿(kūi)底時夠月，你會算嗎？𪜶底時生，你會曉得嗎？","bklhl":"In掛kui tī時到月，你會算mah？In tī時生，你會曉得mah？"}},{"book":"伯","chapter":39,"verse":3,"versions":{"unv":"牠們屈身，將子生下，就除掉疼痛。","bklcl":"In khut-sin siⁿ-kiáⁿ,  Pàng-chhut in ê lô-khó͘.","tghg":"𪜶屈身生子，放出𪜶的勞苦。","bklhl":"In屈身生kiáⁿ，放出in ê勞苦。"}},{"book":"伯","chapter":39,"verse":4,"versions":{"unv":"這子漸漸肥壯，在荒野長大，去而不回。","bklcl":"In ê kiáⁿ chiām-chiām pûi-phauh, tī soaⁿ-iá tióng-tōa;  In chhut-khì, chiū bô koh tò-tńg lâi.","tghg":"𪜶的子漸漸肥博(pûi-phauh)，佇山野長大；𪜶出去就無閣倒轉來。","bklhl":"In ê kiáⁿ漸漸肥phauh，tī山野長大；in出去，就無koh 倒tńg來。"}},{"book":"伯","chapter":39,"verse":5,"versions":{"unv":"誰放野驢出去自由？誰解開快驢的繩索？","bklcl":"Chī-chūi pàng iá-lû chhut-khì chū-iû?  Chī-chūi tháu soaⁿ-lû ê soh?","tghg":"是誰放野驢出去自由？是誰解(tháu)山驢的索？","bklhl":"Chī-chūi放野驢出去自由？Chī-chūi tháu山驢ê索？"}},{"book":"伯","chapter":39,"verse":6,"versions":{"unv":"我使曠野作牠的住處，使鹹地當牠的居所。","bklcl":"Góa ēng khòng-iá chòe i ê chhù,  Ēng kiâm ê tōe chòe i khiā-khí ê só͘-chāi.","tghg":"我用曠野做伊的厝，用鹹的地做伊徛起的所在，","bklhl":"我用曠野做伊ê厝，用鹹ê地做伊khiā起ê所在。"}},{"book":"伯","chapter":39,"verse":7,"versions":{"unv":"牠嗤笑城內的喧嚷，不聽趕牲口的喝聲。","bklcl":"I thí-chhiò siâⁿ-lāi ê soan-hoa,  Kóaⁿ cheng-siⁿ-ê teh hoah, i iā m̄-thiaⁿ.","tghg":"伊恥笑城內的喧嘩，趕精牲的啲喝(hoah)，伊也呣聽。","bklhl":"伊恥笑城內ê喧嘩，趕 cheng-siⁿ-ê teh hoah，伊也m̄聽。"}},{"book":"伯","chapter":39,"verse":8,"versions":{"unv":"遍山是牠的草場；牠尋找各樣青綠之物。","bklcl":"Piàn-soaⁿ sī i ê chháu-tiûⁿ;  I iā chhē ta̍k-iūⁿ chhiⁿ-chhùi ê mi̍h.","tghg":"遍山是伊的草場；伊也尋逐樣青翠的物。","bklhl":"遍山是伊ê草場；伊也chhē ta̍k樣青翠ê物。"}},{"book":"伯","chapter":39,"verse":9,"versions":{"unv":"野牛豈肯服事你？豈肯住在你的槽旁？","bklcl":"Iá-gû kiám khéng ho̍k-sāi lí?  Á-sī hioh tī lí ê chô-piⁿ?","tghg":"野牛豈肯服事你？抑是歇佇你的槽邊？","bklhl":"野牛kiám肯服事你？á是歇tī你ê槽邊？"}},{"book":"伯","chapter":39,"verse":10,"versions":{"unv":"你豈能用套繩將野牛籠在犁溝之間？牠豈肯隨你耙山谷之地？","bklcl":"Lí ōe ēng soh pa̍k iá-gû tī lôe-kau mah?  I beh tè lí pē soaⁿ-kok mah?","tghg":"你會用索縛(pa̍k)野牛佇犁溝嗎？伊欲隨你耙(pē)山谷嗎？","bklhl":"你會用索縛野牛tī犁溝mah？伊beh tè你耙(pē)山谷mah？"}},{"book":"伯","chapter":39,"verse":11,"versions":{"unv":"豈可因牠的力大就倚靠牠？豈可把你的工交給牠做嗎？","bklcl":"Kiám thang in-ūi i la̍t tōa, chiū óa-khò i?  Kiám thang ēng lí ê kang kau-tài i mah?","tghg":"豈通因為伊力大就倚靠伊？豈通用你的工交代伊嗎？","bklhl":"Kiám thang因為伊力大，就óa靠伊？Kiám thang用你ê工交帶伊mah？"}},{"book":"伯","chapter":39,"verse":12,"versions":{"unv":"豈可信靠牠把你的糧食運到家，又收聚你禾場上的穀嗎？","bklcl":"Lí kiám thang sìn-khò i tòa lí ê chéng-chí tò-lâi;  Koh siu-si̍p lí ê gō͘-kak-tiûⁿ mah?","tghg":"你豈通信靠伊帶你的種子倒來；閣收拾你的五穀場嗎？","bklhl":"你kiám thang信靠伊帶你ê種子tò來；koh收拾你ê五穀場mah？"}},{"book":"伯","chapter":39,"verse":13,"versions":{"unv":"鴕鳥的翅膀歡然搧展，豈是顯慈愛的翎毛和羽毛嗎？","bklcl":"Tô-chiáu ê si̍t hoaⁿ-hí teh ia̍t;  Chóng-sī i ê si̍t kap mn̂g ū chû-ài bô?","tghg":"鴕鳥(tô-chiáu)的翅歡喜啲搧(ia̍t)；總是伊的翅及毛有慈愛無？","bklhl":"鴕鳥ê翼歡喜teh ia̍t；總是伊ê翼kap毛有慈愛無？"}},{"book":"伯","chapter":39,"verse":14,"versions":{"unv":"因牠把蛋留在地上，在塵土中使得溫暖；","bklcl":"In-ūi i pàng-sak i ê nn̄g tī tōe--nih,  Hō͘ i tī thô͘-soa tit-tio̍h sio-lō;","tghg":"因為伊放拺伊的卵佇地裡，互伊佇土沙得著燒烙(sio-lō)；","bklhl":"因為伊放sak伊ê卵tī地裡，hō͘伊tī土沙得tio̍h燒lō；"}},{"book":"伯","chapter":39,"verse":15,"versions":{"unv":"卻想不到被腳踹碎，或被野獸踐踏。","bklcl":"Bô siūⁿ-tio̍h kha ōe lap-tio̍h,  Iá-siù ōe ta̍h-tio̍h.","tghg":"無想著腳會䟜(lap)著，野獸會踏著。","bklhl":"無想tio̍h腳會lap-tio̍h，野獸會踏tio̍h。"}},{"book":"伯","chapter":39,"verse":16,"versions":{"unv":"牠忍心待雛，似乎不是自己的；雖然徒受勞苦，也不為雛懼怕；","bklcl":"I bô khó-lîn i ê kiáⁿ, chhin-chhiūⁿ m̄-sī i-ê;  I ê tio̍h-bôa khang-khang, i iā bô khòa-lū.","tghg":"伊無可憐伊的子，親像呣是伊的；伊的著磨空空，伊也無掛慮，","bklhl":"伊無可憐伊ê kiáⁿ，親像m̄是伊ê；伊ê tio̍h磨空空，伊也無掛慮。"}},{"book":"伯","chapter":39,"verse":17,"versions":{"unv":"因為　神使牠沒有智慧，也未將悟性賜給牠。","bklcl":"In-ūi Siōng-tè hō͘ i bô tì-hūi,  Iā bô hō͘ i ū lêng-khiàu.","tghg":"因為上帝互伊無智慧，也無互伊有靈竅。","bklhl":"因為上帝hō͘伊無智慧，也無hō͘伊有靈竅。"}},{"book":"伯","chapter":39,"verse":18,"versions":{"unv":"牠幾時挺身展開翅膀，就嗤笑馬和騎馬的人。","bklcl":"I théng-sin koâiⁿ-koâiⁿ ê sî,  Chiū biáu-sī bé kap khiâ-bé--ê.","tghg":"伊挺身高高的時，就藐視馬及騎馬者。","bklhl":"伊挺身高高ê時，就藐視馬kap騎馬ê。"}},{"book":"伯","chapter":39,"verse":19,"versions":{"unv":"馬的大力是你所賜的嗎？牠頸項上挓挲的鬃是你給牠披上的嗎？","bklcl":"Bé ê la̍t sī lí hō͘ i mah?  Lí ēng ōe chhàng--khí-lâi ê chang moa i ê ām-kún mah?","tghg":"馬的力是你互伊嗎？你用會𩯥(chhàng)起來的鬃(chang)𧜞(moa)伊的頷頸嗎？","bklhl":"馬ê力是你hō͘伊mah？你用話chhàng起來ê鬃moa伊ê頷頸mah？"}},{"book":"伯","chapter":39,"verse":20,"versions":{"unv":"是你叫牠跳躍像蝗蟲嗎？牠噴氣之威使人驚惶。","bklcl":"Lí hō͘ i tiô-thiàu chhin-chhiūⁿ chháu-meh mah?  I tián-ui phǹg-phǹg-háu chin thang kiaⁿ.","tghg":"你互伊趒跳(tiô-thiàu)親像草蜢嗎？伊展威滂滂哮(phǹg-phǹg-háu)真通驚。","bklhl":"你hō͘伊tiô跳親像草蜢mah？伊展威phǹg-phǹg哮真thang驚。"}},{"book":"伯","chapter":39,"verse":21,"versions":{"unv":"牠在谷中刨地，自喜其力；牠出去迎接佩帶兵器的人。","bklcl":"I tī soaⁿ-kok-tiong ēng tôe pê thô͘, ka-kī hoaⁿ-hí i ê la̍t;  I chhut-khì ngiâ-chih peng-khì.","tghg":"伊佇山谷中用蹄耙土，家己歡喜伊的力；伊出去迎接(ngiâ-chih)兵器。","bklhl":"伊tī山谷中用蹄耙(pê)土，家己歡喜伊ê力；伊出去迎接兵器。"}},{"book":"伯","chapter":39,"verse":22,"versions":{"unv":"牠嗤笑可怕的事並不驚惶，也不因刀劍退回。","bklcl":"I biáu-sī thang kiaⁿ ê sū, iā bô lún;  Iā bô in-ūi to-kiàm lâi oa̍t-tò-tńg.","tghg":"伊藐視通驚的事也無愞(lún)，也無因為刀劍來越倒轉。","bklhl":"伊藐視thang驚ê事，也無忍；也無因為刀劍來oa̍t倒tńg。"}},{"book":"伯","chapter":39,"verse":23,"versions":{"unv":"箭袋和發亮的槍，並短槍在牠身上錚錚有聲。","bklcl":"Chìⁿ-tē kap kng-nà-nà ê chhiuⁿ, í-ki̍p chhiú-pio,  Tī i ê sin-chiūⁿ khiang-khiang-háu ū siaⁿ.","tghg":"箭袋及光爁爁(kng-nà-nà)的鎗(chhiuⁿ)，以及手鏢(chhiú-pio)佇伊的身上鏗鏗哮(khiang-khiang-háu)有聲。","bklhl":"箭袋kap光nà-nà ê鎗，以及手鏢，tī伊ê身上khiang-khiang哮有聲。"}},{"book":"伯","chapter":39,"verse":24,"versions":{"unv":"牠發猛烈的怒氣將地吞下；一聽角聲就不耐站立。","bklcl":"I hoat-sèng kap tōa siū-khì, chiong thô͘ thun--lo̍h-khì;  Chi̍t-ē thiaⁿ-kìⁿ sàu-kak ê siaⁿ, chiū m̄ tiāⁿ-tiāⁿ khiā-teh.","tghg":"伊發性及大受氣將土吞落去；一下聽見哨角的聲就呣定定徛啲。","bklhl":"伊發性kap大受氣，將土吞落去；一下聽見哨角ê聲，就m̄定定khiā-teh。"}},{"book":"伯","chapter":39,"verse":25,"versions":{"unv":"角每發聲，牠說呵哈；牠從遠處聞著戰氣，又聽見軍長大發雷聲和兵丁吶喊。","bklcl":"Kìⁿ-nā sàu-kak tân, i chiū kóng, Ā-hah,  I tùi hn̄g-hn̄g phīⁿ-kìⁿ kau-chiàn,  Kap kun-tiúⁿ chhin-chhiūⁿ lûi ê siaⁿ, í-ki̍p hoah-hiàm ê siaⁿ.","tghg":"見若哨角鳴(tân)，伊就講啊哈；伊對遠遠鼻見交戰，及軍長親像雷的聲以及喝喊(hoah-hiàm)的聲。","bklhl":"見若哨角tân，伊就講，ā-hah，伊tùi遠遠鼻見交戰，kap軍長親像雷ê聲，以及hoah-hiàm ê聲。"}},{"book":"伯","chapter":39,"verse":26,"versions":{"unv":"鷹雀飛翔，展開翅膀一直向南，豈是藉你的智慧嗎？","bklcl":"Boa̍h-hio̍h teh pe, thí-khui i ê si̍t, ǹg-lâm khì,  Kiám sī khò lí ê tì-hūi mah?","tghg":"鴟鴞(boa̍h-hio̍h)啲飛，展開伊的翅向南去，豈是靠你的智慧嗎？","bklhl":"Boa̍h-hio̍h teh飛，thí開伊ê翼，ǹg南去，kiám是靠你ê智慧mah？"}},{"book":"伯","chapter":39,"verse":27,"versions":{"unv":"大鷹上騰在高處搭窩，豈是聽你的吩咐嗎？","bklcl":"Eng-chiáu chhèng-koâiⁿ tī koâiⁿ ê só͘-chāi choh-siū,  Sī thàn lí ê bēng-lēng mah?","tghg":"鷹鳥淐高佇高的所在作巢，是趁你的命令嗎？","bklhl":"鷹鳥chhèng高tī高ê所在作巢，是thàn你ê命令mah？"}},{"book":"伯","chapter":39,"verse":28,"versions":{"unv":"牠住在山巖，以山峰和堅固之所為家，","bklcl":"I tiàm tī chio̍h-phiâⁿ,  Khiā-khí tī soaⁿ-chiam kap kian-kò͘ ê só͘-chāi.","tghg":"伊踮佇石坪，徛起佇山尖及堅固的所在，","bklhl":"伊tiàm tī石phiâⁿ，khiā起tī山尖kap堅固ê所在。"}},{"book":"伯","chapter":39,"verse":29,"versions":{"unv":"從那裡窺看食物，眼睛遠遠觀望。","bklcl":"Tùi-hia chhē chia̍h-mi̍h,  Ba̍k-chiu kim-kim khòaⁿ hn̄g-hn̄g.","tghg":"對遐尋食物(chia̍h-mi̍h)，目睭金金看遠遠。","bklhl":"Tùi-hia chhē食物，目睭金金看遠遠。"}},{"book":"伯","chapter":39,"verse":30,"versions":{"unv":"牠的雛也咂血；被殺的人在哪裡，牠也在那裡。","bklcl":"I ê kiáⁿ suh huih;  Siū-thâi-ê tī toh-lo̍h, i iā tī-hia.","tghg":"伊的子吸(suh)血；受刣的佇叨落，伊也佇遐。","bklhl":"伊ê kiáⁿ suh血；受刣-ê tī toh落，伊也tī-hia。"}}]