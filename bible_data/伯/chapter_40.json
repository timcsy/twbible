[{"book":"伯","chapter":40,"verse":1,"versions":{"unv":"耶和華又對約伯說：","bklcl":"Iâ-hô-hoa koh ìn Iok-pek kóng,","tghg":"耶和華閣應約伯講：","bklhl":"耶和華koh應約伯講，"}},{"book":"伯","chapter":40,"verse":2,"versions":{"unv":"強辯的豈可與全能者爭論嗎？與　神辯駁的可以回答這些吧！","bklcl":"Hò͘ⁿ-piān-ê, kiám thang kap Choân-lêng--ê piān-lūn mah?  Piān-pok Siōng-tè ê, taⁿ tio̍h ìn i.","tghg":"好辯的豈通及全能者辯論嗎？辯駁上帝的，今著應伊！","bklhl":"好辯ê，kiám thang kap全能ê辯論mah？辯駁上帝ê，taⁿ tio̍h應伊。"}},{"book":"伯","chapter":40,"verse":3,"versions":{"unv":"於是，約伯回答耶和華說：","bklcl":"Iok-pek chiū ìn Iâ-hô-hoa kóng,","tghg":"約伯就應耶和華講：","bklhl":"約伯就應耶和華講，"}},{"book":"伯","chapter":40,"verse":4,"versions":{"unv":"我是卑賤的！我用甚麼回答你呢？只好用手摀口。","bklcl":"Khòaⁿ ah, góa sī bî-sòe, góa beh ēng sím-mi̍h ìn-tap Lí?  Góa ēng chhiú ng góa ê chhùi.","tghg":"看啊，我是微細！我欲用甚麼應答你？我用手掩(ng)我的嘴。","bklhl":"看ah，我是微細，我beh用甚麼應答你？我用手掩我ê嘴。"}},{"book":"伯","chapter":40,"verse":5,"versions":{"unv":"我說了一次，再不回答；說了兩次，就不再說。","bklcl":"Góa í-keng kóng chi̍t-pái, taⁿ bô beh ìn;  Kóng nn̄g-pái, iā bô koh kóng.","tghg":"我已經講一擺，今無欲應；講二擺，也無閣講。","bklhl":"我已經講一pái，taⁿ無beh應；講兩pái，也無koh講。"}},{"book":"伯","chapter":40,"verse":6,"versions":{"unv":"於是，耶和華從旋風中回答約伯說：","bklcl":"Iâ-hô-hoa chiū tùi tōa-hong ê tiong-kan ìn Iok-pek kóng,","tghg":"耶和華就對大風的中間應約伯講：","bklhl":"耶和華就tùi大風ê中間應約伯講，"}},{"book":"伯","chapter":40,"verse":7,"versions":{"unv":"你要如勇士束腰；我問你，你可以指示我。","bklcl":"Lí tio̍h hâ-io chhin-chhiūⁿ tāi-tiōng-hu,   Góa mn̄g lí, lí tio̍h ìn Góa.","tghg":"你著縖(hâ)腰親像大丈夫；我問你，你著應我。","bklhl":"你tio̍h 縖腰親像大丈夫，我問你，你tio̍h應我。"}},{"book":"伯","chapter":40,"verse":8,"versions":{"unv":"你豈可廢棄我所擬定的？豈可定我有罪，好顯自己為義嗎？","bklcl":"Lí beh hòe-bô Góa ê kong-pêng mah? Lí beh gí-tiāⁿ Góa ū chōe, lâi hián-bêng ka-kī chòe-gī mah?","tghg":"你欲廢無我的公平嗎？你欲擬定我有罪，來顯明家己做義嗎？","bklhl":"你beh廢無我ê公平mah？你beh擬定我有罪，來顯明家己做義mah？"}},{"book":"伯","chapter":40,"verse":9,"versions":{"unv":"你有　神那樣的膀臂嗎？你能像他發雷聲嗎？","bklcl":"Lí ū chhin-chhiūⁿ Siōng-tè hit-hō ê chhiú-kut mah?  Lí ōe chhut-siaⁿ khí-lûi, chhin-chhiūⁿ I mah?","tghg":"你有親像上帝彼號的手骨嗎？你會出聲起雷親像伊嗎？","bklhl":"你有親像上帝hit號ê手骨mah？你能出聲起雷，親像伊mah？"}},{"book":"伯","chapter":40,"verse":10,"versions":{"unv":"你要以榮耀莊嚴為妝飾，以尊榮威嚴為衣服；","bklcl":"Taⁿ lí thang ēng chun-kùi ui-giâm chòe chng-thāⁿ,  Ēng êng-kng bí-biāu chòe i-ho̍k.","tghg":"今你通用尊貴威嚴做妝飾(chng-thāⁿ)，用榮光美妙做衣服；","bklhl":"Taⁿ你thang用尊貴威嚴做裝飾，用榮光美妙做衣服。"}},{"book":"伯","chapter":40,"verse":11,"versions":{"unv":"要發出你滿溢的怒氣，見一切驕傲的人，使他降卑；","bklcl":"Tio̍h piàⁿ-chhut lí móa-móa ê siū-khì;  Khòaⁿ it-chhè kiau-ngō͘ ê lâng, hō͘ i kàng-kē.","tghg":"著傾(piàⁿ)出你滿滿的受氣，看一切驕傲的人，互伊降低；","bklhl":"Tio̍h piàⁿ出你滿滿ê受氣；看一切驕傲ê人，hō͘伊降低。"}},{"book":"伯","chapter":40,"verse":12,"versions":{"unv":"見一切驕傲的人，將他制伏，把惡人踐踏在本處；","bklcl":"Khòaⁿ it-chhè kiau-ngō͘ ê lâng, ah-chhi̍h hō͘ i kē,  Ta̍h pháiⁿ-lâng tī in só͘ khiā ê tōe.","tghg":"看一切驕傲的人，壓扼(ah-chhi̍h)互伊低，踏歹人佇𪜶所徛的地；","bklhl":"看一切驕傲ê人，押chhi̍h hō͘伊低，踏pháiⁿ人tī in所khiā ê地。"}},{"book":"伯","chapter":40,"verse":13,"versions":{"unv":"將他們一同隱藏在塵土中，把他們的臉蒙蔽在隱密處；","bklcl":"Kā in chòe chi̍t-ē khǹg tī thô͘-hún;  Pau-ba̍t in ê bīn tī o͘-àm ba̍t ê só͘-chāi.","tghg":"給𪜶做一下囥(khǹg)佇土粉，包密𪜶的面佇黑暗密的所在；","bklhl":"Kā in做一下khǹg tī土粉；包密in ê面tī烏暗密ê所在。"}},{"book":"伯","chapter":40,"verse":14,"versions":{"unv":"我就認你右手能以救自己。","bklcl":"Án-ni Góa chiū sêng-jīn lí;  Chin-chiàⁿ lí ê chiàⁿ-chhiú ōe kiù lí.","tghg":"按呢我就承認你，真正你的正手會救你。","bklhl":"Án-ni我就承認你；真正你ê chiàⁿ手能救你。"}},{"book":"伯","chapter":40,"verse":15,"versions":{"unv":"你且觀看河馬；我造你也造牠。牠吃草與牛一樣；","bklcl":"Taⁿ lí khòaⁿ hô-bé,  Góa chō lí, iā chō i;  I chia̍h-chháu chhin-chhiūⁿ gû.","tghg":"今你看河馬；我造你也造伊。伊食草親像牛；","bklhl":"Taⁿ你看河馬，我造你，也造伊；伊食草親像牛。"}},{"book":"伯","chapter":40,"verse":16,"versions":{"unv":"牠的氣力在腰間，能力在肚腹的筋上。","bklcl":"Khòaⁿ ah, i ê khùi-la̍t chāi-tī i ê io,  I ê lêng-le̍k tī i pak-tó͘ ê ki-bah.","tghg":"看啊，伊的氣力在佇伊的腰，伊的能力佇伊腹肚的肌肉。","bklhl":"看ah，伊ê氣力在tī伊ê腰，伊ê能力tī伊腹肚ê肌肉。"}},{"book":"伯","chapter":40,"verse":17,"versions":{"unv":"牠搖動尾巴如香柏樹；牠大腿的筋互相聯絡。","bklcl":"I iô-bé chhin-chhiūⁿ pek-hiuⁿ-chhiū;  I tōa-thúi ê kun saⁿ liân-lo̍k;","tghg":"伊搖尾親像柏香樹；伊大腿的筋相連絡。","bklhl":"伊搖尾親像柏香樹；伊大腿ê筋相連絡；"}},{"book":"伯","chapter":40,"verse":18,"versions":{"unv":"牠的骨頭好像銅管；牠的肢體彷彿鐵棍。","bklcl":"I ê kut-thâu chhin-chhiūⁿ tâng-kńg,  I ê chi-thé chhin-chhiūⁿ thih-tiâu.","tghg":"伊的骨頭親像銅管；伊的肢體親像鐵條。","bklhl":"伊ê骨頭親像銅管，伊ê肢體親像鐵條。"}},{"book":"伯","chapter":40,"verse":19,"versions":{"unv":"牠在　神所造的物中為首；創造牠的給牠刀劍。","bklcl":"I sī Siōng-tè chiah-ê kang ê tē-it;  Chhòng-chō i--ê ōe ēng to chhin-kūn i.","tghg":"伊是上帝諸個工的第一；創造伊的會用刀親近伊。","bklhl":"伊是上帝chiah ê工ê第一；創造伊ê會用刀親近伊。"}},{"book":"伯","chapter":40,"verse":20,"versions":{"unv":"諸山給牠出食物，也是百獸遊玩之處。","bklcl":"Chiah-ê soaⁿ si̍t-chāi kā i chhut chia̍h-mi̍h,  Chhân-iá ê pah-siù iā thit-thô tī-hia.","tghg":"諸個山實在給伊出食物(chia̍h-mi̍h)，田野的百獸也𨑨迌(thit-thô)佇遐。","bklhl":"Chiah-ê山實在kā伊出食物，田野ê百獸也thit-thô tī-hia。"}},{"book":"伯","chapter":40,"verse":21,"versions":{"unv":"牠伏在蓮葉之下，臥在蘆葦隱密處和水窪子裡。","bklcl":"I tó tī liân-hoe-hio̍h kha,  Khùn tī kui-phō lô͘-tek ê ìm-ńg-ē, kap chúi-khut-lāi.","tghg":"伊倒佇蓮花葉腳，睏佇歸部(kui-phō)蘆竹的蔭影下及水窟內。","bklhl":"伊倒tī蓮花葉腳，睏tī kui苞蘆竹ê蔭影下，kap水窟內。"}},{"book":"伯","chapter":40,"verse":22,"versions":{"unv":"蓮葉的陰涼遮蔽牠；溪旁的柳樹環繞牠。","bklcl":"Liân-hoe-hio̍h ê ìm-ńg jia-khàm i;  Khoe-piⁿ ê liú-chhiū ûi-se̍h i.","tghg":"蓮花葉的蔭影遮蓋伊；溪邊的柳樹圍踅(ûi-se̍h)伊。","bklhl":"蓮花葉ê蔭影遮蓋伊；溪邊ê柳樹圍se̍h伊。"}},{"book":"伯","chapter":40,"verse":23,"versions":{"unv":"河水泛濫，牠不發戰；就是約旦河的水漲到牠口邊，也是安然。","bklcl":"Khòaⁿ ah, chiū nā hô-chúi hoàn-lām, i iā bô kiaⁿ;  Iok-tàn hô tiòng kàu i ê chhùi, i iā an-jiân.","tghg":"看啊，就若河水氾濫，伊也無驚；約但河漲(tiòng)到伊的嘴，伊也安然。","bklhl":"看ah，就若河水氾濫，伊也無驚；約旦河漲到伊ê嘴，伊也安然。"}},{"book":"伯","chapter":40,"verse":24,"versions":{"unv":"在牠防備的時候，誰能捉拿牠？誰能牢籠牠穿牠的鼻子呢？","bklcl":"Chī-chūi ōe tī i ba̍k-chiu kim-kim ê sî lia̍h-tio̍h i,  Á-sī ēng oa̍h-khàu kǹg i ê phīⁿ ah?","tghg":"是誰會佇伊目睭金金的時，掠著伊，抑是用活銬貫(kǹg)伊的鼻啊？","bklhl":"Chī-chūi能tī伊目睭金金ê時掠tio̍h伊，á是用活釦kǹg伊ê鼻ah？"}}]