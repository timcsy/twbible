[{"book":"伯","chapter":38,"verse":1,"versions":{"unv":"那時，耶和華從旋風中回答約伯說：","bklcl":"Hit-sî Iâ-hô-hoa tùi tōa-hong ê tiong-kan ìn Iok-pek kóng,","tghg":"彼時，耶和華對大風的中間應約伯講：","bklhl":"Hit時耶和華tùi大風ê中間應約伯講，"}},{"book":"伯","chapter":38,"verse":2,"versions":{"unv":"誰用無知的言語使我的旨意暗昧不明？","bklcl":"Taⁿ chi̍t-ê ēng bû-ti ê ōe, hō͘ só͘ gī-lūn-ê bô bêng,  Sī chī-chūi ah?","tghg":"今一個用無知的話，互所議論的無明，是是誰啊？","bklhl":"Taⁿ一个用無知ê話，hō͘所議論ê無明，是是誰 ah？"}},{"book":"伯","chapter":38,"verse":3,"versions":{"unv":"你要如勇士束腰；我問你，你可以指示我。","bklcl":"Lí tio̍h hâ-io chhin-chhiūⁿ tāi-tiōng-hu,  Góa mn̄g lí, lí ìn Góa.","tghg":"你著縖(hâ)腰親像大丈夫；我問你，你應我。","bklhl":"你tio̍h 縖腰親像大丈夫，我問你，你應我。"}},{"book":"伯","chapter":38,"verse":4,"versions":{"unv":"我立大地根基的時候，你在哪裡呢？你若有聰明，只管說吧！","bklcl":"Góa hē tōe ê tōe-ki, hit-sî lí tī toh-lo̍h?  Lí nā chai-iáⁿ chiū kóng i.","tghg":"我下(hē)地的地基，彼時你佇叨落？你若知影，就講伊。","bklhl":"我hē地ê地基，hit時你tī toh落？你若知影就講伊。"}},{"book":"伯","chapter":38,"verse":5,"versions":{"unv":"你若曉得就說，是誰定地的尺度？是誰把準繩拉在其上？","bklcl":"Chī-chūi tiāⁿ-tio̍h i ê chhùn-chhioh,  Chī-chūi khan chîn-soh tī i ê téng-bīn, lí chai mah?","tghg":"是誰定著伊的寸尺？是誰牽繩索佇伊的頂面，你知嗎？","bklhl":"Chī-chūi定tio̍h伊ê寸尺，是誰牽準索tī伊ê頂面，你知mah？"}},{"book":"伯","chapter":38,"verse":6,"versions":{"unv":"地的根基安置在何處？地的角石是誰安放的？","bklcl":"I ê tōe-ki chhāi tī sím-mi̍h ê téng-bīn?  Á-sī i kak-thâu ê chio̍h, chī-chūi an-tì ah?","tghg":"伊的地基祀(chhāi)佇甚麼的頂面？抑是伊角頭的石，是誰安置啊？","bklhl":"伊ê地基chhāi tī甚麼ê頂面？á是伊角頭ê石，是誰安置ah？"}},{"book":"伯","chapter":38,"verse":7,"versions":{"unv":"那時，晨星一同歌唱；　神的眾子也都歡呼。","bklcl":"Tng hit-sî thiⁿ-kng-chá ê chhiⁿ saⁿ-kap chhiùⁿ-koa;  Siōng-tè ê chèng-kiáⁿ iā lóng chhut hoaⁿ-hí ê siaⁿ.","tghg":"當彼時，天光早的星相及(saⁿ-kap)唱歌；上帝的眾子也攏出歡喜的聲。","bklhl":"當hit時，天光早ê星相kap唱歌；上帝ê眾kiáⁿ也lóng出歡喜ê聲。"}},{"book":"伯","chapter":38,"verse":8,"versions":{"unv":"海水衝出，如出胎胞，那時誰將它關閉呢？","bklcl":"Tōa-hái chhiong-chhut, chhin-chhiūⁿ tùi thai--nih chhut-lâi,  Hit-sî chī-chūi ēng mn̂g koaiⁿ-i?","tghg":"大海衝出，親像對胎裡出來，彼時是誰用門關伊？","bklhl":"大海沖出，親像tùi胎裡出來，hit時是誰用門關伊？"}},{"book":"伯","chapter":38,"verse":9,"versions":{"unv":"是我用雲彩當海的衣服，用幽暗當包裹它的布，","bklcl":"Hit-sî Góa ēng hûn chòe i ê saⁿ,  Ēng o͘-àm chòe pò͘ pau i;","tghg":"彼時我用雲做伊的衫，用黑暗做布包伊，","bklhl":"Hit時我用雲做伊ê衫，用烏暗做布包伊；"}},{"book":"伯","chapter":38,"verse":10,"versions":{"unv":"為它定界限，又安門和閂，","bklcl":"Kā i tiāⁿ-tio̍h Góa só͘ li̍p ê kài-hān,  Koh kā i siat mn̂g-kông kap mn̂g.","tghg":"給伊定著我所立的界限，閣給伊設門楗(kông)及門，","bklhl":"kā伊定tio̍h我所立ê界限，koh kā伊設門栱kap門。"}},{"book":"伯","chapter":38,"verse":11,"versions":{"unv":"說：你只可到這裡，不可越過；你狂傲的浪要到此止住。","bklcl":"Kóng, Lí thang kàu chia, m̄-thang pôaⁿ-kè,  Lí kiau-ngō͘ ê éng kàu chia ûi-chí.","tghg":"講：你通到遮，呣通𨃟過，你驕傲的湧(éng)到遮為止。","bklhl":"講，你thang到chia，m̄-thang pôaⁿ過，你驕傲ê湧到chia為止。"}},{"book":"伯","chapter":38,"verse":12,"versions":{"unv":"你自生以來，曾命定晨光，使清晨的日光知道本位，","bklcl":"Tùi lí chhut-sì ê ji̍t í-lâi, lí bat bēng-lēng chá-khí sî,  Hō͘ thiⁿ-kng-chá chai i ê só͘-chāi;","tghg":"對你出世的日以來，你曾命令早起時，互天光早知伊的所在，","bklhl":"Tùi你出世ê日以來，你bat命令早起時，hō͘天光早知伊ê所在；"}},{"book":"伯","chapter":38,"verse":13,"versions":{"unv":"叫這光普照地的四極，將惡人從其中驅逐出來嗎？","bklcl":"Hō͘ i khiú tōe ê sì-ke̍k,  Chiong pháiⁿ-lâng pōaⁿ--chhut-khì?","tghg":"互伊搝(khiú)地的四極，將歹人搬出去？","bklhl":"hō͘伊khiú地ê四極，將pháiⁿ人pōaⁿ出去？"}},{"book":"伯","chapter":38,"verse":14,"versions":{"unv":"因這光，地面改變如泥上印印，萬物出現如衣服一樣。","bklcl":"I chiū piàn-ōaⁿ chhin-chhiūⁿ kè-ìn ê thô͘,  In chhut-hiān chhin-chhiūⁿ i-ho̍k.","tghg":"伊就變換親像過印的土，𪜶出現親像衣服。","bklhl":"伊就變換親像過印ê土，in出現親像衣服。"}},{"book":"伯","chapter":38,"verse":15,"versions":{"unv":"亮光不照惡人；強橫的膀臂也必折斷。","bklcl":"Pháiⁿ-lâng só͘ sǹg-chòe in ê kng, taⁿ tùi in siu tò-tńg,  Kia̍h-koâiⁿ ê chhiú beh at-chi̍h.","tghg":"歹人所算做𪜶的光，今對𪜶收倒轉；攑高的手欲遏折(at-chi̍h)。","bklhl":"Pháiⁿ人所算做in ê光，taⁿ tùi in收倒tńg，kia̍h高ê手beh at折。"}},{"book":"伯","chapter":38,"verse":16,"versions":{"unv":"你曾進到海源，或在深淵的隱密處行走嗎？","bklcl":"Lí bat ji̍p hái ê chúi-goân mah?  Á-sī bat kiâⁿ tī chhim-ian pì-bi̍t ê só͘-chāi mah?","tghg":"你曾入海的水源嗎？抑是曾行佇深淵秘密的所在嗎？","bklhl":"你bat入海ê水源mah？á是bat行tī深淵祕密ê所在mah？"}},{"book":"伯","chapter":38,"verse":17,"versions":{"unv":"死亡的門曾向你顯露嗎？死蔭的門你曾見過嗎？","bklcl":"Sí-bô ê mn̂g ū kā lí khui mah?  Sí-ìm ê mn̂g, lí bat khòaⁿ-kìⁿ mah?","tghg":"死無的門有給你開嗎？死蔭的門你曾看見嗎？","bklhl":"死無ê門有kā你開mah？死蔭ê門，你bat看見mah？"}},{"book":"伯","chapter":38,"verse":18,"versions":{"unv":"地的廣大你能明透嗎？你若全知道，只管說吧！","bklcl":"Tōe ê khoah-tōa, lí ū khòaⁿ-thàu bô?  Lí nā it-chīn chai, chòe lí kóng.","tghg":"地的闊大，你有看透無？你若一盡知，做你講！","bklhl":"地ê闊大，你有看透無？你若一盡知，做你講。"}},{"book":"伯","chapter":38,"verse":19,"versions":{"unv":"光明的居所從何而至？黑暗的本位在於何處？","bklcl":"Kng-bêng khiā-khí ê só͘-chāi, hit tiâu lō͘ tùi toh-lo̍h khì,  Koh o͘-àm ê só͘-chāi tī toh-lo̍h;","tghg":"光明徛起的所在彼條路對叨落去？閣黑暗的所在佇叨落？","bklhl":"光明khiā起ê所在，hit條路tùi toh落去，koh烏暗ê所在tī toh落；"}},{"book":"伯","chapter":38,"verse":20,"versions":{"unv":"你能帶到本境，能看明其室之路嗎？","bklcl":"Thang hō͘ lí chhōa i tò-khì i ê kéng-kài?  Lí ōe chai-iáⁿ thàu kàu i ê chhù ê lō͘ mah?","tghg":"通互你導伊倒去伊的境界？你會知影透到伊的厝的路嗎？","bklhl":"Thang hō͘你chhōa伊tò去伊ê境界？你能知影透到伊ê厝ê路mah？"}},{"book":"伯","chapter":38,"verse":21,"versions":{"unv":"你總知道，因為你早已生在世上，你日子的數目也多。","bklcl":"Lí chai--lah, in-ūi hit-sî lí í-keng chhut-sì,  Lí nî-hè ê siàu-gia̍h iā chōe.","tghg":"你知啦！因為彼時你已經出世，你年歲的數額(siàu-gia̍h)也多。","bklhl":"你知lah，因為hit時你已經出世，你年歲ê數額也chōe。"}},{"book":"伯","chapter":38,"verse":22,"versions":{"unv":"你曾進入雪庫，或見過雹倉嗎？","bklcl":"Lí bat ji̍p seh ê khò͘-pâng,  Á-sī khòaⁿ-kìⁿ pha̍uh ê hú-khò͘,","tghg":"你曾入雪的庫房，抑是看見雹(pha̍uh)的府庫？","bklhl":"你bat入雪ê庫房，á是看見雹ê府庫，"}},{"book":"伯","chapter":38,"verse":23,"versions":{"unv":"這雪雹乃是我為降災，並打仗和爭戰的日子所預備的。","bklcl":"Chiū-sī Góa só͘ siu-khǹg lâi thèng-hāu hoān-lān ê kî,  Thèng-hāu saⁿ-thâi kau-chiàn ê ji̍t mah?","tghg":"就是我所收囥(khǹg)來聽候患難的期，聽候相刣交戰的日嗎？","bklhl":"就是我所收khǹg來thèng候患難ê期，thèng候相刣交戰ê日mah？"}},{"book":"伯","chapter":38,"verse":24,"versions":{"unv":"光亮從何路分開？東風從何路分散遍地？","bklcl":"Kng tùi sím-mi̍h lō͘ pun-khui?  Tang-hong tùi sím-mi̍h lō͘ sì-kòe chhe tī tōe-chiūⁿ?","tghg":"光對甚麼路分開(pun-khui)？東風對甚麼路四界吹佇地上？","bklhl":"光tùi甚麼路分開？東風tùi甚麼路四界吹tī地上？"}},{"book":"伯","chapter":38,"verse":25,"versions":{"unv":"誰為雨水分道？誰為雷電開路？","bklcl":"Chī-chūi kā tōa hō͘-chúi khui lō͘;  Á-sī pī-pān lûi-tiān ê lō͘;","tghg":"是誰給大雨水開路？抑是備辦雷電的路？","bklhl":"Chī-chūi kā大雨水開路；á是備辦雷電ê路；"}},{"book":"伯","chapter":38,"verse":26,"versions":{"unv":"使雨降在無人之地、無人居住的曠野？","bklcl":"Lâi lo̍h-hō͘ tī bô lâng ê tōe,  Tī bô lâng khiā-khí ê khòng-iá;","tghg":"來落雨佇無人的地，佇無人徛起的曠野？","bklhl":"來落雨tī無人ê地，tī無人khiā起ê曠野；"}},{"book":"伯","chapter":38,"verse":27,"versions":{"unv":"使荒廢淒涼之地得以豐足，青草得以發生？","bklcl":"Hō͘ pha-hng hong-hòe ê tōe tit-tio̍h kàu-gia̍h,  Hō͘ chhiⁿ-chháu hoat-siⁿ.","tghg":"互拋荒荒廢的地得著夠額，互青草發生？","bklhl":"Hō͘拋荒荒廢ê地得tio̍h夠額，hō͘青草發生。"}},{"book":"伯","chapter":38,"verse":28,"versions":{"unv":"雨有父嗎？露水珠是誰生的呢？","bklcl":"Hō͘-chúi ū lāu-pē mah?  Lō͘-chúi chi̍t-tiám chi̍t-tiám, chī-chūi siⁿ-ê ah?","tghg":"雨水有老父嗎？露水一點一點是誰生的啊？","bklhl":"雨水有老父mah？露水一點一點，是誰 生ê ah？"}},{"book":"伯","chapter":38,"verse":29,"versions":{"unv":"冰出於誰的胎？天上的霜是誰生的呢？","bklcl":"Peng tùi sím-mi̍h ê thai chhut?  Thiⁿ ê sng, sī chī-chūi siⁿ-ê ah?","tghg":"冰對甚麼的胎出？天的霜是是誰生的啊？","bklhl":"冰tùi甚麼ê胎出？天ê霜，是是誰 生ê ah？"}},{"book":"伯","chapter":38,"verse":30,"versions":{"unv":"諸水堅硬（或譯：隱藏）如石頭；深淵之面凝結成冰。","bklcl":"Chiah-ê chúi kian-tēng chhin-chhiūⁿ chio̍h-thâu,  Chhim-ian ê bīn kiat kui-tè.","tghg":"諸個水堅𠕇(tēng)親像石頭；深淵的面結歸塊。","bklhl":"Chiah-ê水堅定親像石頭，深淵ê面結kui塊。"}},{"book":"伯","chapter":38,"verse":31,"versions":{"unv":"你能繫住昴星的結嗎？能解開參星的帶嗎？","bklcl":"Báu-chhiⁿ kui-chhok, sī lí pa̍k-ê mah?  Chham-chhiⁿ ê tòa sī lí tháu-ê mah?","tghg":"昴星(Báu-chhiⁿ)歸簇(kui-chhok)是你縛(pa̍k)的嗎？參星的帶是你解的嗎？","bklhl":"卯星kui簇(chhok)，是你縛ê mah？參星ê帶是你tháu-ê mah？"}},{"book":"伯","chapter":38,"verse":32,"versions":{"unv":"你能按時領出十二宮嗎？能引導北斗和隨它的眾星（星：原文是子）嗎？","bklcl":"Lí hō͘ cha̍p-jī kiong chiàu i ê sî-hāu chhut lâi?  Iā chhōa pak-táu kap i só͘ sio̍k ê chhiⁿ mah?","tghg":"你互十二宮照伊的時候出來？也導北斗及伊所屬的星嗎？","bklhl":"你hō͘十二宮照伊ê時候出來？也chhōa北斗kap伊所屬ê星mah？"}},{"book":"伯","chapter":38,"verse":33,"versions":{"unv":"你知道天的定例嗎？能使地歸在天的權下嗎？","bklcl":"Lí chai thiⁿ ê tēng-lē mah?  Á-sī siat i ê koân koán-hat tōe mah?","tghg":"你知天的定例嗎？抑是設伊的權管轄地嗎？","bklhl":"你知天ê定例mah？á是設伊ê權管轄地mah？"}},{"book":"伯","chapter":38,"verse":34,"versions":{"unv":"你能向雲彩揚起聲來，使傾盆的雨遮蓋你嗎？","bklcl":"Lí ōe chhut-siaⁿ kiò hûn,  Hō͘ hō͘-chúi chōe-chōe jia-khàm lí mah?","tghg":"你會出聲叫雲，互雨水多多遮蓋你嗎？","bklhl":"你能出聲叫雲，hō͘雨水chōe-chōe遮蓋你mah？"}},{"book":"伯","chapter":38,"verse":35,"versions":{"unv":"你能發出閃電，叫它行去，使它對你說：我們在這裡？","bklcl":"Lí ōe hoat-chhut sih-nà, in chiū khì,  tùi lí kóng, Goán tī-chia.","tghg":"你會發出閃爁(sih-nà)，𪜶就去，對你講；阮佇遮？","bklhl":"你能發出sih-nà，in就去，對你講，阮tī-chia。"}},{"book":"伯","chapter":38,"verse":36,"versions":{"unv":"誰將智慧放在懷中？誰將聰明賜於心內？","bklcl":"Chī-chūi ēng tì-hūi hē tī lāi-bīn?  Chī-chūi siúⁿ-sù chhang-miâ tī sim-lāi?","tghg":"是誰用智慧下佇內面？是誰賞賜聰明(chhang-miâ)佇心內？","bklhl":"Chī-chūi用智慧hē tī內面？Chī-chūi賞賜聰明tī心內？"}},{"book":"伯","chapter":38,"verse":37,"versions":{"unv":"誰能用智慧數算雲彩呢？塵土聚集成團，土塊緊緊結連；那時，誰能傾倒天上的瓶呢？","bklcl":"Chī-chūi ōe ēng tì-hūi sǹg hûn ê siàu-gia̍h?  Chī-chūi ōe piàⁿ thiⁿ ê phûn;","tghg":"是誰會用智慧算雲的數額？是誰會傾(piàⁿ)天的盆？","bklhl":"Chī-chūi能用智慧算雲ê數額？Chī-chūi能piàⁿ天ê盆；"}},{"book":"伯","chapter":38,"verse":38,"versions":{"unv":"【併於上節】","bklcl":"Hit-sî tîn-ai chiâⁿ-chòe thô͘-bê,  Thô͘ chiū kiat kui-thn̂g?","tghg":"彼時，塵埃成做土糜(thô͘-bê)，土就結歸團？","bklhl":"hit時塵埃成做土糜，土就結kui-thn̂g？"}},{"book":"伯","chapter":38,"verse":39,"versions":{"unv":"母獅子在洞中蹲伏，少壯獅子在隱密處埋伏；你能為牠們抓取食物，使牠們飽足嗎？","bklcl":"Lí ū kā bú ê sai la̍k-tio̍h chia̍h-mi̍h?  Hō͘ sai-á-thûn chia̍h-pá mah?","tghg":"你有給母的獅、搙(la̍k)著食物，互獅仔豚食飽嗎？","bklhl":"你有kā母ê獅la̍k-tio̍h食物？hō͘獅á-thûn食飽mah？"}},{"book":"伯","chapter":38,"verse":40,"versions":{"unv":"【併於上節】","bklcl":"Chiū-sī i tī hia̍t-lāi thìⁿ-kha,  Tī ún-ba̍t ê só͘-chāi bih-teh ê sî.","tghg":"就是伊佇穴內撐(thìⁿ)腳，佇隱密的所在匿(bih)啲的時。","bklhl":"就是伊tī穴內撐腳，tī隱密ê所在bih-teh ê時。"}},{"book":"伯","chapter":38,"verse":41,"versions":{"unv":"烏鴉之雛因無食物飛來飛去，哀告　神；那時，誰為牠預備食物呢？","bklcl":"O͘-a-kiáⁿ ǹg Siōng-tè ai-kiû;  Bô thang chia̍h pe-lâi pe-khì ê sî,  Chī-chūi ūi o͘-a pī-pān chia̍h-mi̍h ah?","tghg":"烏鴉子向上帝哀求，無通食飛來飛去的時；是誰為烏鴉備辦食物(chia̍h-mi̍h)啊？","bklhl":"烏鴉kiáⁿ ǹg上帝哀求；無thang食飛來飛去ê時，是誰為烏鴉備辦食物ah？"}}]