[{"book":"伯","chapter":3,"verse":1,"versions":{"unv":"此後，約伯開口咒詛自己的生日，","bklcl":"Āu-lâi Iok-pek khui-chhùi, chiù-chó͘ i ê ji̍t.","tghg":"後來，約伯開嘴咒詛伊的日，","bklhl":"後來約伯開嘴，咒詛伊ê日。"}},{"book":"伯","chapter":3,"verse":2,"versions":{"unv":"說：","bklcl":"Iok-pek khui-chhùi kóng:","tghg":"約伯開嘴講：","bklhl":"約伯開嘴講："}},{"book":"伯","chapter":3,"verse":3,"versions":{"unv":"願我生的那日和說懷了男胎的那夜都滅沒。","bklcl":"Góa chhut-sì ê ji̍t, goān hit ê ji̍t bô--khì;  Kóng, ū hoâi-īn ta-po͘-kiáⁿ hit-mî, goān hit ê mî iā bô--khì.","tghg":"我出世的日，願彼個日無去；講：有懷孕查甫子彼暝，願彼個暝也無去。","bklhl":"我出世ê日，願hit ê日無去；講，有懷孕ta-po͘-kiáⁿ hit暝，願hit ê暝也無去。"}},{"book":"伯","chapter":3,"verse":4,"versions":{"unv":"願那日變為黑暗；願　神不從上面尋找它；願亮光不照於其上。","bklcl":"Goān hit ê ji̍t pìⁿ-chòe o͘-àm;  Goān Siōng-tè bô tùi téng-bīn khòaⁿ-kò͘ i,  Kng iā bô chiò i.","tghg":"願彼個日變做黑暗；願上帝無對頂面看顧伊；光也無照伊。","bklhl":"願hit ê日變做烏暗；願上帝無tùi頂面看顧伊，光也無照伊。"}},{"book":"伯","chapter":3,"verse":5,"versions":{"unv":"願黑暗和死蔭索取那日；願密雲停在其上；願日蝕恐嚇它。","bklcl":"Goān o͘-àm kap sí-ìm chhim-chhú i;  Goān ba̍t-hûn thêng tī i ê téng-bīn,  Goān hō͘ ji̍t piàn o͘-àm--ê phah-kiaⁿ i.","tghg":"願黑暗及死蔭侵取(chhim-chhú)伊；願密雲停佇伊的頂面；願互日變黑暗的拍驚伊。","bklhl":"願烏暗kap死蔭侵取伊；願密雲停tī伊ê頂面，願hō͘日變烏暗ê phah驚伊。"}},{"book":"伯","chapter":3,"verse":6,"versions":{"unv":"願那夜被幽暗奪取，不在年中的日子同樂，也不入月中的數目。","bklcl":"Lūn-kàu hit-mî, goān o͘-àm chhiúⁿ-khì;  Goān i bô kap nî-tiong hiah-ê ji̍t tâng hoaⁿ-hí;  Iā bô ji̍p tī hiah-ê ge̍h ê siàu-gia̍h.","tghg":"論到彼暝，願黑暗搶去，願伊無及年中許個日同歡喜，也無入佇許個月的數額(siàu-gia̍h)。","bklhl":"論到hit暝，願烏暗搶去；願伊無kap 年中hiah-ê日同歡喜；也無入tī hiah-ê月ê數額。"}},{"book":"伯","chapter":3,"verse":7,"versions":{"unv":"願那夜沒有生育，其間也沒有歡樂的聲音。","bklcl":"Ā! Goān hit-mî bô ū siⁿ-kiáⁿ;  In tiong-kan bô hoaⁿ-hí ê siaⁿ.","tghg":"啊！願彼暝無有生子，𪜶中間無歡喜的聲。","bklhl":"Ā！願hit暝無有生kiáⁿ；in中間無歡喜ê聲。"}},{"book":"伯","chapter":3,"verse":8,"versions":{"unv":"願那咒詛日子且能惹動鱷魚的咒詛那夜。","bklcl":"Goān hiah-ê chiù-chó͘ ji̍t ê, chiù-chó͘ i;  Í-ki̍p hiah-ê ōe kek-tōng lêng ê, chiù-chó͘ i.","tghg":"願許個咒詛日的咒詛伊以及許個會激動龍的咒詛伊。","bklhl":"願hiah-ê咒詛日ê，咒詛伊；以及hiah-ê會激動龍ê，咒詛伊。"}},{"book":"伯","chapter":3,"verse":9,"versions":{"unv":"願那夜黎明的星宿變為黑暗，盼亮卻不亮，也不見早晨的光線（原文是眼皮）；","bklcl":"Goān hit-mî thiⁿ-phú-kng ê chhiⁿ pìⁿ o͘-àm; Goān i ǹg-bāng kng iā bōe tit-tio̍h; Iā bô khòaⁿ-kìⁿ chá-khí-sî thiⁿ thiah-ha̍h;","tghg":"願彼暝天昲(phú)光的星變黑暗，願伊向望光也𣍐得著，也無看見早起時天拆合(thiah-ha̍h)；","bklhl":"願hit暝天phú光ê星變烏暗；願伊ǹg望光也bōe得tio̍h；也無看見早起時天拆ha̍h；"}},{"book":"伯","chapter":3,"verse":10,"versions":{"unv":"因沒有把懷我胎的門關閉，也沒有將患難對我的眼隱藏。","bklcl":"In-ūi bô koaiⁿ-ba̍t siⁿ góa ê chú-kiong,  Iā bô tùi góa ê ba̍k-chiu jia-khàm hoān-lān.","tghg":"因為無關密生我的子宮，也無對我的目睭遮蓋患難。","bklhl":"因為無關密生我ê子宮，也無對我ê目睭遮蓋患難。"}},{"book":"伯","chapter":3,"verse":11,"versions":{"unv":"我為何不出母胎而死？為何不出母腹絕氣？","bklcl":"Góa siáⁿ-sū bô tī thai--nih chiū sí?  Siáⁿ-sū chhut pak-tó͘, bô sòa tn̄g-khùi?","tghg":"我啥事無佇胎裡就死？啥事出腹肚無續斷氣？","bklhl":"我啥事無tī胎裡就死？啥事出腹肚，無續斷氣？"}},{"book":"伯","chapter":3,"verse":12,"versions":{"unv":"為何有膝接收我？為何有奶哺養我？","bklcl":"Siáⁿ-sū ū kha-thâu-u chih góa?  Siáⁿ-sū ū ni hō͘ góa suh?","tghg":"啥事有腳頭窩(kha-thâu-u)接(chih)我？啥事有奶互我吸？","bklhl":"啥事有腳頭u接我？啥事有奶hō͘我suh？"}},{"book":"伯","chapter":3,"verse":13,"versions":{"unv":"不然，我就早已躺臥安睡，","bklcl":"Nā-bô án-ni, góa í-keng tó-teh lâi an-jiân,  Í-keng khùn lâi chēng-chēng;","tghg":"若無按呢，我已經倒啲來安然已經睏來靜靜，","bklhl":"若無án-ni，我已經倒teh來安然，已經睏來靜靜；"}},{"book":"伯","chapter":3,"verse":14,"versions":{"unv":"和地上為自己重造荒邱的君王、謀士，","bklcl":"Kap tōe-chiūⁿ lia̍t-ông bô͘-sū saⁿ-kap tī-teh,  In bat ūi ka-kī khí-chō pha-hng ê só͘-chāi;","tghg":"及地上列王、謀士相及佇啲，𪜶曾為家己起造拋荒的所在，","bklhl":"Kap地上列王謀士相kap tī-teh，in bat為家己起造拋荒ê所在；"}},{"book":"伯","chapter":3,"verse":15,"versions":{"unv":"或與有金子、將銀子裝滿了房屋的王子一同安息；","bklcl":"Á-sī kap ū kim ê siú-léng tī-teh;  In bat ēng gûn chhiong-móa in ê chhù ê.","tghg":"抑是及有金的首領佇啲，𪜶曾用銀充滿𪜶的厝的；","bklhl":"á是kap有金ê首領tī-teh；in bat用銀充滿in ê厝ê。"}},{"book":"伯","chapter":3,"verse":16,"versions":{"unv":"或像隱而未現、不到期而落的胎，歸於無有，如同未見光的嬰孩。","bklcl":"Á-sī chhin-chhiūⁿ ka-la̍uh sin lâi iám-ba̍t ê, góa chiū bô--khì;  Chhin-chhiūⁿ bē kìⁿ-tio̍h kng ê eⁿ-á.","tghg":"抑是親像磕落娠(ka-la̍uh-sin)來掩密(iám-ba̍t)的，我就無去，親像未見著光的嬰仔。","bklhl":"á是親像ka-la̍uh身來掩密ê，我就無去；親像bē見tio̍h光ê嬰á。"}},{"book":"伯","chapter":3,"verse":17,"versions":{"unv":"在那裡惡人止息攪擾，困乏人得享安息，","bklcl":"Tī-hia pháiⁿ-lâng soah i ê kiáu-jiáu;  Tī-hia ià-siān-ê tit-tio̍h an-hioh.","tghg":"佇遐歹人息(soah)伊的攪擾，佇遐厭倦者得著安息，","bklhl":"Tī-hia pháiⁿ人soah伊ê攪擾；tī-hia厭倦ê得tio̍h安歇。"}},{"book":"伯","chapter":3,"verse":18,"versions":{"unv":"被囚的人同得安逸，不聽見督工的聲音。","bklcl":"Tī-hia siū-lia̍h ê lâng saⁿ-kap tit-tio̍h an-jiân,  Bô thiaⁿ-kìⁿ tok-kang--ê ê siaⁿ.","tghg":"佇遐受掠者人相及得著安然，無聽見督工者的聲。","bklhl":"Tī-hia受掠ê人相kap得tio̍h安然，無聽見督工ê ê聲。"}},{"book":"伯","chapter":3,"verse":19,"versions":{"unv":"大小都在那裡；奴僕脫離主人的轄制。","bklcl":"Sī-sòe sī-tōa lóng tī-hia;  Lô͘-po̍k thoat-lī i ê chú-lâng.","tghg":"序細(sī-sòe)序大攏佇遐；奴僕脫離伊的主人。","bklhl":"序細序大lóng tī-hia；奴僕脫離伊ê主人。"}},{"book":"伯","chapter":3,"verse":20,"versions":{"unv":"受患難的人為何有光賜給他呢？心中愁苦的人為何有生命賜給他呢？","bklcl":"Siū khó͘-lān ê lâng, siáⁿ-sū hō͘ i ū kng ah?  Sim-lāi iu-khó͘ ê lâng, siáⁿ-sū hō͘ i ū oa̍h-miā?","tghg":"受苦難的人啥事互伊有光啊？心內憂苦的人啥事互伊有活命？","bklhl":"受苦難ê人，啥事hō͘伊有光ah？心內憂苦ê人，啥事hō͘伊有活命？"}},{"book":"伯","chapter":3,"verse":21,"versions":{"unv":"他們切望死，卻不得死；求死，勝於求隱藏的珍寶。","bklcl":"In ǹg-bāng sí, iā bōe tit-tio̍h,  Chhē i, pí ku̍t khǹg-ba̍t ê pó-pòe khah chhut-la̍t.","tghg":"𪜶向望死，也𣍐得著；尋伊，比掘囥密(khǹg-ba̍t)的寶貝卡出力。","bklhl":"In ǹg望死，也bōe得tio̍h，chhē伊，比掘khǹg密ê寶貝khah出力。"}},{"book":"伯","chapter":3,"verse":22,"versions":{"unv":"他們尋見墳墓就快樂，極其歡喜。","bklcl":"In chhē-tio̍h hûn-bōng chiū khoài-lo̍k;  Hoaⁿ-hí kàu bōe-kò͘--tit.","tghg":"𪜶尋著墳墓就快樂，歡喜到𣍐顧得。","bklhl":"In chhē-tio̍h墳墓就快樂；歡喜到bōe顧得。"}},{"book":"伯","chapter":3,"verse":23,"versions":{"unv":"人的道路既然遮隱，　神又把他四面圍困，為何有光賜給他呢？","bklcl":"Lâng ê chiân-tô͘ í-keng àm-bong-bong,  Siōng-tè sì-bīn ûi-khùn i, siáⁿ-sū hō͘ i ū kng ah?","tghg":"人的前途已經暗摸摸(àm-bong-bong)，上帝四面圍困伊，啥事互伊有光啊？","bklhl":"人ê前途已經暗bong-bong，上帝四面圍困伊，啥事hō͘伊有光ah？"}},{"book":"伯","chapter":3,"verse":24,"versions":{"unv":"我未曾吃飯就發出歎息；我唉哼的聲音湧出如水。","bklcl":"In-ūi góa ēng thó͘-khùi thòe chia̍h-mi̍h;  Góa tōa-siaⁿ háu, chhin-chhiūⁿ tōa-chúi chhèng-chhut.","tghg":"因為我用吐氣替食物；我大聲哮親像大水淐出(chhèng-chhut)。","bklhl":"因為我用吐氣替食物；我大聲哮，親像大水chhèng出。"}},{"book":"伯","chapter":3,"verse":25,"versions":{"unv":"因我所恐懼的臨到我身，我所懼怕的迎我而來。","bklcl":"In-ūi góa só͘ chin-kiaⁿ-ê lîm-kàu góa;  Góa só͘ kiaⁿ-hiâⁿ-ê kàu tī góa.","tghg":"因為我所真驚的臨到我，我所驚惶的到佇我。","bklhl":"因為我所真驚ê臨到我；我所驚惶ê到tī我。"}},{"book":"伯","chapter":3,"verse":26,"versions":{"unv":"我不得安逸，不得平靜，也不得安息，卻有患難來到。","bklcl":"Góa bōe tit-tio̍h an-jiân, bōe tit-tio̍h pêng-chēng, bōe tit-tio̍h an-hioh,  Chóng-sī ū hoān-lān lâi.","tghg":"我𣍐得著安然，𣍐得著平靜，𣍐得著安息，總是有患難來。","bklhl":"我bōe得tio̍h安然，bōe得tio̍h平靜，bōe得tio̍h安歇，總是有患難來。"}}]