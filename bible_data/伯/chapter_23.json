[{"book":"伯","chapter":23,"verse":1,"versions":{"unv":"約伯回答說：","bklcl":"Iok-pek ìn kóng,","tghg":"約伯應講：","bklhl":"約伯應講，"}},{"book":"伯","chapter":23,"verse":2,"versions":{"unv":"如今我的哀告還算為悖逆；我的責罰比我的唉哼還重。","bklcl":"Taⁿ góa ê ai-oàn sǹg-chòe pōe-ge̍k;  Góa só͘ siū ê chek-hoa̍t khah-tāng tī góa ê thó͘-khùi.","tghg":"今我的哀怨算做悖逆；我所受的責罰卡重佇我的吐氣。","bklhl":"Taⁿ我ê哀怨算做悖逆；我所受ê責罰khah重tī我ê吐氣。"}},{"book":"伯","chapter":23,"verse":3,"versions":{"unv":"惟願我能知道在哪裡可以尋見　神，能到他的臺前，","bklcl":"Goān góa ōe chai tùi cháiⁿ-iūⁿ chhē Siōng-tè,  Hō͘ góa thang kàu I ê chō-ūi!","tghg":"願我會知對怎樣尋上帝，互我通到伊的座位，","bklhl":"願我會知tùi怎樣chhē上帝，hō͘我thang到伊ê座位！"}},{"book":"伯","chapter":23,"verse":4,"versions":{"unv":"我就在他面前將我的案件陳明，滿口辯白。","bklcl":"Góa beh pâi-lia̍t àn-kiāⁿ tī I ê bīn-chêng,  Góa ê chhùi kàu-gia̍h thang piān-bêng.","tghg":"我欲排列案件佇伊的面前，我的嘴夠額通辯明。","bklhl":"我beh排列案件tī伊ê面前，我ê嘴夠額thang辯明。"}},{"book":"伯","chapter":23,"verse":5,"versions":{"unv":"我必知道他回答我的言語，明白他向我所說的話。","bklcl":"Góa iā tit-tio̍h chai I ìn góa ê ōe,  Iā bêng-pe̍k I tùi góa só͘-kóng-ê.","tghg":"我也得著知伊應我的話，也明白伊對我所講的。","bklhl":"我也得tio̍h知伊應我ê話，也明白伊對我所講ê。"}},{"book":"伯","chapter":23,"verse":6,"versions":{"unv":"他豈用大能與我爭辯嗎？必不這樣！他必理會我。","bklcl":"I kiám beh ēng tōa koân-lêng kap góa kè-kàu mah?  Tek-khak bô án-ni; I beh àⁿ-lo̍h thiaⁿ góa.","tghg":"伊豈欲用大權能及我計較嗎？的確無按呢！伊欲俯落聽我。","bklhl":"伊kiám beh用大權能kap我計較mah？的確無án-ni；伊beh àⁿ落聽我。"}},{"book":"伯","chapter":23,"verse":7,"versions":{"unv":"在他那裡正直人可以與他辯論；這樣，我必永遠脫離那審判我的。","bklcl":"Tī-hia chèng-ti̍t--ê ōe kap I piān-lūn, Án-ni, góa beh éng-oán thoat-lī sím-phòaⁿ góa ê.","tghg":"佇遐正直者會及伊辯論；按呢，我欲永遠脫離審判我的。","bklhl":"Tī-hia正直ê會kap伊辯論，án-ni，我beh永遠脫離審判我ê。"}},{"book":"伯","chapter":23,"verse":8,"versions":{"unv":"只是，我往前行，他不在那裡，往後退，也不能見他。","bklcl":"Khòaⁿ ah, góa chìn-chêng khì, I bô tī-hia;  Góa thè-āu khì, iā bô khòaⁿ-kìⁿ I;","tghg":"看啊，我進前去，伊無佇遐，我退後去，也無看見伊。","bklhl":"看ah，我進前去，伊無tī-hia；我退後去，也無看見伊；"}},{"book":"伯","chapter":23,"verse":9,"versions":{"unv":"他在左邊行事，我卻不能看見，在右邊隱藏，我也不能見他。","bklcl":"Tī tò-pêng I teh kiâⁿ tāi-chì, góa bô khòaⁿ-kìⁿ I;  Tī chiàⁿ-pêng I tiàm-ba̍t, góa iā bô khòaⁿ-kìⁿ I.","tghg":"佇倒旁伊啲行代誌，我無看見伊，佇正旁伊踮密，我也無看見伊。","bklhl":"Tī tò-pêng伊teh行tāi-chì，我無看見伊；tī chiàⁿ-pêng伊tiàm密，我也無看見伊。"}},{"book":"伯","chapter":23,"verse":10,"versions":{"unv":"然而他知道我所行的路；他試煉我之後，我必如精金。","bklcl":"Chóng-sī I chai góa só͘ kiâⁿ ê lō͘;  I chhì-liān góa liáu-āu, góa beh chhin-chhiūⁿ kè thoàn-liān ê kim.","tghg":"總是伊知我所行的路；伊試煉我了後，我欲親像過鍛煉的金。","bklhl":"總是伊知我所行ê路；伊試煉我了後，我beh親像過鍛鍊ê金。"}},{"book":"伯","chapter":23,"verse":11,"versions":{"unv":"我腳追隨他的步履；我謹守他的道，並不偏離。","bklcl":"Góa ê kha tè I ê kha-pō͘;  Góa chip-siú I ê lō͘, iā bô phian-chhoa̍h.","tghg":"我的腳隨伊的腳步；我執守伊的路，也無偏斜(phian-chhoa̍)。","bklhl":"我ê腳tè伊ê腳步；我執守伊ê路，也無偏chhoa̍h。"}},{"book":"伯","chapter":23,"verse":12,"versions":{"unv":"他嘴唇的命令，我未曾背棄；我看重他口中的言語，過於我需用的飲食。","bklcl":"I chhùi-tûn ê bēng-lēng góa bē bat ûi-pōe;  Góa tùi-tiōng I chhùi-lāi ê ōe, iâⁿ-kè góa só͘ tio̍h ēng ê bí-niû.","tghg":"伊嘴唇的命令，我未曾違背；我對重伊嘴內的話，贏過我所著用的米糧。","bklhl":"伊嘴唇ê命令，我未bat違背；我對重伊嘴內ê話，贏過我所tio̍h用ê米糧。"}},{"book":"伯","chapter":23,"verse":13,"versions":{"unv":"只是他心志已定，誰能使他轉意呢？他心裡所願的，就行出來。","bklcl":"I ū it-tēng ê sim-chì, chī-chūi ōe kā I oa̍t-tńg ah?  I ê sim só͘ ài-ê, chiū kiâⁿ i.","tghg":"伊有一定的心志，是誰會給伊越轉啊？伊的心所愛的，就行伊。","bklhl":"伊有一定ê心志，是誰能kā伊oa̍t-tńg ah？伊ê心所ài-ê，就行伊。"}},{"book":"伯","chapter":23,"verse":14,"versions":{"unv":"他向我所定的，就必做成；這類的事他還有許多。","bklcl":"Só͘ kā góa tiāⁿ-tio̍h--ê, I beh chiâⁿ i;  Chit hō ê sū I iáu ū chōe-chōe.","tghg":"所給我定著的，伊欲成伊；此號的事伊猶有多多。","bklhl":"所kā我定tio̍h-ê，伊beh成伊；chit號ê事伊iáu有chōe-chōe。"}},{"book":"伯","chapter":23,"verse":15,"versions":{"unv":"所以我在他面前驚惶；我思念這事便懼怕他。","bklcl":"Só͘-í góa tī I ê bīn-chêng gī-gī-chhoah;  Góa siūⁿ-tio̍h chiū kiaⁿ.","tghg":"所以我佇伊的面前栗栗惙(gī-gī-chhoah)；我想著就驚。","bklhl":"所以我tī伊ê面前gī-gī-chhoah；我想tio̍h就驚。"}},{"book":"伯","chapter":23,"verse":16,"versions":{"unv":"　神使我喪膽；全能者使我驚惶。","bklcl":"In-ūi Siōng-tè hō͘ góa sit-táⁿ,  Choân-lêng--ê hō͘ góa gī-gī-chhoah;","tghg":"因為上帝互我失膽；全能者互我栗栗惙。","bklhl":"因為上帝hō͘我失膽，全能ê雨我gī-gī-chhoah；"}},{"book":"伯","chapter":23,"verse":17,"versions":{"unv":"我的恐懼不是因為黑暗，也不是因為幽暗蒙蔽我的臉。","bklcl":"In-ūi góa ê kiaⁿ-hiâⁿ m̄-sī ūi-tio̍h o͘-àm,  Iā m̄-sī in-ūi o͘-àm jia-khàm góa ê bīn.","tghg":"因為我的驚惶呣是為著黑暗，也呣是因為黑暗遮蓋我的面。","bklhl":"因為我ê驚惶m̄是為tio̍h烏暗，也m̄是因為烏暗遮蓋我ê面。"}}]