[{"book":"伯","chapter":13,"verse":1,"versions":{"unv":"這一切，我眼都見過；我耳都聽過，而且明白。","bklcl":"Khòaⁿ ah, che it-chhè góa ê ba̍k-chiu lóng khòaⁿ-kè,  Góa ê hī-khang lóng thiaⁿ-kè, iā bêng-pe̍k.","tghg":"看啊，這一切我的目睭攏看過；我的耳孔攏聽過，也明白。","bklhl":"看ah，這一切我ê目睭lóng看過，我ê耳孔lóng聽過，也明白。"}},{"book":"伯","chapter":13,"verse":2,"versions":{"unv":"你們所知道的，我也知道，並非不及你們。","bklcl":"Lín só͘ chai-ê, góa iā chai;  Góa bô khah-su lín.","tghg":"恁所知的，我也知，我無卡輸恁。","bklhl":"Lín所知ê，我也知；我無khah輸lín。"}},{"book":"伯","chapter":13,"verse":3,"versions":{"unv":"我真要對全能者說話；我願與　神理論。","bklcl":"Góa si̍t-chāi ài kap Choân-lêng-ê kóng-ōe;  Góa chin ài kap Siōng-tè lí-lūn.","tghg":"我實在愛及全能者講話；我真愛及上帝理論。","bklhl":"我實在ài kap全能ê講話；我真ài kap上帝理論。"}},{"book":"伯","chapter":13,"verse":4,"versions":{"unv":"你們是編造謊言的，都是無用的醫生。","bklcl":"Chóng-sī lín sī liap-chō pe̍h-chha̍t-ōe ê,  Lóng sī bô lō͘-ēng ê i-seng.","tghg":"總是恁是捏造(liap-chō)白賊話的，攏是無路用的醫生。","bklhl":"總是lín是捏造白賊話ê，lóng是無路用ê醫生。"}},{"book":"伯","chapter":13,"verse":5,"versions":{"unv":"惟願你們全然不作聲；這就算為你們的智慧！","bklcl":"Goān lín it-khài chēng-chēng, Chiah sǹg sī lín ê tì-hūi.","tghg":"願恁一概靜靜；才算是恁的智慧！","bklhl":"願lín一概靜靜，Chiah算是lín ê智慧。"}},{"book":"伯","chapter":13,"verse":6,"versions":{"unv":"請你們聽我的辯論，留心聽我口中的分訴。","bklcl":"Chhiáⁿ lín thiaⁿ góa ê lí-lūn,  Tì-ì thiaⁿ góa ê chhùi ê hun-sò͘.","tghg":"請恁聽我的理論，致意聽我的嘴的分訴。","bklhl":"請lín聽我ê理論，致意聽我ê嘴ê分訴。"}},{"book":"伯","chapter":13,"verse":7,"versions":{"unv":"你們要為　神說不義的話嗎？為他說詭詐的言語嗎？","bklcl":"Lín beh ūi Siōng-tè lâi kóng put-gī ê ōe mah?  Ūi I kóng khúi-chà ê ōe mah?","tghg":"恁欲為上帝來講不義的話嗎？為伊講詭詐的話嗎？","bklhl":"Lín beh為上帝來講不義ê話mah？為伊講詭詐ê話mah？"}},{"book":"伯","chapter":13,"verse":8,"versions":{"unv":"你們要為　神徇情嗎？要為他爭論嗎？","bklcl":"Lín kiám beh phian-thán I mah?  Beh ūi Siōng-tè piān-hō͘ mah?","tghg":"恁豈欲偏袒伊嗎？欲為上帝辯護嗎？","bklhl":"Lín kiám beh偏袒伊mah？beh為上帝辯護mah？"}},{"book":"伯","chapter":13,"verse":9,"versions":{"unv":"他查出你們來，這豈是好嗎？人欺哄人，你們也要照樣欺哄他嗎？","bklcl":"I nā chhâ-chhut lín, kiám ū hó mah?  Lín ōe phiàn I chhin-chhiūⁿ phiàn lâng mah?","tghg":"伊若查出恁，豈有好嗎？恁會騙伊親像騙人嗎？","bklhl":"伊若查出lín，kiám有好mah？Lín能騙伊親像騙人mah？"}},{"book":"伯","chapter":13,"verse":10,"versions":{"unv":"你們若暗中徇情，他必要責備你們。","bklcl":"Lín nā àm-chīⁿ phian-thán,  I tek-khak beh chek-pī lín.","tghg":"恁若暗靜偏袒，伊的確欲責備恁。","bklhl":"Lín若暗靜偏袒，伊的確beh責備lín。"}},{"book":"伯","chapter":13,"verse":11,"versions":{"unv":"他的尊榮豈不叫你們懼怕嗎？他的驚嚇豈不臨到你們嗎？","bklcl":"I ê ui-giâm kiám bô hō͘ lí kiaⁿ mah?  I ê thang kiaⁿ-ùi, kiám bô lîm-kàu lín mah?","tghg":"伊的威嚴豈無互你驚嗎？伊的通驚畏豈無臨到恁嗎？","bklhl":"伊ê威嚴kiám無hō͘你驚mah？伊ê thang驚畏，kiám無臨到lín mah？"}},{"book":"伯","chapter":13,"verse":12,"versions":{"unv":"你們以為可記念的箴言是爐灰的箴言；你們以為可靠的堅壘是淤泥的堅壘。","bklcl":"Lín só͘ kì-liām ê chim-giân sī chhin-chhiūⁿ hé-hu;  Lín ê iâⁿ-chē sī thô͘-bê ê iâⁿ-chē.","tghg":"恁所紀念的箴言是親像火灰；恁的營寨(iâⁿ-chē)是土糜(thô͘-bê)的營寨。","bklhl":"Lín所記念ê箴言是親像火灰；lín ê營寨是土糜ê營寨。"}},{"book":"伯","chapter":13,"verse":13,"versions":{"unv":"你們不要作聲，任憑我吧！讓我說話，無論如何我都承當。","bklcl":"Lín chēng-chēng, bo̍h-tit chhap góa, kù-chāi góa kóng,  Chiū bô-lūn sím-mi̍h chòe i lâi.","tghg":"恁靜靜，莫得插(chhap)我！據在我講，就無論甚麼做伊來。","bklhl":"Lín靜靜，莫得chhap我，kù-chāi我講，就無論甚麼做伊來。"}},{"book":"伯","chapter":13,"verse":14,"versions":{"unv":"我何必把我的肉掛在牙上，將我的命放在手中。","bklcl":"Góa siáⁿ-sū chiong góa ê bah kā tī góa ê chhùi-khí,  Chiong góa ê sìⁿ-miā hē tī góa ê chhiú ah?","tghg":"我啥事將我的肉咬佇我的嘴齒，將我的生命下(hē)佇我的手啊？","bklhl":"我啥事將我ê肉咬tī我ê嘴齒，將我ê性命hē tī我ê手ah？"}},{"book":"伯","chapter":13,"verse":15,"versions":{"unv":"他必殺我；我雖無指望，然而我在他面前還要辯明我所行的。","bklcl":"Khòaⁿ ah, I beh thâi-sí góa, góa bô thang ǹg-bāng;  Chóng-sī góa beh tī I ê bīn-chêng piáu-pe̍k góa ê só͘ kiâⁿ.","tghg":"看啊，伊欲刣死我；我無通向望，總是我欲佇伊的面前表白我的所行。","bklhl":"看ah，伊beh 刣死我，我無thang ǹg望；總是我beh tī伊ê面前表白我ê所行。"}},{"book":"伯","chapter":13,"verse":16,"versions":{"unv":"這要成為我的拯救，因為不虔誠的人不得到他面前。","bklcl":"Che beh chiâⁿ-chòe chín-kiù góa ê;  In-ūi bô khiân-sêng ê lâng bōe tit kàu I ê bīn-chêng.","tghg":"這欲成做拯救我的，因為無虔誠的人𣍐得到伊的面前。","bklhl":"這beh成做拯救我ê；因為無虔誠ê人bōe得到伊ê面前。"}},{"book":"伯","chapter":13,"verse":17,"versions":{"unv":"你們要細聽我的言語，使我所辯論的入你們的耳中。","bklcl":"Lín tio̍h sòe-jī thiaⁿ góa ê ōe,  Hō͘ góa só͘ piān-lūn-ê ji̍p lín ê hī-khang.","tghg":"恁著細膩聽我的話，互我所辯論的入恁的耳孔。","bklhl":"Lín tio̍h細膩聽我ê話，hō͘我所辯論ê入lín ê耳孔。"}},{"book":"伯","chapter":13,"verse":18,"versions":{"unv":"我已陳明我的案，知道自己有義。","bklcl":"Khòaⁿ ah, góa ū pâi-lia̍t góa ê àn-kiāⁿ,  Góa chai góa beh tit-tio̍h chheng-chòe-gī.","tghg":"看啊，我有排列我的案件，我知我欲得著稱做義。","bklhl":"看ah，我有排列我ê案件，我知我beh得tio̍h稱做義。"}},{"book":"伯","chapter":13,"verse":19,"versions":{"unv":"有誰與我爭論，我就情願緘默不言，氣絕而亡。","bklcl":"Chī-chūi ōe kap góa piān-lūn ah?  Ū, góa chiū chēng-chēng lâi tn̄g-khùi.","tghg":"是誰會及我辯論啊，有，我就靜靜來斷氣。","bklhl":"Chī-chūi能kap我辯論ah？有，我就靜靜來斷氣。"}},{"book":"伯","chapter":13,"verse":20,"versions":{"unv":"惟有兩件不要向我施行，我就不躲開你的面：","bklcl":"To̍k-to̍k ū nn̄g-hāng, bo̍h-tit kiâⁿ tī góa,  Góa chiū bô siám-pī lī-khui lí ê bīn.","tghg":"獨獨有二項莫得行佇我，我就無閃避(siám-pī)離開你的面：","bklhl":"獨獨有兩項，莫得行tī我，我就無閃避離開你ê面。"}},{"book":"伯","chapter":13,"verse":21,"versions":{"unv":"就是把你的手縮回，遠離我身；又不使你的驚惶威嚇我。","bklcl":"Chiū-sī Lí ê chhiú kiu tò-tńg, lī-khui góa hn̄g-hn̄g;  Koh bô ēng Lí ê ui-giâm hō͘ góa kiaⁿ;","tghg":"就是你的手勼(kiu)倒轉，離開我遠遠；閣無用你的威嚴互我驚。","bklhl":"就是你ê手kiu 倒tńg，離開我遠遠；koh無用你ê威嚴hō͘我驚；"}},{"book":"伯","chapter":13,"verse":22,"versions":{"unv":"這樣，你呼叫，我就回答；或是讓我說話，你回答我。","bklcl":"Án-ni, Lí kiò, góa chiū ìn;  Á-sī hō͘ góa kóng, Lí ìn góa.","tghg":"按呢，你叫，我就應；抑是互我講，你應我。","bklhl":"Án-ni，你叫，我就應；á是hō͘我講，你應我。"}},{"book":"伯","chapter":13,"verse":23,"versions":{"unv":"我的罪孽和罪過有多少呢？求你叫我知道我的過犯與罪愆。","bklcl":"Góa ê chōe-kòa kap kè-sit ū jōa-chōe ah?  Kiû Lí hō͘ góa chai góa ê kè-sit, góa ê chōe-kòa.","tghg":"我的罪過及過失有偌多啊？求你互我知我的過失我的罪過。","bklhl":"我ê罪過kap過失有jōa-chōe ah？求你hō͘我知我ê過失，我ê罪過。"}},{"book":"伯","chapter":13,"verse":24,"versions":{"unv":"你為何掩面、拿我當仇敵呢？","bklcl":"Lí siáⁿ-sū ng Lí ê bīn,  Lia̍h góa chòe Lí ê tùi-te̍k ah?","tghg":"你啥事掩你的面、掠我做你的對敵啊？","bklhl":"你啥事掩(ng)你ê面，掠我做你ê對敵ah？"}},{"book":"伯","chapter":13,"verse":25,"versions":{"unv":"你要驚動被風吹的葉子嗎？要追趕枯乾的碎秸嗎？","bklcl":"Lí kiám beh iô-tāng hō͘ hong chhe ê chhiū-hio̍h mah?  Tui-jip ko͘-tâ ê chháu mah?","tghg":"你豈欲搖動互風吹的樹葉嗎？追趇(jip)枯焦的草嗎？","bklhl":"你kiám beh搖動hō͘風吹ê樹葉mah？追jip枯焦ê草mah？"}},{"book":"伯","chapter":13,"verse":26,"versions":{"unv":"你按罪狀刑罰我，又使我擔當幼年的罪孽；","bklcl":"In-ūi Lí kì-chài kan-khó͘ ê sū lâi pān góa;  Koh hō͘ góa tam-tng siàu-liân ê sî ê chōe-kòa.","tghg":"因為你記載艱苦的事來辦我，閣互我擔當少年的時的罪過；","bklhl":"因為你記載艱苦ê事來辦我；koh hō͘我擔當少年ê時ê罪過。"}},{"book":"伯","chapter":13,"verse":27,"versions":{"unv":"也把我的腳上了木狗，並窺察我一切的道路，為我的腳掌劃定界限。","bklcl":"Lí ēng kha-khàu khàu góa ê kha, tì-ì khòaⁿ góa it-chhè ê lō͘;  Lí kā góa ê kha-tóe u̍ih-tiāⁿ kài-hān.","tghg":"你用腳銬銬我的腳，致意看我一切的路，你給我的腳底畫定界限。","bklhl":"你用腳銬銬我ê腳，致意看我一切ê路；你kā我ê腳底劃定界限。"}},{"book":"伯","chapter":13,"verse":28,"versions":{"unv":"我已經像滅絕的爛物，像蟲蛀的衣裳。","bklcl":"Góa beh siū pāi-hoāi, chhin-chhiūⁿ chhàu-nōa ê mi̍h,  Chhin-chhiūⁿ tio̍h chiù-thâng ê saⁿ.","tghg":"我欲受敗壞親像臭爛的物，親像著蛀蟲的衫。","bklhl":"我beh受敗壞，親像臭爛ê物，親像tio̍h蛀蟲ê衫。"}}]