[{"book":"伯","chapter":35,"verse":1,"versions":{"unv":"以利戶又說：","bklcl":"Í-lī-hō͘ koh ìn kóng,","tghg":"以利戶閣應講：","bklhl":"Í-lī-hō͘ koh應講，"}},{"book":"伯","chapter":35,"verse":2,"versions":{"unv":"你以為有理，或以為你的公義勝於　神的公義，","bklcl":"Lí lia̍h chit-ê chòe ū ha̍p-lí,  Lí kóng, Góa ê gī iâⁿ-kè Siōng-tè ê gī ah,","tghg":"你掠此個做有合理，你講我的義贏過上帝的義啊，","bklhl":"你掠chit ê做有合理，你講，我ê義贏過上帝ê義ah，"}},{"book":"伯","chapter":35,"verse":3,"versions":{"unv":"才說這與我有甚麼益處？我不犯罪比犯罪有甚麼好處呢？","bklcl":"Lí kéng-jiân kóng, Che ū sím-mi̍h lī-ek lí?  Iū-koh,  Góa ū sím-mi̍h lī-ek khah-iâⁿ góa bat khì hoān-chōe?","tghg":"你竟然講這有甚麼利益你？又閣我有甚麼利益卡贏我曾去犯罪？","bklhl":"你竟然講，這有甚麼利益你？又koh，我有甚麼利益khah贏我bat去犯罪？"}},{"book":"伯","chapter":35,"verse":4,"versions":{"unv":"我要回答你和在你這裡的朋友。","bklcl":"Góa beh ìn lí,  Í-ki̍p óa-lí ê tâng-phōaⁿ.","tghg":"我欲應你以及倚(óa)你的同伴。","bklhl":"我beh應你，以及óa你ê同伴。"}},{"book":"伯","chapter":35,"verse":5,"versions":{"unv":"你要向天觀看，瞻望那高於你的穹蒼。","bklcl":"Lí tio̍h kia̍h-ba̍k khòaⁿ thiⁿ,  Khòaⁿ hit ê kiong-chhong, sī pí lí khah-koâiⁿ.","tghg":"你著攑目看天，看彼個穹蒼是比你卡高。","bklhl":"你tio̍h kia̍h目看天，看hit ê穹蒼，是比你khah高。"}},{"book":"伯","chapter":35,"verse":6,"versions":{"unv":"你若犯罪，能使　神受何害呢？你的過犯加增，能使　神受何損呢？","bklcl":"Lí nā hoān-chōe, ōe hāi-tio̍h I sím-mi̍h?  Lí ê kè-sit nā ke-thiⁿ, ōe gāi-tio̍h I sím-mi̍h ah?","tghg":"你若犯罪，會害著伊甚麼？你的過失若加添，會礙著伊甚麼啊？","bklhl":"你若犯罪，會害tio̍h伊甚麼？你ê過失若加添，會礙tio̍h伊甚麼ah？"}},{"book":"伯","chapter":35,"verse":7,"versions":{"unv":"你若是公義，還能加增他甚麼呢？他從你手裡還接受甚麼呢？","bklcl":"Lí nā kiâⁿ-gī, ū sím-mi̍h hō͘ I ah?  Á-sī I tùi lí ê chhiú ū tit-tio̍h sím-mi̍h ah?","tghg":"你若行義，有甚麼互伊啊？抑是伊對你的手有得著甚麼啊？","bklhl":"你若行義，有甚麼hō͘伊ah？á是伊對你ê手有得tio̍h甚麼ah？"}},{"book":"伯","chapter":35,"verse":8,"versions":{"unv":"你的過惡或能害你這類的人；你的公義或能叫世人得益處。","bklcl":"Lí ê pháiⁿ koan-hē lí tâng-lūi ê lâng,  Lí ê gī iā koan-hē sè-kan lâng.","tghg":"你的歹關係你同類的人；你的義也關係世間人。","bklhl":"你ê pháiⁿ關係你同類ê人，你ê義也關係世間人。"}},{"book":"伯","chapter":35,"verse":9,"versions":{"unv":"人因多受欺壓就哀求，因受能者的轄制（原文是膀臂）便求救，","bklcl":"Lâng in-ūi siū chōe-chōe pō-gio̍k chiū âu-kiò,  In-ūi siū kiông ê lâng ê ap-chè, chiū háu-kiù.","tghg":"人因為受多多暴虐就喉叫，因為受強的人的壓制就哮救(háu-kiù)。","bklhl":"人因為受chōe-chōe暴虐就喉叫，因為受強ê人ê壓制，就哮救。"}},{"book":"伯","chapter":35,"verse":10,"versions":{"unv":"卻無人說：造我的　神在哪裡？他使人夜間歌唱，","bklcl":"Chóng-sī bô lâng kóng, Chhòng-chō góa ê Siōng-tè tī toh-lo̍h?  I sī hō͘ lâng mî--sî chhiùⁿ-koa--ê.","tghg":"總是無人講：創造我的上帝佇叨落？伊是互人暝時唱歌者，","bklhl":"總是無人講，創造我ê上帝tī toh落？伊是hō͘人暝時唱歌ê。"}},{"book":"伯","chapter":35,"verse":11,"versions":{"unv":"教訓我們勝於地上的走獸，使我們有聰明勝於空中的飛鳥。","bklcl":"I sī kà-sī lán iâⁿ-kè tōe-chiūⁿ ê cháu-siù,  Hō͘ lán ū tì-hūi, iâⁿ-kè tī khong-tiong ê pe-chiáu ê.","tghg":"伊是教示咱贏過地上的走獸，互咱有智慧贏過佇空中的飛鳥的。","bklhl":"伊是教示咱贏過地上ê走獸，hō͘咱有智慧，贏過tī空中ê飛鳥ê。"}},{"book":"伯","chapter":35,"verse":12,"versions":{"unv":"他們在那裡，因惡人的驕傲呼求，卻無人答應。","bklcl":"In tī-hia âu-kiò, chóng-sī bô ū ìn-tap ê,  In-ūi pháiⁿ-lâng kiau-ngō͘ ê iân-kò͘.","tghg":"𪜶佇遐喉叫，總是無有應答的，因為歹人驕傲的緣故。","bklhl":"In tī-hia喉叫，總是無有應答ê，因為pháiⁿ人驕傲ê緣故。"}},{"book":"伯","chapter":35,"verse":13,"versions":{"unv":"虛妄的呼求，　神必不垂聽；全能者也必不眷顧。","bklcl":"Hu-kè-ê, Siōng-tè bô beh thiaⁿ,  Choân-lêng--ê iā m̄ khòaⁿ-kò͘ i.","tghg":"虛假的，上帝無欲聽；全能者也呣看顧伊。","bklhl":"虛假ê，上帝無beh聽，全能ê也m̄看顧伊。"}},{"book":"伯","chapter":35,"verse":14,"versions":{"unv":"何況你說，你不得見他；你的案件在他面前，你等候他吧。","bklcl":"Hô-hòng lí kóng, lí bô khòaⁿ-kìⁿ I;  Chit ê àn-kiāⁿ tī I ê bīn-chêng, lí tio̍h chhiáⁿ thèng-hāu I ah!","tghg":"何況你講，你無看見伊；此個案件佇伊的面前，你著且聽候伊啊！","bklhl":"何況你講，你無看見伊；chit ê案件tī伊ê面前，你tio̍h請thèng候伊 ah！"}},{"book":"伯","chapter":35,"verse":15,"versions":{"unv":"但如今因他未曾發怒降罰，也不甚理會狂傲，","bklcl":"Chóng-sī taⁿ in-ūi I bô siū-khì lâi chek-hoa̍t,  Iā bô put-chí chù-ì bú-bān;","tghg":"總是今因為伊無受氣來責罰，也無不止注意侮慢，","bklhl":"總是taⁿ因為伊無受氣來責罰，也無不止注意侮慢；"}},{"book":"伯","chapter":35,"verse":16,"versions":{"unv":"所以約伯開口說虛妄的話，多發無知識的言語。","bklcl":"Só͘-í Iok-pek khui-chhùi lóng hu-ké,  Kóng chōe-chōe bû-ti ê ōe.","tghg":"所以約伯開嘴攏虛假，講多多無知的話。","bklhl":"所以約伯開嘴lóng虛假，講chōe-chōe無知ê話。"}}]