[{"book":"歌","chapter":3,"verse":1,"versions":{"unv":"我夜間躺臥在床上，尋找我心所愛的；我尋找他，卻尋不見。","bklcl":"Góa mî--sî the tī góa ê bîn-chhn̂g, chhē góa ê sim só͘-thiàⁿ--ê,  Góa chhē i, iā chhē-bōe-tio̍h.","tghg":"我暝時撐(the)佇我的眠床，尋我的心所疼者；我尋伊，也尋𣍐著。","bklhl":"我暝時the tī我ê眠床，chhē我ê心所疼ê，　　我chhē伊，也chhē-bōe-tio̍h。"}},{"book":"歌","chapter":3,"verse":2,"versions":{"unv":"我說：我要起來，遊行城中，在街市上，在寬闊處，尋找我心所愛的。我尋找他，卻尋不見。","bklcl":"Taⁿ góa beh khí-lâi sì-kòe kiâⁿ tī siâⁿ-lāi,  Tī ke-lō͘, tī khoan-khoah ê só͘-chāi,  Góa beh chhē góa ê sim só͘-thiàⁿ-ê; Góa chhē i iā chhē-bōe-tio̍h.","tghg":"今我欲起來四界行佇城內，佇街路，佇寬闊的所在，我欲尋我的心所疼者。我尋伊，也尋𣍐著。","bklhl":"Taⁿ我beh起來四界行tī城內，　　Tī街路，tī寬闊ê所在，　　我beh chhē我ê心所疼ê；　　我chhē伊也chhē-bōe-tio̍h。"}},{"book":"歌","chapter":3,"verse":3,"versions":{"unv":"城中巡邏看守的人遇見我；我問他們：你們看見我心所愛的沒有？","bklcl":"Siâⁿ-lāi sûn-cha ê lâng tú-tio̍h góa,  Góa mn̄g in kóng, Lín ū khòaⁿ-kìⁿ góa sim só͘-thiàⁿ-ê á-bô?","tghg":"城內巡查的人抵著(tú-tio̍h)我；我問𪜶講：恁有看見我心所疼者抑無？","bklhl":"城內巡查ê人tú-tio̍h我，　　我問in講，Lín有看見我心所疼ê á無？"}},{"book":"歌","chapter":3,"verse":4,"versions":{"unv":"我剛離開他們就遇見我心所愛的。我拉住他，不容他走，領他入我母家，到懷我者的內室。","bklcl":"Góa lī-khui in bô jōa-hn̄g,  Chiū tú-tio̍h góa ê sim só͘-thiàⁿ-ê,  Góa khîⁿ i, m̄ hō͘ i khì;  Thèng-hāu góa chhōa i ji̍p góa lāu-bú ê ke,  Chiū-sī siⁿ-góa-ê ê pâng-lāi.","tghg":"我離開𪜶無偌遠就抵著我的心所疼者。我擒(khîⁿ)伊，呣互伊去，聽候我導伊入我老母的家，就是生我者的房內。","bklhl":"我離開in無jōa遠，　　就tú-tio̍h我ê心所疼ê，　　我擒伊，m̄ hō͘伊去；　　thèng候我chhōa伊入我老母ê家，　　就是生我ê ê房內。"}},{"book":"歌","chapter":3,"verse":5,"versions":{"unv":"耶路撒冷的眾女子啊，我指著羚羊或田野的母鹿囑咐你們：不要驚動、不要叫醒我所親愛的，等他自己情願（不要叫醒……情願：或譯不要激動愛情，等它自發）。","bklcl":"Iâ-lō͘-sat-léng ê chèng cha-bó͘-gín-ná ah,  Góa kí lêng-iông í-ki̍p tiân-iá ê lo̍k-bú, chhiat-chhiat hoan-hù lí,  Bo̍h-tit phah-chhíⁿ i, bo̍h-tit kiáu-jiáu góa só͘-thiàⁿ-ê;  Thèng-hāu i ka-kī chêng-goān.","tghg":"耶路撒冷的眾查某囝仔啊，我指(kí)羚羊以及田野的鹿母切切吩咐你：莫得拍醒伊、莫得攪擾我所疼者，聽候伊家己情願。","bklhl":"耶路撒冷ê眾cha-bó͘-gín-ná ah，　　我kí羚羊以及田野ê鹿母，切切吩咐你，　　莫得phah醒伊，莫得攪擾我所疼ê；　　thèng候伊家己情願。"}},{"book":"歌","chapter":3,"verse":6,"versions":{"unv":"那從曠野上來、形狀如煙柱、以沒藥和乳香並商人各樣香粉薰的是誰呢？","bklcl":"Hit ê tùi khòng-iá--nih lâi, hêng-chōng chhin-chhiūⁿ hé-hun ê thiāu,  Ēng bu̍t-io̍h kap jú-hiuⁿ, í-ki̍p seng-lí lâng ta̍k-iūⁿ ê phang-hún lâi hō͘ i phang-ê,  Sī chī-chūi ah?","tghg":"彼個對曠野裡來、形狀親像火熏(hun)的柱、用沒藥(bu̍t-io̍h)及乳香以及生理人逐樣的芳粉(phang-hún)來互伊芳的是是誰啊？","bklhl":"Hit-ê tùi曠野裡來，形狀親像火薰ê柱，　　用沒藥kap乳香，以及seng-lí人ta̍k樣ê芳粉來hō͘伊芳ê，　　是是誰 ah？"}},{"book":"歌","chapter":3,"verse":7,"versions":{"unv":"看哪，是所羅門的轎；四圍有六十個勇士，都是以色列中的勇士；","bklcl":"Khòaⁿ ah, sī Só͘-lô-bûn ê kiō,  Sì-ûi ū la̍k-cha̍p ê ióng-sū,  Lóng sī tùi Í-sek-lia̍t ióng-sū-tiong kéng--ê.","tghg":"看啊，是所羅門的轎(kiō)；四圍有六十個勇士，攏是對以色列勇士中揀者；","bklhl":"看ah，是所羅門ê轎，　　四圍有六十個勇士，　　lóng是tùi以色列勇士中揀ê。"}},{"book":"歌","chapter":3,"verse":8,"versions":{"unv":"手都持刀，善於爭戰，腰間佩刀，防備夜間有驚慌。","bklcl":"In lóng ōe hiáu ēng kiàm, gâu kau-chiàn,  Lâng-lâng pē to tī io--nih,   Tî-hông mî--sî ê gûi-hiám.","tghg":"𪜶攏會曉用劍，𠢕(gâu)交戰，人人佩(pē)刀佇腰裡，持防(tî-hông)暝時的危險。","bklhl":"In lóng會曉用劍，gâu交戰，　　人人背刀tī腰裡，　　持防暝時ê危險。"}},{"book":"歌","chapter":3,"verse":9,"versions":{"unv":"所羅門王用黎巴嫩木為自己製造一乘華轎。","bklcl":"Só͘-lô-bûn ông ēng Lī-pa-lùn ê chhâ,  Ūi ka-kī chòe chi̍t téng kim-lián.","tghg":"所羅門王用黎巴嫩的柴為家己做一頂金輦(lián)。","bklhl":"所羅門王用黎巴嫩ê柴，　　為家己做一頂金輦。"}},{"book":"歌","chapter":3,"verse":10,"versions":{"unv":"轎柱是用銀做的，轎底是用金做的；坐墊是紫色的，其中所鋪的乃耶路撒冷眾女子的愛情。","bklcl":"I ê thiāu sī ēng gûn chòe--ê,  I ê tóe sī ēng kim chòe ê,  I ê tiām sī chí-sek-ê,  Kî-tiong sī ēng Iâ-lō͘-sat-léng ê chèng cha-bó͘-gín-ná ê ài-chêng pho͘--ê.","tghg":"伊的柱是用銀做的，伊的底是用金做的；伊的墊(tiām)是紫色的，其中是用耶路撒冷的眾查某囝仔的愛情舖的。","bklhl":"伊ê柱是用銀做ê，　　伊ê 底是用金做ê，　　伊ê墊是紫色ê，　　其中是用耶路撒冷ê眾cha-bó͘-gín-ná ê愛情鋪ê。"}},{"book":"歌","chapter":3,"verse":11,"versions":{"unv":"錫安的眾女子啊，你們出去觀看所羅門王！頭戴冠冕，就是在他婚筵的日子、心中喜樂的時候，他母親給他戴上的。","bklcl":"Sek-an ê chèng cha-bó͘-gín-ná ah, lín tio̍h chhut-khì khòaⁿ Só͘-lô-bûn ông,  I tì bián-liû, chiū-sī tī i ha̍p-hun ê ji̍t, i ê sim hoaⁿ-hí ê ji̍t,  I ê lāu-bú kā i tì--ê.","tghg":"錫安的眾查某囝仔啊，恁著出去看所羅門王！伊戴冕旒，就是佇伊合婚的日、伊的心歡喜的日，伊的老母給伊戴的。","bklhl":"錫安ê眾cha-bó͘-gín-ná ah，lín tio̍h出去看所羅門王，　　伊戴冕旒，就是tī伊合婚ê日，伊ê心歡喜ê日，　　伊ê老母kā伊戴ê。"}}]