[{"book":"帖前","chapter":5,"verse":1,"versions":{"unv":"弟兄們，論到時候、日期，不用寫信給你們，","bklcl":"Hiaⁿ-tī ah, lūn-kàu sî-kî m̄ bián siá phoe hō͘ lín.","tghg":"兄弟啊，論到時期，呣免寫批互恁；","bklhl":"兄弟ah，論到時期，m̄免寫phoe hō͘ lín。"}},{"book":"帖前","chapter":5,"verse":2,"versions":{"unv":"因為你們自己明明曉得，主的日子來到，好像夜間的賊一樣。","bklcl":"In-ūi lín ka-kī siông-sè chai, Chú ê ji̍t kàu chhin-chhiūⁿ chha̍t thàu mî lâi.","tghg":"因為恁家己詳細知，主的日到，親像賊透暝來。","bklhl":"因為lín家己詳細知，主ê日到親像賊透暝來。"}},{"book":"帖前","chapter":5,"verse":3,"versions":{"unv":"人正說「平安穩妥」的時候，災禍忽然臨到他們，如同產難臨到懷胎的婦人一樣，他們絕不能逃脫。","bklcl":"Lâng tng teh kóng, Pêng-an ún-tàng ê sî, chai-ē hut-jiân kàu tī in, chhin-chhiūⁿ siⁿ kiáⁿ ê kan-khó͘ kàu tī ū sin-īn ê hū-jîn-lâng chi̍t iūⁿ, in hiah-ê lâng bōe-ōe cháu-lī.","tghg":"人當啲講「平安穩當」的時，災禍忽然到佇𪜶，親像生子的艱苦到佇有娠孕(sin-īn)的婦仁人一樣。𪜶許個人𣍐會走離。","bklhl":"人當teh講，平安穩當ê時，災禍忽然到tī in，親像生kiáⁿ ê艱苦到tī有身孕ê婦人人一樣，in hiah-ê人bōe會走離。"}},{"book":"帖前","chapter":5,"verse":4,"versions":{"unv":"弟兄們，你們卻不在黑暗裡，叫那日子臨到你們像賊一樣。","bklcl":"Nā-sī hiaⁿ-tī ah, lín m̄ sī tī àm ê tiong-kan, tì-kàu hit ji̍t chhin-chhiūⁿ chha̍t lâi jip-tio̍h lín.","tghg":"若是兄弟啊，恁呣是佇暗的中間，致到彼日親像賊來趇(jip)著恁。","bklhl":"但是兄弟ah，lín m̄是tī暗ê中間，致到hit日親像賊來jip-tio̍h lín。"}},{"book":"帖前","chapter":5,"verse":5,"versions":{"unv":"你們都是光明之子，都是白晝之子。我們不是屬黑夜的，也不是屬幽暗的。","bklcl":"In-ūi lín lóng sī kng-bêng ê lâng, ji̍t-sî ê lâng; lán m̄ sī sio̍k tī mî-sî ê, iā m̄ sī o͘-àm ê.","tghg":"因為恁攏是光明的人，日時的人。咱呣是屬佇暝時的，也呣是黑暗的。","bklhl":"因為lín lóng是光明ê人，日時ê人；咱m̄是屬tī暝時ê，也m̄是烏暗ê。"}},{"book":"帖前","chapter":5,"verse":6,"versions":{"unv":"所以，我們不要睡覺像別人一樣，總要警醒謹守。","bklcl":"Só͘-í lán m̄ thang chhin-chhiūⁿ kî-û ê lâng teh khùn; tio̍h kéng-séng chiat-chè.","tghg":"所以咱呣通親像其餘的人啲睏，著警醒節制。","bklhl":"所以咱m̄- thang親像其餘ê人teh睏；tio̍h警醒節制。"}},{"book":"帖前","chapter":5,"verse":7,"versions":{"unv":"因為睡了的人是在夜間睡，醉了的人是在夜間醉。","bklcl":"In-ūi khùn ê lâng sī mî-sî khùn, chiú-chùi ê lâng sī mî-sî chùi.","tghg":"因為睏的人是暝時睏，酒醉的人是暝時醉。","bklhl":"因為睏ê人是暝時睏，酒醉ê人是暝時醉。"}},{"book":"帖前","chapter":5,"verse":8,"versions":{"unv":"但我們既然屬乎白晝，就應當謹守，把信和愛當作護心鏡遮胸，把得救的盼望當作頭盔戴上。","bklcl":"Nā-sī lán sio̍k ji̍t-sî ê tio̍h chiat-chè, chhēng sìn kap jîn-ài chòe hō͘-sim-kiàⁿ, ēng tit kiù ê ǹg-bāng chòe thâu-khoe.","tghg":"若是咱屬日時的著節制，穿信及仁愛做護心鏡，用得救的向望做頭盔(thâu-khoe)。","bklhl":"但是咱屬日時ê tio̍h節制，穿信kap仁愛做護心鏡，用得救ê ǹg望做頭盔。"}},{"book":"帖前","chapter":5,"verse":9,"versions":{"unv":"因為　神不是預定我們受刑，乃是預定我們藉著我們主耶穌基督得救。","bklcl":"In-ūi Siōng-tè tiāⁿ-tio̍h lán m̄ sī lâi tú-tio̍h siū-khì, chiū-sī beh tùi lán ê Chú Iâ-so͘ Ki-tok lâi tit-tio̍h kiù.","tghg":"因為上帝定著咱呣是來抵著(tú-tio̍h)受氣，就是欲對咱的主耶穌基督來得著救。","bklhl":"因為上帝定tio̍h咱m̄是來tú-tio̍h受氣，就是beh tùi咱ê主耶穌基督來得tio̍h救。"}},{"book":"帖前","chapter":5,"verse":10,"versions":{"unv":"他替我們死，叫我們無論醒著，睡著，都與他同活。","bklcl":"I thòe lán sí, hō͘ lán he̍k-sī chhíⁿ he̍k-sī khùn, kap I tâng oa̍h.","tghg":"伊替咱死，互咱或是醒、或是睏，及伊同活。","bklhl":"伊替咱死，hō͘咱或是醒或是睏，kap伊同活。"}},{"book":"帖前","chapter":5,"verse":11,"versions":{"unv":"所以，你們該彼此勸慰，互相建立，正如你們素常所行的。","bklcl":"Só͘-í tio̍h saⁿ an-ùi, tāi-ke saⁿ kiàn-li̍p tek-hēng, chiàu lín só͘ teh chòe ê.","tghg":"所以，著相安慰，大家相建立德行，照恁所啲做的。","bklhl":"所以tio̍h相安慰，大家相建立德行，照lín所teh做ê。"}},{"book":"帖前","chapter":5,"verse":12,"versions":{"unv":"弟兄們，我們勸你們敬重那在你們中間勞苦的人，就是在主裡面治理你們、勸戒你們的；","bklcl":"Hiaⁿ-tī ah, goán kiû lín, hoān-nā tī lín tiong-kan tio̍h-bôa, tiàm-tī Chú tī-lí lín, kéng-kài lín ê, lín tio̍h bat i,","tghg":"兄弟啊，阮求恁凡若佇恁中間著磨，踮佇主治理恁、警戒恁的。","bklhl":"兄弟ah，阮求lín，凡若tī lín中間tio̍h磨，tiàm-tī主治理lín，警戒lín ê，lín tio̍h bat伊，"}},{"book":"帖前","chapter":5,"verse":13,"versions":{"unv":"又因他們所做的工，用愛心格外尊重他們。你們也要彼此和睦。","bklcl":"ūi-tio̍h in só͘ chòe ê kang, lín tio̍h tī jîn-ài tōa-tōa chun-kèng in.  Lín tāi-ke tio̍h hô-bo̍k.","tghg":"恁著識(bat)伊，為著𪜶所做的工，恁著佇仁愛大大尊敬𪜶。恁大家著和睦。","bklhl":"為tio̍h in所做ê工，lín tio̍h tī仁愛大大尊敬in。Lín大家tio̍h和睦。"}},{"book":"帖前","chapter":5,"verse":14,"versions":{"unv":"我們又勸弟兄們，要警戒不守規矩的人，勉勵灰心的人，扶助軟弱的人，也要向眾人忍耐。","bklcl":"Hiaⁿ-tī ah, goán khǹg lín tio̍h kéng-kài hiah-ê bô hoat-tō͘ ê, an-ùi hiah-ê lóe-chì ê, hû-chhî hiah-ê loán-jio̍k ê, ēng khoan-iông khoán-thāi chèng lâng.","tghg":"兄弟啊，阮勸恁著警戒許個無法度者，安慰許個餒志(lóe-chì)者，扶持許個軟弱者，用寬容款待眾人。","bklhl":"兄弟ah，阮勸lín tio̍h警戒hiah-ê無法度ê，安慰hiah-ê餒志ê，扶持hiah-ê軟弱ê，用寬容款待眾人。"}},{"book":"帖前","chapter":5,"verse":15,"versions":{"unv":"你們要謹慎，無論是誰都不可以惡報惡；或是彼此相待，或是待眾人，常要追求良善。","bklcl":"Kín-sīn bo̍h-tit ēng pháiⁿ pò pháiⁿ; he̍k-sī tāi-ke saⁿ khoán-thāi, á-sī khoán-thāi chèng lâng, tio̍h siông-siông tui-jip hit ê hó.","tghg":"謹慎，莫得用歹報歹；或是大家相款待，抑是款待眾人，著常常追趇彼個好。","bklhl":"謹慎莫得用pháiⁿ報pháiⁿ；或是大家相款待，á是款待眾人，tio̍h常常追jip hit ê好。"}},{"book":"帖前","chapter":5,"verse":16,"versions":{"unv":"要常常喜樂，","bklcl":"Tio̍h siông-siông hoaⁿ-hí;","tghg":"著常常歡喜，","bklhl":"Tio̍h常常歡喜；"}},{"book":"帖前","chapter":5,"verse":17,"versions":{"unv":"不住地禱告，","bklcl":"tio̍h kî-tó bô soah;","tghg":"著祈禱無息，","bklhl":"tio̍h祈禱無soah；"}},{"book":"帖前","chapter":5,"verse":18,"versions":{"unv":"凡事謝恩；因為這是　神在基督耶穌裡向你們所定的旨意。","bklcl":"hoān sū kám-siā, in-ūi chit-ê sī Siōng-tè tiàm-tī Ki-tok Iâ-so͘ ǹg lín ê chí-ì.","tghg":"凡事感謝；因為此個是上帝踮佇基督耶穌向恁的旨意。","bklhl":"凡事感謝，因為chit ê是上帝tiàm-tī基督耶穌ǹg lín ê旨意。"}},{"book":"帖前","chapter":5,"verse":19,"versions":{"unv":"不要消滅聖靈的感動；","bklcl":"M̄ thang phah-hoa Sèng Sîn;","tghg":"呣通拍熄(hoa)聖神；","bklhl":"M̄-thang phah-hoa聖神；"}},{"book":"帖前","chapter":5,"verse":20,"versions":{"unv":"不要藐視先知的講論。","bklcl":"m̄ thang khòaⁿ-khin sian-ti ê ōe,","tghg":"呣通看輕先知的話。","bklhl":"m̄-thang看輕先知ê話，"}},{"book":"帖前","chapter":5,"verse":21,"versions":{"unv":"但要凡事察驗；善美的要持守，","bklcl":"hoān sū tio̍h chhat-giām;","tghg":"凡事著察驗，好的著執守，","bklhl":"凡事tio̍h察驗；"}},{"book":"帖前","chapter":5,"verse":22,"versions":{"unv":"各樣的惡事要禁戒不做。","bklcl":"hó-ê tio̍h chip-siú; tio̍h lī-khui ta̍k iūⁿ ê pháiⁿ.","tghg":"著離開逐樣的歹。","bklhl":"好ê tio̍h執守；tio̍h離開ta̍k樣ê pháiⁿ。"}},{"book":"帖前","chapter":5,"verse":23,"versions":{"unv":"願賜平安的　神親自使你們全然成聖！又願你們的靈與魂與身子得蒙保守，在我們主耶穌基督降臨的時候，完全無可指摘！","bklcl":"Goān pêng-an ê Siōng-tè ka-kī hō͘ lín it-chīn chiâⁿ-sèng; koh goān lín ê sîn kap hûn í-ki̍p seng-khu tī lán ê Chú Iâ-so͘ Ki-tok koh-lâi ê sî, lóng tit-tio̍h pó-choân, bô thang hiâm.","tghg":"願平安的上帝家己互恁一盡成聖！閣願恁的神及魂以及身軀，佇咱的主耶穌基督閣來的時，攏得著保全，無通嫌！","bklhl":"願平安ê上帝家己hō͘ lín一盡成聖；koh願lín ê神kap魂以及身軀tī咱ê主耶穌基督koh來ê時，lóng得tio̍h保全，無thang嫌。"}},{"book":"帖前","chapter":5,"verse":24,"versions":{"unv":"那召你們的本是信實的，他必成就這事。","bklcl":"Tiàu lín ê sī sìn-si̍t, I iā beh chiâⁿ i.","tghg":"召恁的是信實，伊也欲成伊。","bklhl":"召lín ê是信實，伊也beh成伊。"}},{"book":"帖前","chapter":5,"verse":25,"versions":{"unv":"請弟兄們為我們禱告。","bklcl":"Hiaⁿ-tī ah, tio̍h thòe goán kî-tó.","tghg":"兄弟啊，著替阮祈禱。","bklhl":"兄弟ah，tio̍h替阮祈禱。"}},{"book":"帖前","chapter":5,"verse":26,"versions":{"unv":"與眾弟兄親嘴問安，務要聖潔。","bklcl":"Tio̍h ēng sèng ê saⁿ-chim lâi chhéng-an lóng-chóng ê hiaⁿ-tī.","tghg":"著用聖的相唚(saⁿ-chim)來請安攏總的兄弟。","bklhl":"tio̍h用聖ê相chim來請安lóng總ê兄弟。"}},{"book":"帖前","chapter":5,"verse":27,"versions":{"unv":"我指著主囑咐你們，要把這信念給眾弟兄聽。","bklcl":"Góa kí Chú lâi hoan-hù lín, ēng chit tiuⁿ phoe tha̍k hō͘ chèng hiaⁿ-tī thiaⁿ.","tghg":"我指(kí)主來吩咐恁，用此張批讀互眾兄弟聽。","bklhl":"我kí主來吩咐lín，用chit張phoe讀hō͘眾兄弟聽。"}},{"book":"帖前","chapter":5,"verse":28,"versions":{"unv":"願我主耶穌基督的恩常與你們同在！","bklcl":"Goān lán ê Chú Iâ-so͘ Ki-tok ê un-tián kap lín tī-teh.","tghg":"願咱的主耶穌基督的恩典及恁佇啲！","bklhl":"願咱ê主耶穌基督ê恩典kap lín tī-teh。"}}]