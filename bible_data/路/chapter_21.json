[{"book":"路","chapter":21,"verse":1,"versions":{"unv":"耶穌抬頭觀看，見財主把捐項投在庫裡，","bklcl":"Iâ-so͘ kia̍h ba̍k khòaⁿ-kìⁿ chiah-ê hó-gia̍h lâng chiong in só͘ hiàn ê hiat-lo̍h khò͘-pâng.","tghg":"耶穌攑目看見諸個好額人將𪜶所獻的㧒(hiat)落庫房，","bklhl":"耶穌kia̍h目看見chiah ê好額人將in所獻ê hiat落庫房。"}},{"book":"路","chapter":21,"verse":2,"versions":{"unv":"又見一個窮寡婦投了兩個小錢，","bklcl":"Koh khòaⁿ-kìⁿ chi̍t ê sòng-hiong ê chiú-kóaⁿ lâng chiong nn̄g ê pòaⁿ-lî hiat-lo̍h-khì.","tghg":"閣看見一個喪鄉的守寡人將二個半厘㧒(hiat)落去，","bklhl":"Koh看見一个sòng-hiong ê守寡人將兩個半釐hiat落去。"}},{"book":"路","chapter":21,"verse":3,"versions":{"unv":"就說：「我實在告訴你們，這窮寡婦所投的比眾人還多；","bklcl":"Chiū kóng, Góa chin-si̍t kā lín kóng, Chit ê sòng-hiong ê chiú-kóaⁿ lâng só͘ hiat ê pí chèng lâng só͘ hiat ê khah chōe.","tghg":"就講：「我真實給恁講，此個喪鄉的守寡人所㧒(hiat)的比眾人所㧒的卡多，","bklhl":"就講，我真實kā lín講，Chit ê sòng-hiong ê守寡人所hiat ê比眾人所hiat ê khah chōe。"}},{"book":"路","chapter":21,"verse":4,"versions":{"unv":"因為眾人都是自己有餘，拿出來投在捐項裡，但這寡婦是自己不足，把她一切養生的都投上了。」","bklcl":"In-ūi chèng lâng sī tùi in ū chhun ê hiat-lo̍h-khì hiàn; nā-sī chit ê hū-jîn-lâng sī tùi i ê bô kàu ê it-chīn hiat i só͘ óa-khò lâi oa̍h ê.","tghg":"因為眾人是對𪜶有剩的，㧒(hiat)落去獻，若是此個婦仁人是對伊的無夠的，一盡㧒伊所倚靠來活的。」","bklhl":"因為眾人是對in有chhun ê hiat落去獻；但是chit ê婦人人是對伊ê無夠ê一盡hiat伊所óa靠來活ê。"}},{"book":"路","chapter":21,"verse":5,"versions":{"unv":"有人談論聖殿是用美石和供物妝飾的；","bklcl":"Ū lâng kóng-khí tiān-tn̂g sī ēng hó chio̍h kap só͘ hiàn ê mi̍h lâi chng-thāⁿ,","tghg":"有人講起殿堂是用好石及所獻的物來妝飾；","bklhl":"有人講起殿堂是用好石kap所獻ê物來裝飾，"}},{"book":"路","chapter":21,"verse":6,"versions":{"unv":"耶穌就說：「論到你們所看見的這一切，將來日子到了，在這裡沒有一塊石頭留在石頭上，不被拆毀了。」","bklcl":"hit sî Iâ-so͘ kóng, Lín só͘ khòaⁿ-kìⁿ hiah-ê mi̍h, ji̍t-chí beh kàu, tī chia beh bô chi̍t tè chio̍h lâu tī chio̍h ê téng-bīn, iā bô chhia-lo̍h-khì.","tghg":"彼時耶穌講：「恁所看見許個物，日子欲到，佇遮欲無一塊石留佇石的頂面，也無捙落去(chhia-lo̍h-khì)。」","bklhl":"hit時耶穌講，Lín所看見hiah-ê物，日子beh到，tī chia beh無一塊石留tī石ê頂面，也無chhia落去。"}},{"book":"路","chapter":21,"verse":7,"versions":{"unv":"他們問他說：「夫子！甚麼時候有這事呢？這事將到的時候有甚麼預兆呢？」","bklcl":"In chiū mn̄g I kóng, Sian-siⁿ ah, án-ni sím-mi̍h sî beh ū hiah-ê sū?  Koh chiah-ê sū beh chiâⁿ ê sî, ū sím-mi̍h tiāu-thâu ah?","tghg":"𪜶就問伊講：「先生啊！按呢甚麼時欲有許個事？閣諸個事欲成的時有甚麼兆頭啊？」","bklhl":"In就問伊講，先生ah，án-ni甚麼時beh有hiah-ê事？Koh chiah ê事beh成ê時，有甚麼兆頭ah？"}},{"book":"路","chapter":21,"verse":8,"versions":{"unv":"耶穌說：「你們要謹慎，不要受迷惑；因為將來有好些人冒我的名來，說：『我是基督』，又說：『時候近了』，你們不要跟從他們！","bklcl":"Iâ-so͘ kóng, Tio̍h kín-sīn bián-tit siū bê-he̍k.  In-ūi beh ū chōe-chōe lâng thok góa ê miâ lâi kóng, Góa chiū-sī Ki-tok; koh kóng, Sî kūn lah; lín m̄-thang khì tè in.","tghg":"耶穌講：「著謹慎，免得受迷惑；因為欲有多多人託我的名來，講：『我就是基督』，閣講：『時近啦』，恁呣通去隨𪜶！","bklhl":"耶穌講，Tio̍h謹慎免得受迷惑。因為beh有chōe-chōe人託我ê名來講，我就是基督；koh講，時近lah；lín m̄-thang去tè in。"}},{"book":"路","chapter":21,"verse":9,"versions":{"unv":"你們聽見打仗和擾亂的事，不要驚惶；因為這些事必須先有，只是末期不能立時就到。」","bklcl":"Lín beh thiaⁿ-kìⁿ kau-chiàn kap jiáu-loān ê sū, hit sî m̄-bián kiaⁿ-hiâⁿ.  In-ūi chiah-ê tāi-chì tek-khak tāi-seng ū; chóng-sī boa̍t-kî bô liâm-piⁿ kàu.","tghg":"恁欲聽見交戰及擾亂的事，彼時呣免驚惶；因為諸個代誌的確代先有，總是末期無連鞭到。」","bklhl":"Lín beh聽見交戰kap擾亂ê事，hit時m̄免驚惶。因為chiah ê tāi-chì的確事先有；總是末期無liâm-piⁿ到。"}},{"book":"路","chapter":21,"verse":10,"versions":{"unv":"當時，耶穌對他們說：「民要攻打民，國要攻打國；","bklcl":"Chiū kā in kóng, Peh-sìⁿ beh khí-lâi kong-kek peh-sìⁿ, kok iā beh khí-lâi kong-kek kok.","tghg":"就給𪜶講：「百姓欲起來攻擊百姓，國也欲起來攻擊國；","bklhl":"就kā in講，百姓beh起來攻擊百姓，國也beh起來攻擊國。"}},{"book":"路","chapter":21,"verse":11,"versions":{"unv":"地要大大震動，多處必有饑荒、瘟疫，又有可怕的異象和大神蹟從天上顯現。","bklcl":"Tōe beh tōa tín-tāng, iā chōe-chōe só͘-chāi ū ki-hng un-e̍k; tùi thiⁿ-ni̍h iā beh ū thang kiaⁿ ê siōng kap tōa ê sîn-jiah.","tghg":"地欲大振動，也多多所在有飢荒、瘟疫，對天裡也欲有通驚的象(siōng)及大的神蹟。","bklhl":"地beh大振動，也chōe-chōe所在有飢荒、瘟疫；tùi天裡也beh有thang驚ê象kap大ê神蹟。"}},{"book":"路","chapter":21,"verse":12,"versions":{"unv":"但這一切的事以先，人要下手拿住你們，逼迫你們，把你們交給會堂，並且收在監裡，又為我的名拉你們到君王諸侯面前。","bklcl":"Chiah-ê sū ê tāi-seng lâng beh hē chhiú lia̍h lín, khún-tio̍k lín, chiong lín sàng-kau tī hōe-tn̂g kap kaⁿ-lô, iā ūi-tio̍h góa ê miâ tòa lín kàu tī kun-ông koaⁿ-hú ê bīn-chêng.","tghg":"諸個事的代先，人欲下手掠恁，窘逐恁，將恁送交佇會堂，及監牢，也為著我的名帶恁到佇君王官府的面前。","bklhl":"Chiah-ê事ê事先人beh下手掠lín，khún-tio̍k lín，將lín送交tī會堂kap監牢，也為tio̍h我ê名帶lín到tī君王官府ê面前。"}},{"book":"路","chapter":21,"verse":13,"versions":{"unv":"但這些事終必為你們的見證。","bklcl":"Chiah-ê sū beh chiâⁿ-chòe lín ê kan-chèng.","tghg":"諸個事欲成做恁的干證。","bklhl":"Chiah-ê事beh成做lín ê干證。"}},{"book":"路","chapter":21,"verse":14,"versions":{"unv":"所以，你們當立定心意，不要預先思想怎樣分訴；","bklcl":"Só͘-í lín ê sim-chì tio̍h koat-toàn bô tāi-seng khòa-lū beh cháiⁿ-iūⁿ hun-sò͘.","tghg":"所以，恁的心志著決斷，無代先掛慮欲怎樣分訴；","bklhl":"所以lín ê心志tio̍h決斷無事先掛慮beh怎樣分訴。"}},{"book":"路","chapter":21,"verse":15,"versions":{"unv":"因為我必賜你們口才、智慧，是你們一切敵人所敵不住、駁不倒的。","bklcl":"In-ūi góa beh siúⁿ-sù lín kháu-châi tì-hūi, chiū-sī lín ê chèng tùi-te̍k só͘ bōe-ōe tí-tng piān-pok ê.","tghg":"因為我欲賞賜恁口才、智慧，就是恁的眾對敵所𣍐會抵當、辯駁(piān-pok)的。","bklhl":"因為我beh賞賜lín口才、智慧，就是lín ê眾對敵所bōe能抵擋辯駁ê。"}},{"book":"路","chapter":21,"verse":16,"versions":{"unv":"連你們的父母、弟兄、親族、朋友也要把你們交官；你們也有被他們害死的。","bklcl":"Lín iā beh hō͘ pē-bú, hiaⁿ-tī, chhin-chhek, pêng-iú ké-sàng;","tghg":"恁也欲互父母、兄弟、親戚、朋友解送(ké-sàng)；","bklhl":"Lín也beh hō͘父母、兄弟、親戚、朋友解送；"}},{"book":"路","chapter":21,"verse":17,"versions":{"unv":"你們要為我的名被眾人恨惡，","bklcl":"lín tiong-kan ū ê beh hō͘ in hāi-sí; lín in-ūi góa ê miâ beh hō͘ chèng lâng oàn-hūn;","tghg":"恁中間有的欲互𪜶害死。恁因為我的名欲互眾人怨恨，","bklhl":"lín中間有ê beh hō͘ in害死；lín因為我ê名beh hō͘眾人怨恨；"}},{"book":"路","chapter":21,"verse":18,"versions":{"unv":"然而，你們連一根頭髮也必不損壞。","bklcl":"chóng-sī lín chi̍t ki thâu-mn̂g iā bōe sit-lo̍h.","tghg":"總是，恁一支頭毛也𣍐失落。","bklhl":"總是lín一支頭毛也bōe失落。"}},{"book":"路","chapter":21,"verse":19,"versions":{"unv":"你們常存忍耐，就必保全靈魂（或譯：必得生命）。」","bklcl":"Lín ēng thun-lún tit-tio̍h lín ê oa̍h-miā.","tghg":"恁用吞愞，得著恁的活命。」","bklhl":"lín用吞忍得tio̍h lín ê活命。"}},{"book":"路","chapter":21,"verse":20,"versions":{"unv":"「你們看見耶路撒冷被兵圍困，就可知道它成荒場的日子近了。","bklcl":"Lín khòaⁿ-kìⁿ Iâ-lō͘-sat-léng hō͘ kun-peng só͘ ûi, chiū chai i ê pha-hng kūn lah.","tghg":"「恁看見耶路撒冷互軍兵所圍，就知伊的拋荒近啦。","bklhl":"Lín看見耶路撒冷hō͘軍兵所圍，就知伊ê拋荒近lah。"}},{"book":"路","chapter":21,"verse":21,"versions":{"unv":"那時，在猶太的應當逃到山上；在城裡的應當出來；在鄉下的不要進城；","bklcl":"Hit sî tī Iû-thài ê tio̍h cháu-khì soaⁿ-ni̍h; tī siâⁿ-lāi ê tio̍h chhut-lâi; tī hn̂g-ni̍h ê m̄-thang ji̍p siâⁿ.","tghg":"彼時，佇猶太的著走去山裡；佇城內的著出來；佇園裡的呣通入城；","bklhl":"Hit時tī偤太ê tio̍h走去山裡；tī城內ê tio̍h出來；tī園裡ê m̄-thang入城。"}},{"book":"路","chapter":21,"verse":22,"versions":{"unv":"因為這是報應的日子，使經上所寫的都得應驗。","bklcl":"In-ūi chiah-ê ji̍t sī sin-oan ê ji̍t, hō͘ só͘ ū kì-chài ê lóng èng-giām.","tghg":"因為諸個日是伸冤的日，互所有記載的攏應驗。","bklhl":"因為chiah ê日是伸冤ê日，hō͘所有記載ê lóng應驗。"}},{"book":"路","chapter":21,"verse":23,"versions":{"unv":"當那些日子，懷孕的和奶孩子的有禍了！因為將有大災難降在這地方，也有震怒臨到這百姓。","bklcl":"Tng hiah-ê ji̍t ū sin-īn kap hō͘ eⁿ-á chia̍h lin ê hū-jîn-lâng ū chai-ē; in-ūi beh ū tōa ê khùn-khó͘ kàu tī hit ê tōe-hng, iā siū-khì kàu tī chit ê peh-sìⁿ;","tghg":"當許個日，有娠孕(sin-īn)及互嬰仔食奶的婦仁人有災禍！因為欲有大的困苦到佇彼個地方，也受氣到佇此個百姓。","bklhl":"當hiah-ê日有身孕kap hō͘嬰á食奶ê婦人人有災禍；因為beh有大ê困苦到tī hit ê地方，也受氣到tī chit ê百姓；"}},{"book":"路","chapter":21,"verse":24,"versions":{"unv":"他們要倒在刀下，又被擄到各國去。耶路撒冷要被外邦人踐踏，直到外邦人的日期滿了。」","bklcl":"in beh hō͘ to thâi-sí, siū lia̍h kàu bān pang;  Iâ-lō͘-sat-léng beh hō͘ lia̍t-pang lâng thún-ta̍h, kàu lia̍t-pang ê kî móa.","tghg":"𪜶欲互刀刣死，受掠到萬邦。耶路撒冷欲互列邦人𧿬踏(thún-ta̍h)，到列邦的期滿。」","bklhl":"in beh hō͘刀刣死，受掠到萬邦；耶路撒冷beh hō͘列邦人thún踏，到列邦ê期滿。"}},{"book":"路","chapter":21,"verse":25,"versions":{"unv":"「日、月、星辰要顯出異兆，地上的邦國也有困苦；因海中波浪的響聲，就慌慌不定。","bklcl":"Tī ji̍t, ge̍h, chhiⁿ-sîn teh-beh ū tiāu-thâu, tī tōe-chiūⁿ lia̍t-pang khùn-khó͘; ūi-tio̍h hái kap éng ê hōa-hōa-háu chiū hun-loān;","tghg":"佇日、月、星辰啲欲有兆頭，佇地上列邦困苦；為著海及湧的嘩嘩哮(hōa-hōa-háu)，就紛亂。","bklhl":"Tī日、月、星辰teh-beh有兆頭，tī地上列邦困苦；為tio̍h海kap湧ê hōa-hōa哮，就紛亂；"}},{"book":"路","chapter":21,"verse":26,"versions":{"unv":"天勢都要震動，人想起那將要臨到世界的事，就都嚇得魂不附體。","bklcl":"lâng tùi kiaⁿ-hiâⁿ í-ki̍p thèng-hāu só͘ beh kàu tī thiⁿ-ē ê sū chiū hun-khì; in-ūi thiⁿ-siōng beh tín-tāng.","tghg":"人對驚惶以及聽候所欲到佇天下的事，就昏去，因為天象欲振動。","bklhl":"人對驚惶以及thèng候所beh到tī天下ê事就昏去；因為天上beh振動。"}},{"book":"路","chapter":21,"verse":27,"versions":{"unv":"那時，他們要看見人子有能力，有大榮耀駕雲降臨。","bklcl":"Tī hit sî beh khòaⁿ-kìⁿ Jîn-chú ēng koân-lêng kap tōa êng-kng chē hûn lâi.","tghg":"佇彼時，欲看見人子用權能，及大榮光坐雲來。","bklhl":"Tī hit時beh看見人子用權能kap大榮光坐雲來。"}},{"book":"路","chapter":21,"verse":28,"versions":{"unv":"一有這些事，你們就當挺身昂首，因為你們得贖的日子近了。」","bklcl":"Tú-tú ū chiah-ê sū, lín tio̍h thêng-sin khí-lâi kia̍h thâu; in-ūi lín ê sio̍k-hôe kūn lah.","tghg":"抵抵(tú-tú)有諸個事，恁著挺身起來攑頭，因為恁的贖回近啦。」","bklhl":"Tú-tú有chiah ê事，lín tio̍h挺身起來kia̍h頭；因為lín ê贖回近lah。"}},{"book":"路","chapter":21,"verse":29,"versions":{"unv":"耶穌又設比喻對他們說：「你們看無花果樹和各樣的樹；它發芽的時候，你們一看見，自然曉得夏天近了。","bklcl":"Koh ēng phì-jū kā in kóng, Chhì-khòaⁿ bû-hoa-kó kap lóng-chóng ê chhiū,","tghg":"閣用譬喻給𪜶講：「試看無花果及攏總的樹；","bklhl":"Koh用譬喻kā in講，試看無花果kap lóng總ê樹，"}},{"book":"路","chapter":21,"verse":30,"versions":{"unv":"【併於上節】","bklcl":"in puh-íⁿ ê sî lín khòaⁿ-kìⁿ, chiū ka-kī chai hē-thiⁿ kūn lah.","tghg":"𪜶發芛(puh-íⁿ)的時，恁看見，就家己知夏天近啦。","bklhl":"in puh-íⁿ ê時lín看見，就家己知夏天近lah。"}},{"book":"路","chapter":21,"verse":31,"versions":{"unv":"這樣，你們看見這些事漸漸地成就，也該曉得　神的國近了。","bklcl":"Án-ni, lín khòaⁿ-kìⁿ chiah-ê sū chiū tio̍h chai Siōng-tè ê kok kūn lah.","tghg":"按呢，恁看見諸個事，就著知上帝的國近啦。","bklhl":"Án-ni，lín看見chiah ê事就tio̍h知上帝ê國近lah。"}},{"book":"路","chapter":21,"verse":32,"versions":{"unv":"我實在告訴你們，這世代還沒有過去，這些事都要成就。","bklcl":"Góa si̍t-chāi kā lín kóng,  Chit sè-tāi iáu-bē kè-khì, chiah-ê tāi-chì lóng beh chiâⁿ.","tghg":"我實在給恁講，此世代猶未過去，諸個代誌攏欲成。","bklhl":"我實在kā lín講，Chit世代iáu-bē過去，chiah ê tāi-chì lóng beh成。"}},{"book":"路","chapter":21,"verse":33,"versions":{"unv":"天地要廢去，我的話卻不能廢去。」","bklcl":"Thiⁿ kap tōe beh bô-khì, góa ê ōe bōe bô-khì.","tghg":"天及地欲無去，我的話𣍐無去。」","bklhl":"天kap地beh無去，我ê話bōe無去。"}},{"book":"路","chapter":21,"verse":34,"versions":{"unv":"「你們要謹慎，恐怕因貪食、醉酒，並今生的思慮累住你們的心，那日子就如同網羅忽然臨到你們；","bklcl":"Nā-sī lín tio̍h ka-kī kín-sīn, kiaⁿ-liáu lín ê sim hō͘ tham-chia̍h, chiú-chùi, kap chit sè-kan ê khòa-lū phah-loān, chiū hit ji̍t chhin-chhiūⁿ oa̍h-tauh hut-jiân kàu tī lín;","tghg":"「若是恁著家己謹慎，驚了恁的心互貪食、酒醉，及此世間的掛慮拍亂，就彼日親像活罩(oa̍h-tauh)忽然到佇恁；","bklhl":"但是lín tio̍h家己謹慎，驚了lín ê心hō͘貪食、酒醉，kap chit世間ê掛慮phah亂，就hit日親像活tauh忽然到tī lín；"}},{"book":"路","chapter":21,"verse":35,"versions":{"unv":"因為那日子要這樣臨到全地上一切居住的人。","bklcl":"in-ūi hit ji̍t beh chhin-chhiūⁿ án-ni kàu tī kìⁿ-nā khiā-khí choân tōe-bīn ê chèng lâng.","tghg":"因為彼日欲親像按呢到佇見若徛起全地面的眾人。","bklhl":"因為hit日beh親像án-ni到tī見若khiā起全地面ê眾人。"}},{"book":"路","chapter":21,"verse":36,"versions":{"unv":"你們要時時警醒，常常祈求，使你們能逃避這一切要來的事，得以站立在人子面前。」","bklcl":"Nā-sī lín tio̍h ta̍k sî kéng-séng, kî-tó, hō͘ lín ōe tit siám-pī chiong-lâi lóng-chóng ê sū, lâi khiā tī Jîn-chú ê bīn-chêng.","tghg":"若是恁著逐時警醒，祈禱，互恁會得閃避將來攏總的事，來徛佇人子的面前。」","bklhl":"但是lín tio̍h ta̍k時警醒、祈禱，hō͘ lín會得閃避將來lóng總ê事，來khiā tī人子ê面前。"}},{"book":"路","chapter":21,"verse":37,"versions":{"unv":"耶穌每日在殿裡教訓人，每夜出城在一座山，名叫橄欖山住宿。","bklcl":"Iâ-so͘ ji̍t-sî tī tiān-ni̍h kà-sī lâng; mî-sî chhut-khì, hioh tī hit-ê miâ chòe Kaⁿ-ná ê soaⁿ.","tghg":"耶穌日時佇殿裡教示人，暝時出去，歇佇彼個名做橄欖的山。","bklhl":"耶穌日時tī殿裡教示人；暝時出去，歇tī hit ê名做橄欖ê山。"}},{"book":"路","chapter":21,"verse":38,"versions":{"unv":"眾百姓清早上聖殿，到耶穌那裡，要聽他講道。","bklcl":"Chèng peh-sìⁿ thàu-chá khì tiān-ni̍h chhē I, ài beh thiaⁿ I.","tghg":"眾百姓透早去殿裡尋伊，愛欲聽伊。","bklhl":"眾百姓透早去殿裡chhē伊，ài beh聽伊。"}}]