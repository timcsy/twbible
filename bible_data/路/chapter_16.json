[{"book":"路","chapter":16,"verse":1,"versions":{"unv":"耶穌又對門徒說：「有一個財主的管家，別人向他主人告他浪費主人的財物。","bklcl":"Iâ-so͘ koh tùi ha̍k-seng kóng, Bó͘ ê hó-gia̍h lâng ū chi̍t ê koán-ke ê; ū lâng chiong i phòa-hùi chú-lâng ê gia̍p tùi i ê chú-lâng kò i.","tghg":"耶穌閣對學生講：「某個好額人有一個管家的，有人將伊破費主人的業對伊的主人告伊。","bklhl":"耶穌koh對學生講，某個好額人有一个管家ê；有人將伊破費主人ê業對伊ê主人告伊。"}},{"book":"路","chapter":16,"verse":2,"versions":{"unv":"主人叫他來，對他說：『我聽見你這事怎麼樣呢？把你所經管的交代明白，因你不能再作我的管家。』","bklcl":"Chú-lâng kiò i lâi kā i kóng, Góa só͘ thiaⁿ-kìⁿ lí chit ê tāi-chì sī cháiⁿ-iūⁿ?  Taⁿ lí koán-ke ê sū tio̍h kap góa chheng-chhó, in-ūi lí bōe-ōe iû-goân chòe koán-ke.","tghg":"主人叫伊來，給伊講：『我所聽見你此個代誌是怎樣？今你管家的事著及我清楚，因為你𣍐會猶原做管家。』","bklhl":"主人叫伊來kā伊講，我所聽見你chit ê tāi-chì是怎樣？Taⁿ你管家ê事tio̍h kap我清楚，因為你bōe能猶原做管家。"}},{"book":"路","chapter":16,"verse":3,"versions":{"unv":"那管家心裡說：『主人辭我，不用我再作管家，我將來做甚麼？鋤地呢？無力；討飯呢？怕羞。","bklcl":"Koán-ke ê sim-lāi siūⁿ kóng, Chú-lâng lut góa koán-ke ê chit, góa beh cháiⁿ-iūⁿ ah? kia̍h tî-thâu bô khùi-la̍t, chòe khit-chia̍h mī kiàn-siàu.","tghg":"管家的心內想講：『主人甪(lut)我管家的職，我欲怎樣啊？攑鋤頭？無氣力；做乞食？乜(mī)見誚。","bklhl":"管家ê心內想講，主人lut我管家ê職，我beh怎樣ah？kia̍h鋤頭無氣力，做乞食mī見笑。"}},{"book":"路","chapter":16,"verse":4,"versions":{"unv":"我知道怎麼行，好叫人在我不作管家之後，接我到他們家裡去。』","bklcl":"Taⁿ góa chai só͘ tio̍h chòe lah, kàu lut koán-ke ê chit, hit sî lâng chiah beh chiap-la̍p góa ji̍p in ê ke.","tghg":"今我知所著做啦，到甪(lut)管家的職，彼時人才欲接納我入𪜶的家。』","bklhl":"Taⁿ我知所tio̍h做lah，到lut管家ê職，hit時人chiah beh接納我入in ê家。"}},{"book":"路","chapter":16,"verse":5,"versions":{"unv":"於是把欠他主人債的，一個一個地叫了來，問頭一個說：『你欠我主人多少？』","bklcl":"I chiū kiò khiàm i chú-lâng ê chè ê, chi̍t-ê chi̍t-ê lâi; kā thâu-chi̍t-ê kóng, Lí khiàm góa ê chú-lâng jōa chōe?","tghg":"伊就叫欠伊主人的債的，一個一個來，給頭一個講：『你欠我的主人偌多？』","bklhl":"伊就叫欠伊主人ê債ê，一个一个來；kā頭一个講，你欠我ê主人jōa chōe？"}},{"book":"路","chapter":16,"verse":6,"versions":{"unv":"他說：『一百簍（每簍約五十斤）油。』管家說：『拿你的帳，快坐下，寫五十。』","bklcl":"Ìn kóng, Iû, chi̍t-pah tháng.  Chiū kā i kóng, The̍h lí ê siàu, kín-kín chē, siá gō͘-cha̍p.","tghg":"應講：『油一百桶。』就給伊講：『提你的數(siàu)，緊緊坐，寫五十。』","bklhl":"應講，油，一百桶。就kā伊講，The̍h你ê賬，緊緊坐，寫五十。"}},{"book":"路","chapter":16,"verse":7,"versions":{"unv":"又問一個說：『你欠多少？』他說：『一百石麥子。』管家說：『拿你的帳，寫八十。』","bklcl":"Koh kā pa̍t-ê kóng, Lí khiàm jōa chōe?  I kóng, Be̍h, chi̍t-pah chio̍h.  Kā i kóng, The̍h lí ê siàu, siá poeh-cha̍p.","tghg":"閣給別個講：『你欠偌多？』伊講：『麥一百石。』給伊講：『提你的數，寫八十。』","bklhl":"Koh kā別ê講，你欠jōa chōe？伊講，麥，一百石。kā伊講，The̍h你ê賬，寫八十。"}},{"book":"路","chapter":16,"verse":8,"versions":{"unv":"主人就誇獎這不義的管家做事聰明；因為今世之子，在世事之上，較比光明之子更加聰明。","bklcl":"Chú-lâng chiū o-ló chit ê put-gī ê koán-ke, ūi-tio̍h i só͘ chòe ū tì-sek; in-ūi chit sè-kan ê lâng ūi-tio̍h sè-chêng lâi tô͘-bô͘, pí kng-bêng ê lâng khah ū tì-sek.","tghg":"主人就謳咾此個不義的管家為著伊所做有智識；因為此世間的人，為著世情來圖謀，比光明的人卡有智識。","bklhl":"主人就o-ló chit ê不義ê管家，為tio̍h伊所做有知識；因為chit世間ê人為tio̍h世情來圖謀，比光明ê人khah有知識。"}},{"book":"路","chapter":16,"verse":9,"versions":{"unv":"我又告訴你們，要藉著那不義的錢財結交朋友，到了錢財無用的時候，他們可以接你們到永存的帳幕裡去。","bklcl":"Góa iā kā lín kóng, Tio̍h ēng put-gī ê chîⁿ-châi kiat-kau pêng-iú, kàu chîⁿ-châi liáu-khì ê sî, in chiah beh chiap-la̍p lín ji̍p éng-oán ê tiùⁿ-pâng.","tghg":"我也給恁講，著用不義的錢財結交朋友，到錢財了去的時，𪜶才欲接納恁入永遠的帳房。","bklhl":"我也kā lín講，tio̍h用不義ê錢財結交朋友，到錢財了去ê時，in chiah beh接納lín入永遠ê帳房。"}},{"book":"路","chapter":16,"verse":10,"versions":{"unv":"人在最小的事上忠心，在大事上也忠心；在最小的事上不義，在大事上也不義。","bklcl":"Tī chì sió-khóa ê sū chīn-tiong ê, tī tōa ê iā chīn-tiong; tī chì sió-khóa ê sū put-gī ê, tī tōa ê iā put-gī.","tghg":"佇至小可的事盡忠的，佇大的也盡忠；佇至小可的事不義的，佇大的也不義。","bklhl":"Tī至sió-khóa ê事盡忠ê，tī大ê也盡忠；tī至sió-khóa ê事不義ê，tī大ê也不義。"}},{"book":"路","chapter":16,"verse":11,"versions":{"unv":"倘若你們在不義的錢財上不忠心，誰還把那真實的錢財託付你們呢？","bklcl":"Tī put-gī ê chîⁿ-châi lín nā bô chīn-tiong, chī-chūi beh ēng chin-ê thok-tiōng lín?","tghg":"佇不義的錢財恁若無盡忠，是誰欲用真的託仗(thok-tiōng)恁？","bklhl":"Tī不義ê錢財lín若無盡忠，是誰 beh用真ê託重lín？"}},{"book":"路","chapter":16,"verse":12,"versions":{"unv":"倘若你們在別人的東西上不忠心，誰還把你們自己的東西給你們呢？","bklcl":"Koh tī sio̍k pa̍t lâng ê, lín nā bô chīn-tiong, chī-chūi beh ēng sio̍k lín ê hō͘ lín ah?","tghg":"閣佇屬別人的恁若無盡忠，是誰欲用屬恁的互恁啊？","bklhl":"Koh tī屬別人ê，lín若無盡忠，是誰 beh用屬lín ê hō͘ lín ah？"}},{"book":"路","chapter":16,"verse":13,"versions":{"unv":"一個僕人不能事奉兩個主；不是惡這個愛那個，就是重這個輕那個。你們不能又事奉　神，又事奉瑪門。」","bklcl":"Chi̍t ê lô͘-po̍k bōe-ōe ho̍k-sāi nn̄g ê chú-lâng; in-ūi i ōe oàn-hūn chit-ê, thiàⁿ hit-ê; á-sī ōe tùi-tiōng chit-ê, khòaⁿ-khin hit-ê; lín bōe-ōe ho̍k-sāi Siōng-tè sòa ho̍k-sāi chîⁿ-châi.","tghg":"一個奴僕𣍐會服事二個主人；因為伊會怨恨此個，疼彼個。抑是會對重(tùi-tiōng)此個看輕彼個。恁𣍐會服事上帝，續服事錢財。」","bklhl":"一个奴僕bōe能服事兩個主人；因為伊會怨恨chit ê，疼hit ê；á是會對重chit ê，看輕hit ê；lín bōe能服事上帝續服事錢財。"}},{"book":"路","chapter":16,"verse":14,"versions":{"unv":"法利賽人是貪愛錢財的；他們聽見這一切話，就嗤笑耶穌。","bklcl":"Hoat-lī-sài lâng sī tham châi ê, thiaⁿ-kìⁿ chiah-ê lóng-chóng ê ōe, chiū léng-chhiò I.","tghg":"法利賽人是貪財的；聽見諸個攏總的話，就冷笑伊。","bklhl":"法利賽人是貪財ê，聽見chiah ê lóng總ê話，就冷笑伊。"}},{"book":"路","chapter":16,"verse":15,"versions":{"unv":"耶穌對他們說：「你們是在人面前自稱為義的，你們的心，　神卻知道；因為人所尊貴的，是　神看為可憎惡的。","bklcl":"Iâ-so͘ kā in kóng, Lín sī tī lâng ê bīn-chêng ka-kī chheng-chòe-gī ê, nā-sī Siōng-tè chai lín ê sim; in-ūi tī lâng ê tiong-kan só͘ chhui-chun ê tī Siōng-tè ê bīn-chêng sī khó-ò͘ⁿ.","tghg":"耶穌給𪜶講：「恁是佇人的面前家己稱做義的，若是上帝知恁的心；因為佇人的中間所推尊(chhui-chun)的，佇上帝的面前是可惡。","bklhl":"耶穌kā in講，Lín是tī人ê面前家己稱做義ê，但是上帝知lín ê心；因為tī人ê中間所推尊ê tī上帝ê面前是可惡。"}},{"book":"路","chapter":16,"verse":16,"versions":{"unv":"律法和先知到約翰為止，從此　神國的福音傳開了，人人努力要進去。","bklcl":"Lu̍t-hoat kap sian-ti kàu Iok-hān; tùi hit sî Siōng-tè kok ê hok-im thoân-pò, lâng chīn la̍t lâi ji̍p.","tghg":"律法及先知到(kàu)約翰，對彼時上帝國的福音傳報，人盡力來入。","bklhl":"律法kap先知到約翰；tùi hit時上帝國ê福音傳報，人盡力來入。"}},{"book":"路","chapter":16,"verse":17,"versions":{"unv":"天地廢去較比律法的一點一畫落空還容易。","bklcl":"Thiⁿ tōe ê hòe-bô pí lu̍t-hoat chi̍t u̍ih ê sit-lo̍h sī khah khoài.","tghg":"天地的廢無比律法一畫(chi̍t-u̍ih)的失落是卡快(khoài.)。","bklhl":"天地ê廢無比律法一劃ê失落是khah快。"}},{"book":"路","chapter":16,"verse":18,"versions":{"unv":"凡休妻另娶的就是犯姦淫；娶被休之妻的也是犯姦淫。」","bklcl":"Kìⁿ-nā lî i ê bó͘ lâi chhōa pa̍t lâng sī kiâⁿ kan-îm; chhōa pa̍t lâng só͘ lî ê, iā sī kiâⁿ kan-îm.","tghg":"見若離伊的某來娶別人是行姦淫；娶別人所離的也是行姦淫。」","bklhl":"見若離伊ê bó͘來娶別人是行姦淫；娶別人所離ê，也是行姦淫。"}},{"book":"路","chapter":16,"verse":19,"versions":{"unv":"「有一個財主穿著紫色袍和細麻布衣服，天天奢華宴樂。","bklcl":"Ū chi̍t ê pù lâng chhēng chí-sek kap iù-tōe pò͘ ê i-chiûⁿ, ta̍k ji̍t chhia-hôa iàn-lo̍k;","tghg":"「有一個富人穿紫色及幼苧布的衣裳(i-chiûⁿ)，逐日奢華(chhia-hoâ)宴樂。","bklhl":"有一个富人穿紫色kap幼苧布ê衣裳，ta̍k日奢華宴樂；"}},{"book":"路","chapter":16,"verse":20,"versions":{"unv":"又有一個討飯的，名叫拉撒路，渾身生瘡，被人放在財主門口，","bklcl":"koh ū chi̍t ê khit-chia̍h miâ Lia̍p-sat-lō͘, piàn-sin siⁿ-thiàⁿ;","tghg":"閣有一個乞食，名拉撒路，遍身生疼(piàn-sin siⁿ-thiàⁿ)，","bklhl":"koh有一个乞食名拉撒路，遍身生痛；"}},{"book":"路","chapter":16,"verse":21,"versions":{"unv":"要得財主桌子上掉下來的零碎充飢；並且狗來舔他的瘡。","bklcl":"lâng hē i tī pù lâng ê tōa-mn̂g-kháu, ài chiong pù lâng toh-kha só͘ ka-la̍uh ê lâi tō͘-pá; káu iā lâi chī i siⁿ-thiàⁿ ê ūi.","tghg":"人下伊佇富人的大門口，愛將富人桌腳所磕落的來度飽，狗也來舐(chī)伊生疼的位。","bklhl":"人hē伊tī富人ê大門口，ài將富人桌腳所ka-la̍uh ê來度飽；狗也來chī伊生痛ê位。"}},{"book":"路","chapter":16,"verse":22,"versions":{"unv":"後來那討飯的死了，被天使帶去放在亞伯拉罕的懷裡。財主也死了，並且埋葬了。","bklcl":"Sòng-hiong lâng sí, hō͘ thiⁿ-sài hû i kàu A-pek-la̍h-hán ê heng-chêng; pù lâng iā sí, sòa bâi-chòng.","tghg":"喪鄉人死，互天使扶伊到亞伯拉罕的胸前。富人也死，續埋葬。","bklhl":"Sòng-hiong人死，hō͘天使扶伊到亞伯拉罕ê胸前；富人也死，續埋葬。"}},{"book":"路","chapter":16,"verse":23,"versions":{"unv":"他在陰間受痛苦，舉目遠遠地望見亞伯拉罕，又望見拉撒路在他懷裡，","bklcl":"Tī im-kan, thòng-khó͘ ê tiong-kan, kia̍h ba̍k hn̄g-hn̄g khòaⁿ-kìⁿ A-pek-la̍h-hán, koh Lia̍p-sat-lō͘ tī i ê heng-chêng.","tghg":"佇陰間痛苦的中間，攑目遠遠看見亞伯拉罕，閣拉撒路佇伊的胸前，","bklhl":"Tī陰間，痛苦ê中間，kia̍h目遠遠看見亞伯拉罕，koh拉撒路tī伊ê胸前。"}},{"book":"路","chapter":16,"verse":24,"versions":{"unv":"就喊著說：『我祖亞伯拉罕哪，可憐我吧！打發拉撒路來，用指頭尖蘸點水，涼涼我的舌頭；因為我在這火焰裡，極其痛苦。』","bklcl":"Chiū kiò kóng, Góa ê chó͘ A-pek-la̍h-hán ah, khó-lîn góa, chhe Lia̍p-sat-lō͘ ēng chńg-thâu-á bé ùn chúi lâi liâng góa ê chi̍h, in-ūi góa tī chit hé-iām tiong chin chhiⁿ-chhám.","tghg":"就叫講：『我的祖亞伯拉罕啊，可憐我！差拉撒路用指頭仔尾搵(ùn)水來涼我的舌；因為我佇此火焰中，真悽慘。』","bklhl":"就叫講，我ê祖亞伯拉罕ah，可憐我，差拉撒路用指頭á尾ùn水來涼我ê舌，因為我tī chit火燄中真悽慘。"}},{"book":"路","chapter":16,"verse":25,"versions":{"unv":"亞伯拉罕說：『兒啊，你該回想你生前享過福，拉撒路也受過苦；如今他在這裡得安慰，你倒受痛苦。","bklcl":"Nā-sī A-pek-la̍h-hán kóng, Kiáⁿ ah, tio̍h kì-tit lí chāi-siⁿ hióng-siū lí ê hok-khì, Lia̍p-sat-lō͘ siū-tio̍h kan-khó͘; taⁿ i tī chia tit-tio̍h an-ùi, iā lí siū chhiⁿ-chhám.","tghg":"若是亞伯拉罕講：『子啊，著記得你在生享受你的福氣，拉撒路受著艱苦；今伊佇遮得著安慰，也你受淒慘。","bklhl":"但是亞伯拉罕講，Kiáⁿ ah，tio̍h記得你在生享受你ê福氣，拉撒路受tio̍h艱苦；taⁿ伊tī chia得tio̍h安慰，也你受悽慘。"}},{"book":"路","chapter":16,"verse":26,"versions":{"unv":"不但這樣，並且在你我之間，有深淵限定，以致人要從這邊過到你們那邊是不能的；要從那邊過到我們這邊也是不能的。』","bklcl":"M̄-nā án-ni, tī goán kap lín ê tiong-kan ū tōa chhim-ian keh-teh, tì-kàu beh tùi chia kè-khì lín hia bōe-ōe, tùi hia kè-lâi goán chia iā bōe-ōe.","tghg":"呣若按呢，佇阮及恁的中間，有大深淵隔啲，致到欲對遮過去恁遐𣍐會；對遐過來阮遮也𣍐會。』","bklhl":"M̄-nā án-ni，tī阮kap lín ê中間有大深淵隔teh，致到beh tùi chia過去lín hia bōe能，tùi hia過來阮chia也bōe能。"}},{"book":"路","chapter":16,"verse":27,"versions":{"unv":"財主說：『我祖啊！既是這樣，求你打發拉撒路到我父家去；","bklcl":"I chiū kóng, Kì-jiân án-ni, kiû chó͘ lí chhe Lia̍p-sat-lō͘ khì goán pē ê chhù;","tghg":"伊就講：『既然按呢，求祖你差拉撒路去阮父的厝；","bklhl":"伊就講，既然án-ni，求祖你差拉撒路去阮父ê厝；"}},{"book":"路","chapter":16,"verse":28,"versions":{"unv":"因為我還有五個弟兄，他可以對他們作見證，免得他們也來到這痛苦的地方。』","bklcl":"in-ūi góa ū gō͘ ê hiaⁿ-tī, hō͘ i tùi in chòe kan-chèng, bián-tit in iā kàu chit ê thòng-khó͘ ê só͘-chāi.","tghg":"因為我有五個兄弟，互伊對𪜶做干證，免得𪜶也到此個痛苦的所在。』","bklhl":"因為我有五個兄弟，hō͘伊對in做干證，免得in也到chit ê痛苦ê所在。"}},{"book":"路","chapter":16,"verse":29,"versions":{"unv":"亞伯拉罕說：『他們有摩西和先知的話可以聽從。』","bklcl":"A-pek-la̍h-hán kóng, In ū Mô͘-se kap hiah-ê sian-ti, thang thiaⁿ in.","tghg":"亞伯拉罕講：『𪜶有摩西及許個先知通聽𪜶。』","bklhl":"亞伯拉罕講，In有摩西kap hiah-ê先知，thang聽in。"}},{"book":"路","chapter":16,"verse":30,"versions":{"unv":"他說：『我祖亞伯拉罕哪，不是的，若有一個從死裡復活的，到他們那裡去的，他們必要悔改。』","bklcl":"Ìn kóng, Góa ê chó͘ A-pek-la̍h-hán ah, bōe lah; nā ū lâng tùi sí-lâng tiong khì chhē in, in chiū beh hoán-hóe.","tghg":"應講：『我的祖亞伯拉罕啊，𣍐啦，若有人對死人中去尋𪜶，𪜶就欲反悔。』","bklhl":"應講，我ê祖亞伯拉罕ah，bōe lah；若有人tùi死人中去chhē in，in就beh反悔。"}},{"book":"路","chapter":16,"verse":31,"versions":{"unv":"亞伯拉罕說：『若不聽從摩西和先知的話，就是有一個從死裡復活的，他們也是不聽勸。』」","bklcl":"A-pek-la̍h-hán kā i kóng, In nā m̄ thiaⁿ Mô͘-se kap sian-ti, chiū ū lâng tùi sí-lâng tiong koh-oa̍h, in iā m̄ siū khó͘-khǹg.","tghg":"亞伯拉罕給伊講：『𪜶若呣聽摩西及先知，就有人對死人中復活，𪜶也呣受苦勸。』」","bklhl":"亞伯拉罕kā伊講，In若m̄聽摩西kap先知，就有人tùi死人中koh活，in也m̄受苦勸。"}}]