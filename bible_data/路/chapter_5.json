[{"book":"路","chapter":5,"verse":1,"versions":{"unv":"耶穌站在革尼撒勒湖邊，眾人擁擠他，要聽　神的道。","bklcl":"Tng chèng lâng oe-khoeh I, teh thiaⁿ Siōng-tè ê tō-lí ê sî, Iâ-so͘ khiā tī Kek-nî-sat-le̍k ô͘-piⁿ,","tghg":"當眾人挨夾(oe-khoeh)伊，啲聽上帝的道理的時，耶穌徛佇革尼撒勒湖邊。","bklhl":"當眾人oe-khoeh伊，teh聽上帝ê道理ê時，耶穌khiā tī Kek-nî-sat-le̍k湖邊，"}},{"book":"路","chapter":5,"verse":2,"versions":{"unv":"他見有兩隻船灣在湖邊；打魚的人卻離開船洗網去了。","bklcl":"khòaⁿ-kìⁿ nn̄g chiah chûn tī ô͘-piⁿ, thó-hî lâng lī-khui chûn teh sóe bāng.","tghg":"看見二隻船佇湖邊；討漁人離開船啲洗網。","bklhl":"看見兩隻船tī湖邊，討魚人離開船teh洗網。"}},{"book":"路","chapter":5,"verse":3,"versions":{"unv":"有一隻船是西門的，耶穌就上去，請他把船撐開，稍微離岸，就坐下，從船上教訓眾人。","bklcl":"Kî-tiong chi̍t chiah sī Se-bûn ê, Iâ-so͘ chiūⁿ-khì, chhiáⁿ i chiong chûn pàng khah khui. Chiū chē tī chûn-ni̍h kà-sī chèng lâng.","tghg":"其中一隻是西門的，耶穌上去，請伊將船放卡開(pàng-khah-khui)，就坐佇船裡教示眾人。","bklhl":"其中一隻是西門ê，耶穌上去，請伊將船放khah開。就坐tī船裡教示眾人。"}},{"book":"路","chapter":5,"verse":4,"versions":{"unv":"講完了，對西門說：「把船開到水深之處，下網打魚。」","bklcl":"Kóng soah chiū tùi Se-bûn kóng, Pàng kàu chhim ê só͘-chāi, pha bāng thó-hî.","tghg":"講息，就對西門講：「放到深的所在，拋網討魚。」","bklhl":"講soah就對西門講，放到深ê所在，拋網討魚。"}},{"book":"路","chapter":5,"verse":5,"versions":{"unv":"西門說：「夫子，我們整夜勞力，並沒有打著甚麼。但依從你的話，我就下網。」","bklcl":"Se-bûn ìn kóng, Sian-siⁿ, goán thong mî tio̍h-bôa, thó lóng bô; chóng-sī in-ūi lí ê ōe, góa chiū beh pha bāng.","tghg":"西門應講：「先生，阮通暝著磨，討攏無。總是因為你的話，我就欲拋網。」","bklhl":"西門應講，先生，阮thong暝tio̍h磨，討lóng無；總是因為你ê話，我就beh拋網。"}},{"book":"路","chapter":5,"verse":6,"versions":{"unv":"他們下了網，就圈住許多魚，網險些裂開，","bklcl":"In pha-lo̍h-khì, chiū ûi-tio̍h hî chin chōe, bāng kàu beh li̍h;","tghg":"𪜶拋落去，就圍著魚真多，網到欲裂，","bklhl":"In拋落去，就圍tio̍h魚真chōe，網到beh裂；"}},{"book":"路","chapter":5,"verse":7,"versions":{"unv":"便招呼那隻船上的同伴來幫助。他們就來，把魚裝滿了兩隻船，甚至船要沉下去。","bklcl":"chiū ia̍t pa̍t chiah chûn ê tâng-phōaⁿ lâi tàu saⁿ-kāng; in chiū lâi, khioh hî móa nn̄g chiah chûn kàu beh tîm-lo̍h-khì.","tghg":"就搧(ia̍t)別隻船的同伴來鬥相共(tàu-saⁿ-kāng)。𪜶就來，拾魚滿二隻船，到欲沈落去。","bklhl":"就ia̍t別隻船ê同伴來tàu saⁿ-kāng；in就來，拾魚滿兩隻船到beh沉落去。"}},{"book":"路","chapter":5,"verse":8,"versions":{"unv":"西門•彼得看見，就俯伏在耶穌膝前，說：「主啊，離開我，我是個罪人！」","bklcl":"Se-bûn Pí-tek khòaⁿ-kìⁿ án-ni, chiū phak tī Iâ-so͘ ê kha-ē kóng, Chú ah, lī-khui góa, góa sī ū chōe ê lâng.","tghg":"西門彼得看見按呢，就仆佇耶穌的腳下，講：「主啊，離開我，我是有罪的人！」","bklhl":"西門彼得看見án-ni，就仆tī耶穌ê腳下講，主ah，離開我，我是有罪ê人。"}},{"book":"路","chapter":5,"verse":9,"versions":{"unv":"他和一切同在的人都驚訝這一網所打的魚。","bklcl":"In-ūi Se-bûn kap tâng tī-teh ê lâng, ūi-tio̍h in chi̍t-ē pha-lo̍h-khì só͘ lia̍h-tio̍h ê hî, bô m̄ gông-ngia̍h;","tghg":"因為西門及同佇啲的人，為著𪜶一下拋落去所掠著的魚無呣卬愕。","bklhl":"因為西門kap同tī-teh ê人，為tio̍h in一下拋落去所掠tio̍h ê魚，無m̄ gông-ngia̍h；"}},{"book":"路","chapter":5,"verse":10,"versions":{"unv":"他的夥伴西庇太的兒子雅各、約翰，也是這樣。耶穌對西門說：「不要怕！從今以後，你要得人了。」","bklcl":"Se-bûn ê tâng-phōaⁿ, Se-pí-thài ê kiáⁿ Ngá-kok, Iok-hān, iā sī án-ni.  Iâ-so͘ tùi Se-bûn kóng, Bo̍h-tit kiaⁿ, tùi chit tia̍p liáu-āu lí beh tit-tio̍h lâng.","tghg":"西門的同伴西庇太的子雅各、約翰，也是按呢。耶穌對西門講：「莫得驚！對此霎(tia̍p)了後，你欲得著人。」","bklhl":"西門ê同伴，Se-pí-thài ê Kiáⁿ雅各、約翰，也是án-ni。耶穌tùi西門講，莫得驚，tùi chit-tia̍p了後你beh得tio̍h人。"}},{"book":"路","chapter":5,"verse":11,"versions":{"unv":"他們把兩隻船攏了岸，就撇下所有的，跟從了耶穌。","bklcl":"In í-keng thoa chûn óa hōaⁿ, chiū pàng-sak it-chhè lâi tè I.","tghg":"𪜶已經拖船倚岸(óa-hoāⁿ)，就放拺一切來隨伊。","bklhl":"In已經拖船óa岸，就放sak一切來tè伊。"}},{"book":"路","chapter":5,"verse":12,"versions":{"unv":"有一回，耶穌在一個城裡，有人滿身長了大痲瘋，看見他，就俯伏在地，求他說：「主若肯，必能叫我潔淨了。」","bklcl":"Iâ-so͘ tī chi̍t ê siâⁿ, tú-tn̄g ū chi̍t lâng piàn-sin thái-ko, khòaⁿ-kìⁿ I chiū bīn phak tī tōe-ni̍h, kiû kóng, Chú ah, lí nā khéng, chiū ōe hō͘ góa chheng-khì.","tghg":"耶穌佇一個城，抵當有一人遍身癩[哥]，看見伊，就面仆佇地裡，求講：「主啊，你若肯，就會互我清氣。」","bklhl":"耶穌tī一个城，tú-tn̄g有一人遍身thái-ko，看見伊就面仆tī地裡，求講，主ah，你若肯，就會hō͘我清氣。"}},{"book":"路","chapter":5,"verse":13,"versions":{"unv":"耶穌伸手摸他，說：「我肯，你潔淨了吧！」大痲瘋立刻就離了他的身。","bklcl":"I chhun chhiú bong i kóng, Góa khéng, lí thang chheng-khì.  Thái-ko chek-sî tû-khì.","tghg":"伊伸手摸伊講：「我肯，你通清氣！」癩[哥]即時除去。","bklhl":"伊伸手摸伊講，我肯，你thang清氣。Thái-ko即時除去。"}},{"book":"路","chapter":5,"verse":14,"versions":{"unv":"耶穌囑咐他：「你切不可告訴人，只要去把身體給祭司察看，又要為你得了潔淨，照摩西所吩咐的獻上禮物，對眾人作證據。」","bklcl":"Iâ-so͘ hoan-hù i bo̍h-tit kā lâng kóng; to̍k-to̍k tio̍h khì, chiong pún-sin hō͘ chè-si giām, iā ūi-tio̍h lí tit-tio̍h chheng-khì hiàn Mô͘-se só͘ hoan-hù ê, lâi chòe chèng-kù tī lâng.","tghg":"耶穌吩咐伊莫得給人講，獨獨著去將本身互祭司驗，也為著你得著清氣，獻摩西所吩咐的，來做證據佇人。」","bklhl":"耶穌吩咐伊莫得kā人講；獨獨tio̍h去，將本身hō͘祭司驗，也為tio̍h你得tio̍h清氣獻摩西所吩咐ê，來做證據tī人。"}},{"book":"路","chapter":5,"verse":15,"versions":{"unv":"但耶穌的名聲越發傳揚出去。有極多的人聚集來聽道，也指望醫治他們的病。","bklcl":"Chóng-sī I ê miâ-siaⁿ it-hoat pò-iông; kui tōa tīn ê lâng chū-chi̍p beh thiaⁿ, iā beh tit-tio̍h i-hó in ê pīⁿ.","tghg":"總是伊的名聲益發報揚。歸大陣的人聚集欲聽，也欲得著醫好𪜶的病。","bklhl":"總是伊ê名聲益發報揚；kui大陣ê人聚集beh聽，也beh得tio̍h醫好in ê病。"}},{"book":"路","chapter":5,"verse":16,"versions":{"unv":"耶穌卻退到曠野去禱告。","bklcl":"Nā-sī Iâ-so͘ thè-khì, tiàm tī khòng-iá kî-tó.","tghg":"若是耶穌退去踮佇曠野祈禱。","bklhl":"但是耶穌退去，tiàm tī曠野祈禱。"}},{"book":"路","chapter":5,"verse":17,"versions":{"unv":"有一天，耶穌教訓人，有法利賽人和教法師在旁邊坐著；他們是從加利利各鄉村和猶太並耶路撒冷來的。主的能力與耶穌同在，使他能醫治病人。","bklcl":"Ū chi̍t ji̍t Iâ-so͘ teh kà-sī lâng; ū Hoat-lī-sài lâng kap kà lu̍t-hoat ê sian-siⁿ tī hia teh chē, in sī tùi Ka-lī-lī ta̍k hiuⁿ-siā kap Iû-thài kap Iâ-lō͘-sat-léng lâi ê; Chú ê koân-lêng kap Iâ-so͘ tī-teh, hō͘ I i-hó lâng.","tghg":"有一日，耶穌啲教示人，有法利賽人及教律法的先生佇遐啲坐；𪜶是對加利利逐鄉社及猶太及耶路撒冷來的。主的權能及耶穌佇啲，互伊醫好人。","bklhl":"有一日耶穌teh教示人；有法利賽人kap教律法ê先生tī hia teh坐，in是tùi加利利ta̍k鄉社kap偤太kap耶路撒冷來ê；主ê權能kap耶穌tī-teh，hō͘伊醫好人。"}},{"book":"路","chapter":5,"verse":18,"versions":{"unv":"有人用褥子抬著一個癱子，要抬進去放在耶穌面前，","bklcl":"Tú-tn̄g ū lâng chiong pho͘-á kng piàn-sūi ê lâi, ài beh kng ji̍p-khì hē tī I ê bīn-chêng.","tghg":"抵當有人將舖仔(pho͘-á)扛半𤻄的來，愛欲扛入去下佇伊的面前，","bklhl":"Tú-tn̄g有人將舖á扛piàn-sūi ê來，ài beh扛入去hē tī伊ê面前。"}},{"book":"路","chapter":5,"verse":19,"versions":{"unv":"卻因人多，尋不出法子抬進去，就上了房頂，從瓦間把他連褥子縋到當中，正在耶穌面前。","bklcl":"In-ūi lâng chōe, chhē bô phāng thang kng ji̍p-khì; chiū chiūⁿ chhù-téng, tùi chhù-kòa tiong chiong lâng liân pho͘-á tūi-lo̍h-khì, hē tī tiong-ng, tī Iâ-so͘ ê bīn-chêng.","tghg":"因為人多，尋無縫通扛入去，就上厝頂，對厝蓋中將人連舖仔墜落去，下佇中央，佇耶穌的面前。","bklhl":"因為人chōe，chhē無縫thang扛入去；就上厝頂，tùi厝蓋中將人連舖á墜落去，hē tī中央，tī耶穌ê面前。"}},{"book":"路","chapter":5,"verse":20,"versions":{"unv":"耶穌見他們的信心，就對癱子說：「你的罪赦了。」","bklcl":"Iâ-so͘ khòaⁿ-kìⁿ in ê sìn chiū kóng, Bó͘ lâng ah, lí ê chōe sià lah.","tghg":"耶穌看見𪜶的信，就講：「某人啊，你的罪赦啦。」","bklhl":"耶穌看見in ê信就講，某人ah，你ê罪赦lah。"}},{"book":"路","chapter":5,"verse":21,"versions":{"unv":"文士和法利賽人就議論說：「這說僭妄話的是誰？除了　神以外，誰能赦罪呢？」","bklcl":"Keng-ha̍k-sū kap Hoat-lī-sài lâng chiū gī-lūn kóng, Chit ê kóng chhiàm-koân lām-sám ê ōe ê sī chī-chūi ah?  Siōng-tè í-gōa, chī-chūi ōe sià-chōe ah?","tghg":"經學士及法利賽人就議論講：「此個講僭(chhiàm)權濫糝的話的是是誰啊？上帝以外，是誰會赦罪啊？」","bklhl":"經學士kap法利賽人就議論講，Chit ê講僭權lām-sám ê話ê是是誰 ah？上帝以外，是誰能赦罪ah？"}},{"book":"路","chapter":5,"verse":22,"versions":{"unv":"耶穌知道他們所議論的，就說：「你們心裡議論的是甚麼呢？","bklcl":"Iâ-so͘ chai in ê gī-lūn, chiū ìn kóng, Lín sim-lāi teh gī-lūn sím-mi̍h ah?","tghg":"耶穌知𪜶的議論，就應講：「恁心內啲議論甚麼啊？","bklhl":"耶穌知in ê議論，就應講，Lín心內teh議論甚麼ah？"}},{"book":"路","chapter":5,"verse":23,"versions":{"unv":"或說『你的罪赦了』，或說『你起來行走』，哪一樣容易呢？","bklcl":"Kóng, Lí ê chōe sià á-sī kóng, Lí khí-lâi kiâⁿ, tá-lo̍h chi̍t hāng khah khoài?","tghg":"講『你的罪赦』，抑是講『你起來行』，叨落一項卡快？","bklhl":"講，你ê罪赦á是講，你起來行，tá-lo̍h一項khah快？"}},{"book":"路","chapter":5,"verse":24,"versions":{"unv":"但要叫你們知道，人子在地上有赦罪的權柄。」就對癱子說：「我吩咐你，起來，拿你的褥子回家去吧！」","bklcl":"Chóng-sī beh hō͘ lín chai Jîn-chú tī tōe-ni̍h ū koân thang sià-bián chōe, (chiū kā piàn-sūi ê kóng), Góa kā lí kóng, Khí-lâi, giâ lí ê pho͘-á tò-khì lí ê chhù.","tghg":"總是欲互恁知，人子佇地裡有權通赦免罪。就給半𤻄的講：我給你講，起來，夯(gîa)你的舖仔倒去你的厝！」","bklhl":"總是beh hō͘ lín知人子tī地裡有權thang赦免罪，(就kā 半遂ê講) ，我kā你講，起來，giâ你ê舖á tò去你ê厝。"}},{"book":"路","chapter":5,"verse":25,"versions":{"unv":"那人當眾人面前立刻起來，拿著他所躺臥的褥子回家去，歸榮耀與　神。","bklcl":"Hit lâng tī chèng lâng ê bīn-chêng chek-sî khí-lâi, giâ i só͘ khùn ê, tò-khì i ê chhù, kui êng-kng Siōng-tè.","tghg":"彼人佇眾人的面前即(chek)時起來，夯伊所睏的倒去伊的厝，歸榮光上帝。","bklhl":"Hit人tī眾人ê面前即時起來，giâ伊所睏ê，tò去伊ê厝，歸榮光上帝。"}},{"book":"路","chapter":5,"verse":26,"versions":{"unv":"眾人都驚奇，也歸榮耀與　神，並且滿心懼怕，說：「我們今日看見非常的事了。」","bklcl":"Chèng lâng lóng gông-ngia̍h, iā kui êng-kng Siōng-tè; koh móa-sim kiaⁿ-hiâⁿ kóng, Lán kin-á-ji̍t khòaⁿ-kìⁿ ì-gōa ê sū.","tghg":"眾人攏卬愕，也歸榮光上帝，閣滿心驚惶(kiaⁿ-hiâⁿ)，講：「咱今仔日看見意外的事。」","bklhl":"眾人lóng gông-ngia̍h，也歸榮光上帝；koh滿心驚惶講，咱今á日看見意外ê事。"}},{"book":"路","chapter":5,"verse":27,"versions":{"unv":"這事以後，耶穌出去，看見一個稅吏，名叫利未，坐在稅關上，就對他說：「你跟從我來。」","bklcl":"Chiah-ê tāi-chì liáu-āu, Iâ-so͘ chhut-khì, khòaⁿ-kìⁿ chi̍t ê thiu-hiòng ê, miâ kiò Lī-bī, chē tī hiòng-koan; chiū kā i kóng, Tè góa.","tghg":"諸個代誌了後，耶穌出去，看見一個抽餉的，名叫利未，坐佇餉關(hiòng-koan)，就給伊講：「隨我。」","bklhl":"Chiah-ê tāi-chì了後，耶穌出去，看見一个抽餉ê，名叫利未，坐tī餉關；就kā伊講，Tè我。"}},{"book":"路","chapter":5,"verse":28,"versions":{"unv":"他就撇下所有的，起來，跟從了耶穌。","bklcl":"I chiū pàng-sak it-chhè, khí-lâi tè I.","tghg":"伊就放拺一切，起來，隨伊。","bklhl":"伊就放sak一切，起來tè伊"}},{"book":"路","chapter":5,"verse":29,"versions":{"unv":"利未在自己家裡為耶穌大擺筵席，有許多稅吏和別人與他們一同坐席。","bklcl":"Lī-bī ūi-tio̍h I pān tōa iân-sia̍h tī in tau; ū thiu-hiòng ê í-ki̍p pa̍t lâng chōe-chōe kap in tâng chē toh.","tghg":"利未為著伊辦大筵席佇𪜶兜，有抽餉的以及別人多多及𪜶同坐桌。","bklhl":"利未為tio̍h伊辦大筵席tī in tau；有抽餉ê以及別人chōe-chōe kap in同坐桌。"}},{"book":"路","chapter":5,"verse":30,"versions":{"unv":"法利賽人和文士就向耶穌的門徒發怨言說：「你們為甚麼和稅吏並罪人一同吃喝呢？」","bklcl":"Hoat-lī-sài lâng kap in ê keng-ha̍k-sū tùi I ê ha̍k-seng nga̍uh-nga̍uh-liām, kóng, Lín siáⁿ-sū kap thiu-hiòng ê í-ki̍p pháiⁿ lâng lim-chia̍h ah?","tghg":"法利賽人及𪜶的經學士對伊的學生耦耦(nga̍uh-nga̍uh)唸講：「恁啥事及抽餉的以及歹人飲食啊？」","bklhl":"法利賽人kap in ê經學士tùi伊ê學生nga̍uh-nga̍uh念，講，Lín啥事kap抽餉ê以及pháiⁿ人lim食ah？"}},{"book":"路","chapter":5,"verse":31,"versions":{"unv":"耶穌對他們說：「無病的人用不著醫生；有病的人才用得著。","bklcl":"Iâ-so͘ ìn kóng, Ióng-chòng ê lâng bô khiàm-ēng i-seng, nā-sī phòa-pīⁿ ê lâng chiū tio̍h;","tghg":"耶穌應講：「勇壯的人無欠用醫生；若是破病的人就著。","bklhl":"耶穌應講，勇壯ê人無欠用醫生，但是破病ê人就tio̍h；"}},{"book":"路","chapter":5,"verse":32,"versions":{"unv":"我來本不是召義人悔改，乃是召罪人悔改。」","bklcl":"góa lâi m̄ sī beh chio gī lâng, sī beh chio pháiⁿ lâng lâi hoán-hóe.","tghg":"我來呣是欲招義人，是欲召歹人來反悔。」","bklhl":"我來m̄是beh招義人，是beh招pháiⁿ人來反悔。"}},{"book":"路","chapter":5,"verse":33,"versions":{"unv":"他們說：「約翰的門徒屢次禁食祈禱，法利賽人的門徒也是這樣；惟獨你的門徒又吃又喝。」","bklcl":"In tùi I kóng, Iok-hān ê ha̍k-seng ta̍uh-ta̍uh kìm-chia̍h kî-tó; Hoat-lī-sài ê ha̍k-seng iā sī án-ni; nā-sī lí ê ha̍k-seng iā lim iā chia̍h.","tghg":"𪜶對伊講：「約翰的學生沓沓(ta̍uh-ta̍uh)禁食祈禱，法利賽的學生也是按呢；若是你的學生也飲也食。」","bklhl":"In對伊講，約翰ê學生ta̍uh-ta̍uh禁食祈禱；法利賽ê學生也是án-ni；但是你ê學生也lim也食。"}},{"book":"路","chapter":5,"verse":34,"versions":{"unv":"耶穌對他們說：「新郎和陪伴之人同在的時候，豈能叫陪伴之人禁食呢？","bklcl":"Iâ-so͘ tùi in kóng, Sin-kiáⁿ-sài kap hō-chhōa ê lâng saⁿ-kap tī-teh, kiám ōe hō͘ hō-chhōa ê lâng kìm-chia̍h mah?","tghg":"耶穌對𪜶講：「新子婿及賀娶(hō-chhōa)的人相及佇啲，豈會互賀娶的人禁食嗎？","bklhl":"耶穌對in講，新kiáⁿ婿kap賀娶ê人saⁿ-kap tī-teh，kiám會hō͘賀娶ê人禁食mah？"}},{"book":"路","chapter":5,"verse":35,"versions":{"unv":"但日子將到，新郎要離開他們，那日他們就要禁食了。」","bklcl":"Nā-sī ji̍t-chí beh kàu, sin-kiáⁿ-sài tùi in tiong-kan bô--khì; tī hiah-ê ji̍t in chiū beh kìm-chia̍h.","tghg":"若是日子欲到，新子婿對𪜶中間無去，佇許個日𪜶就欲禁食。」","bklhl":"但是日子beh到，新kiáⁿ婿對in中間無--去；tī hiah-ê日in就beh禁食。"}},{"book":"路","chapter":5,"verse":36,"versions":{"unv":"耶穌又設一個比喻，對他們說：「沒有人把新衣服撕下一塊來補在舊衣服上；若是這樣，就把新的撕破了，並且所撕下來的那塊新的和舊的也不相稱。","bklcl":"Koh ēng phì-jū tùi in kóng, Bô lâng thiah sin saⁿ lâi pó͘ kū saⁿ; nā án-ni, chiū thiah-phòa sin saⁿ, koh só͘ pó͘ hit tè sin ê bô ha̍h tī kū ê.","tghg":"閣用譬喻對𪜶講：「無人拆新衫來補舊衫；若按呢，就拆破新衫，閣所補彼塊(tè)新的無合(ha̍h)佇舊的。","bklhl":"Koh用譬喻對in講，無人拆新衫來補舊衫；若án-ni，就拆破新衫，koh所補hit塊新ê無合tī舊ê。"}},{"book":"路","chapter":5,"verse":37,"versions":{"unv":"也沒有人把新酒裝在舊皮袋裡；若是這樣，新酒必將皮袋裂開，酒便漏出來，皮袋也就壞了。","bklcl":"Iā bô lâng ēng sin chiú tóe tī kū phê-lông; nā án-ni, chiū sin chiú beh piak-li̍h phê-lông, chiú lāu, lông iā phah pháiⁿ.","tghg":"也無人用新酒貯(tóe)佇舊皮囊(phê-lông)；若按呢，就新酒欲爆裂(piak-lı̍h)皮囊，酒漏，囊也拍歹。","bklhl":"也無人用新酒tóe tī舊皮囊；若án-ni，就新酒beh爆裂皮囊，酒漏，lông也phah pháiⁿ。"}},{"book":"路","chapter":5,"verse":38,"versions":{"unv":"但新酒必須裝在新皮袋裡。","bklcl":"To̍k-to̍k sin chiú tio̍h ji̍p tī sin ê phê-lông.","tghg":"獨獨新酒著入佇新的皮囊。","bklhl":"獨獨新酒tio̍h入tī新ê皮囊。"}},{"book":"路","chapter":5,"verse":39,"versions":{"unv":"沒有人喝了陳酒又想喝新的；他總說陳的好。」","bklcl":"Koh bô lâng lim kū chiú iā ài hit ê sin ê; in-ūi kóng, Kū ê sī hó.","tghg":"閣無人飲舊酒也愛彼個新的；因為講舊的是好。」","bklhl":"Koh無人lim舊酒也ài hit ê新ê；因為講，舊ê是好。"}}]