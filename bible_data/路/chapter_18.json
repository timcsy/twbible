[{"book":"路","chapter":18,"verse":1,"versions":{"unv":"耶穌設一個比喻，是要人常常禱告，不可灰心。","bklcl":"Iâ-so͘ siat chi̍t ê phì-jū, kà-sī in tio̍h siông-siông kî-tó, m̄-thang ià, kóng,","tghg":"耶穌設一個譬喻，教示𪜶著常常祈禱，","bklhl":"耶穌設一个譬喻，教示in tio̍h常常祈禱，m̄-thang厭，講，"}},{"book":"路","chapter":18,"verse":2,"versions":{"unv":"說：「某城裡有一個官，不懼怕　神，也不尊重世人。","bklcl":"Bó͘ siâⁿ ū chi̍t ê sím-phòaⁿ koaⁿ, bô kiaⁿ Siōng-tè iā bô tùi-tiōng lâng.","tghg":"呣通厭。講：「某城有一個審判官，無驚上帝，也無對重(tùi-tiōng)人。","bklhl":"某城有一个審判官，無驚上帝也無對重人。"}},{"book":"路","chapter":18,"verse":3,"versions":{"unv":"那城裡有個寡婦，常到他那裡，說：『我有一個對頭，求你給我伸冤。』","bklcl":"Tī hit ê siâⁿ-lāi ū chi̍t ê chiú-kóaⁿ lâng ta̍uh-ta̍uh khì kìⁿ i kóng, Ū lâng kap góa chòe tùi-te̍k, kiû lí thòe góa sin-oan.","tghg":"佇彼個城內有一個守寡人，沓沓(ta̍uh-ta̍uh)去見伊，講：『有人及我做對敵，求你替我伸冤。』","bklhl":"Tī hit ê城內有一个守寡人ta̍uh-ta̍uh去見伊講，有人kap我做對敵，求你替我伸冤。"}},{"book":"路","chapter":18,"verse":4,"versions":{"unv":"他多日不准，後來心裡說：『我雖不懼怕　神，也不尊重世人，","bklcl":"I kú-kú bô beh; āu-lâi siūⁿ kóng, Góa sui-jiân bô kiaⁿ Siōng-tè, bô tùi-tiōng lâng;","tghg":"伊久久無欲，後來想講：『我雖然無驚上帝，無對重人，","bklhl":"伊久久無beh；後來想講，我雖然無驚上帝，無對重人；"}},{"book":"路","chapter":18,"verse":5,"versions":{"unv":"只因這寡婦煩擾我，我就給她伸冤吧，免得她常來纏磨我！』」","bklcl":"nā-sī in-ūi chit ê chiú-kóaⁿ lâng ta̍uh-ta̍uh lâi kiáu-jiáu, góa beh thòe i sin-oan, bián-tit i éng-éng lâi khó͘-chhó͘ góa.","tghg":"若是因為此個守寡人沓沓來攪擾(kiáu-jiáu)，我欲替伊伸冤，免得伊永永來苦楚我！』」","bklhl":"但是因為chit ê守寡人ta̍uh-ta̍uh來攪擾，我beh替伊伸冤，免得伊永永來苦楚我。"}},{"book":"路","chapter":18,"verse":6,"versions":{"unv":"主說：「你們聽這不義之官所說的話。","bklcl":"Chú koh kóng, Lín tio̍h thiaⁿ chit ê put-gī ê koaⁿ só͘ kóng ê.","tghg":"主閣講：「恁著聽此個不義的官所講的。","bklhl":"主koh講，Lín tio̍h聽chit ê不義ê官所講ê。"}},{"book":"路","chapter":18,"verse":7,"versions":{"unv":"　神的選民晝夜呼籲他，他縱然為他們忍了多時，豈不終久給他們伸冤嗎？","bklcl":"Hô-hòng Siōng-tè kéng ê peh-sìⁿ mî-ji̍t âu-kiò I, I iā ūi-tio̍h in khoan-iông, kiám bô beh thòe in sin-oan mah?","tghg":"何況上帝揀的百姓暝日喉叫伊，伊也為著𪜶寬容，豈無欲替𪜶伸冤嗎？","bklhl":"何況上帝揀ê百姓暝日喉叫伊，伊也為tio̍h in寬容，kiám無beh替in伸冤mah？"}},{"book":"路","chapter":18,"verse":8,"versions":{"unv":"我告訴你們，要快快地給他們伸冤了。然而，人子來的時候，遇得見世上有信德嗎？」","bklcl":"Góa kā lín kóng, I beh kín-kín thòe in sin-oan.  Sui-jiân án-ni, Jîn-chú kàu ê sî, kiám beh tú-tio̍h sè-kan ū sìn mah?","tghg":"我給恁講，伊欲緊緊替𪜶伸冤。雖然按呢，人子到的時，豈欲抵著(tú-tio̍h)世間有信嗎？」","bklhl":"我kā lín講，伊beh緊緊替in伸冤。雖然án-ni，人子到ê時，kiám beh tú-tio̍h世間有信mah？"}},{"book":"路","chapter":18,"verse":9,"versions":{"unv":"耶穌向那些仗著自己是義人，藐視別人的，設一個比喻，","bklcl":"Ū óa-khò ka-kī chòe gī lâi khòaⁿ-khin pa̍t lâng ê, Iâ-so͘ siat chi̍t ê phì-jū kā in kóng,","tghg":"有倚靠家己做義，來看輕別人的，耶穌設一個譬喻給𪜶講：","bklhl":"有óa靠家己做義來看輕別人ê，耶穌設一个譬喻kā in講，"}},{"book":"路","chapter":18,"verse":10,"versions":{"unv":"說：「有兩個人上殿裡去禱告：一個是法利賽人，一個是稅吏。","bklcl":"Ū nn̄g lâng chiūⁿ tiān beh kî-tó, chi̍t-ê sī Hoat-lī-sài lâng, chi̍t-ê sī thiu-hiòng ê.","tghg":"有二人上殿欲祈禱：一個是法利賽人，一個是抽餉的。","bklhl":"有兩人上殿beh祈禱，一个是法利賽人，一个是抽餉ê。"}},{"book":"路","chapter":18,"verse":11,"versions":{"unv":"法利賽人站著，自言自語地禱告說：『　神啊，我感謝你，我不像別人勒索、不義、姦淫，也不像這個稅吏。","bklcl":"Hoat-lī-sài lâng khiā-teh, ka-kī kî-tó kóng, Siōng-tè ah, góa kám-siā lí, in-ūi góa bô chhin-chhiūⁿ pa̍t lâng, le̍k-sek, put-gī, kan-îm, iā bô chhin-chhiūⁿ chit ê thiu-hiòng ê.","tghg":"法利賽人徛啲，家己祈禱講：『上帝啊，我感謝你，因為我無親像別人勒索(le̍k-sek)、不義、姦淫，也無親像此個抽餉的。","bklhl":"法利賽人khiā-teh，家己祈禱講，上帝ah，我感謝你，因為我無親像別人，勒索、不義、姦淫，也無親像chit ê抽餉ê。"}},{"book":"路","chapter":18,"verse":12,"versions":{"unv":"我一個禮拜禁食兩次，凡我所得的都捐上十分之一。』","bklcl":"Góa chi̍t lé-pài kìm-chia̍h nn̄g pái; koh chiong hoān só͘ tit-tio̍h ê, cha̍p hūn thiu chi̍t hūn.","tghg":"我一禮拜禁食二擺，閣將凡所得著的十份抽一份。』","bklhl":"我一禮拜禁食兩pái；koh將凡所得tio̍h ê，十份抽一份。"}},{"book":"路","chapter":18,"verse":13,"versions":{"unv":"那稅吏遠遠地站著，連舉目望天也不敢，只捶著胸說：『　神啊，開恩可憐我這個罪人！』","bklcl":"Nā-sī hit ê thiu-hiòng ê hn̄g-hn̄g khiā-teh, liân kia̍h ba̍k ǹg thiⁿ iā m̄ káⁿ; kan-ta tûi heng kóng, Siōng-tè ah, lîn-bín góa chit-ê ū chōe ê lâng.","tghg":"若是彼個抽餉的遠遠徛啲，連攑目向天也呣敢，干單(kan-ta)搥胸(tûi heng)講：『上帝啊，憐憫我此個有罪的人！』","bklhl":"但是hit ê抽餉ê遠遠khiā-teh，連kia̍h目ǹg天也m̄敢；kan-ta搥胸講，上帝ah，憐憫我chit ê有罪ê人。"}},{"book":"路","chapter":18,"verse":14,"versions":{"unv":"我告訴你們，這人回家去比那人倒算為義了；因為，凡自高的，必降為卑；自卑的，必升為高。」","bklcl":"Góa kā lín kóng, Chit ê lâng tò-khì i ê chhù tit-tio̍h chheng-chòe-gī iâⁿ-kè hit ê lâng.  In-ūi kìⁿ-nā chū-ko ê beh hō͘ i pi-bî; ka-kī pi-bî ê beh ko-seng i.","tghg":"我給恁講，此個人倒去伊的厝得著稱做義贏過彼個人；因為，見若自高的，欲互伊卑微；家己卑微的，欲高升伊。」","bklhl":"我kā lín講，Chit ê人tò去伊ê厝得tio̍h稱做義贏過hit ê人。因為見若自高ê beh hō͘伊卑微；家己卑微ê beh高升伊。"}},{"book":"路","chapter":18,"verse":15,"versions":{"unv":"有人抱著自己的嬰孩來見耶穌，要他摸他們；門徒看見就責備那些人。","bklcl":"Ū lâng tòa eⁿ-á chiū-kūn Iâ-so͘, beh hō͘ I bong in; Ha̍k-seng khòaⁿ-kìⁿ chiū chek-pī in.","tghg":"有人帶嬰仔就近耶穌，欲互伊摸𪜶；學生看見就責備𪜶。","bklhl":"有人帶嬰á就近耶穌，beh hō͘伊摸in；學生看見就責備in。"}},{"book":"路","chapter":18,"verse":16,"versions":{"unv":"耶穌卻叫他們來，說：「讓小孩子到我這裡來，不要禁止他們，因為在　神國的正是這樣的人。","bklcl":"Nā-sī Iâ-so͘ kiò hiah-ê eⁿ-á lâi kóng, Iông-ún sòe-kiáⁿ chiū-kūn góa, bo̍h-tit kìm i; in-ūi Siōng-tè ê kok sī chit hō lâng ê.","tghg":"若是耶穌叫許個嬰仔來，講：「容允細子就近我，莫得禁伊，因為上帝的國是此號人的。","bklhl":"但是耶穌叫hiah-ê嬰á來講，容允細kiáⁿ就近我，莫得禁伊；因為上帝ê國是chit號人ê。"}},{"book":"路","chapter":18,"verse":17,"versions":{"unv":"我實在告訴你們，凡要承受　神國的，若不像小孩子，斷不能進去。」","bklcl":"Góa si̍t-chāi kā lín kóng, Hoān-nā sêng-chiap Siōng-tè ê kok bô chhin-chhiūⁿ sòe-kiáⁿ ê, koat-toàn bōe tit thang ji̍p-khì.","tghg":"我實在給恁講，凡若承接上帝的國，無親像細子的，決斷𣍐得通入去。」","bklhl":"我實在kā lín講，凡若承接上帝ê國無親像細kiáⁿ ê，決斷bōe得thang入去。"}},{"book":"路","chapter":18,"verse":18,"versions":{"unv":"有一個官問耶穌說：「良善的夫子，我該做甚麼事才可以承受永生？」","bklcl":"Ū chi̍t ê chòe-koaⁿ ê mn̄g I kóng, Hó ê sian-siⁿ ah, góa tio̍h cháiⁿ-iūⁿ chòe, chiah thang sêng-chiap éng-oa̍h?","tghg":"有一個做官的問伊講：「好的先生啊，我著怎樣做才通承接永活？」","bklhl":"有一个做官ê問伊講，好ê先生ah，我tio̍h怎樣做，chiah thang承接永活？"}},{"book":"路","chapter":18,"verse":19,"versions":{"unv":"耶穌對他說：「你為甚麼稱我是良善的？除了　神一位之外，再沒有良善的。","bklcl":"Iâ-so͘ kā i kóng, Lí siáⁿ-sū chheng-ho͘ góa sī hó ah?  Bô chi̍t-ê hó, to̍k-to̍k Siōng-tè nā-tiāⁿ.","tghg":"耶穌給伊講：「你啥事稱呼我是好啊？無一個好，獨獨上帝若定。","bklhl":"耶穌kā伊講，你啥事稱呼我是好ah？無一个好，獨獨上帝nā-tiāⁿ。"}},{"book":"路","chapter":18,"verse":20,"versions":{"unv":"誡命你是曉得的：『不可姦淫；不可殺人；不可偷盜；不可作假見證；當孝敬父母。』」","bklcl":"Chiah-ê kài lí í-keng chai, Bo̍h-tit kan-îm, Bo̍h-tit thâi-sí lâng, Bo̍h-tit thau-the̍h, Bo̍h-tit lām-sám chòe kan-chèng, Tio̍h kèng lí ê pē-bú.","tghg":"諸個誡(kài)你已經知：『莫得姦淫；莫得刣(thâi)死人；莫得偷提；莫得濫糝做干證；著敬你的父母。』」","bklhl":"Chiah-ê誡你已經知，莫得姦淫，莫得刣死人，莫得偷the̍h，莫得lām-sám做干證，Tio̍h敬你ê父母。"}},{"book":"路","chapter":18,"verse":21,"versions":{"unv":"那人說：「這一切我從小都遵守了。」","bklcl":"I chiū kóng, Chiah-ê góa tùi sòe-hàn lóng siú i lah.","tghg":"伊就講：「諸個我對細漢攏守伊啦。」","bklhl":"伊就講，Chiah-ê我tùi細漢lóng守伊lah。"}},{"book":"路","chapter":18,"verse":22,"versions":{"unv":"耶穌聽見了，就說：「你還缺少一件：要變賣你一切所有的，分給窮人，就必有財寶在天上；你還要來跟從我。」","bklcl":"Iâ-so͘ thiaⁿ-kìⁿ chiū kā i kóng, Lí iáu khiàm chi̍t hāng, tio̍h bōe lí it-chhè só͘ ū ê lâi hō͘ sòng-hiong lâng, chiū beh ū châi-pó tī thiⁿ-ni̍h; koh lâi tè góa.","tghg":"耶穌聽見，就給伊講：「你猶欠一項；著賣你一切所有的，來互喪鄉人，就欲有財寶佇天裡；閣來隨我。」","bklhl":"耶穌聽見就kā伊講，你iáu欠一項，tio̍h賣你一切所有ê來hō͘ sòng-hiong人，就beh有財寶tī天裡；koh來tè我。"}},{"book":"路","chapter":18,"verse":23,"versions":{"unv":"他聽見這話，就甚憂愁，因為他很富足。","bklcl":"Hit lâng thiaⁿ-kìⁿ chiah-ê ōe chin iu-būn, in-ūi i chin hó-gia̍h.","tghg":"彼人聽見諸個話，真憂悶，因為伊真好額。","bklhl":"Hit人聽見chiah ê話真憂悶，因為伊真好額。"}},{"book":"路","chapter":18,"verse":24,"versions":{"unv":"耶穌看見他，就說：「有錢財的人進　神的國是何等的難哪！","bklcl":"Iâ-so͘ khòaⁿ-kìⁿ i chiū kóng, Pù lâng ji̍p Siōng-tè ê kok oh--ah.","tghg":"耶穌看見伊，就講：「富人(pù lâng)入上帝的國僫(oh)啊！","bklhl":"耶穌看見伊就講，富人入上帝ê國oh--ah。"}},{"book":"路","chapter":18,"verse":25,"versions":{"unv":"駱駝穿過針的眼比財主進　神的國還容易呢！」","bklcl":"In-ūi lo̍k-tô chhng-kè chiam-phīⁿ, pí pù lâng ji̍p Siōng-tè ê kok, iáu khah khoài.","tghg":"因為駱駝穿過針鼻(phīⁿ)比富人入上帝的國猶卡快(khoài)！」","bklhl":"因為駱駝穿過針鼻，比富人入上帝ê國，iáu khah快。"}},{"book":"路","chapter":18,"verse":26,"versions":{"unv":"聽見的人說：「這樣，誰能得救呢？」","bklcl":"Thiaⁿ-kìⁿ ê lâng kóng, Án-ni, chī-chūi ōe tit-tio̍h kiù ah?","tghg":"聽見的人講：「按呢，是誰會得著救啊？」","bklhl":"聽見ê人講，Án-ni，是誰能得tio̍h救ah？"}},{"book":"路","chapter":18,"verse":27,"versions":{"unv":"耶穌說：「在人所不能的事，在　神卻能。」","bklcl":"Iâ-so͘ kóng, Chāi lâng só͘ bōe-ōe ê, chāi Siōng-tè sī ōe.","tghg":"耶穌講：「在人所𣍐會的，在上帝是會。」","bklhl":"耶穌講，在人所bōe能ê，在上帝是能。"}},{"book":"路","chapter":18,"verse":28,"versions":{"unv":"彼得說：「看哪，我們已經撇下自己所有的跟從你了。」","bklcl":"Pí-tek kóng, Goán í-keng pàng-sak ka-kī só͘ ū ê lâi tè lí.","tghg":"彼得講：「阮已經放拺家己所有的來隨你。」","bklhl":"彼得講，阮已經放sak家己所有ê來tè你。"}},{"book":"路","chapter":18,"verse":29,"versions":{"unv":"耶穌說：「我實在告訴你們，人為　神的國撇下房屋，或是妻子、弟兄、父母、兒女，","bklcl":"Iâ-so͘ kā in kóng, Góa si̍t-chāi kā lín kóng, Bô ū lâng ūi-tio̍h Siōng-tè ê kok lâi pàng-sak chhù-the̍h, á-sī bó͘, á-sī hiaⁿ-tī, á-sī pē-bú, á-sī kiáⁿ-jî,","tghg":"耶穌給𪜶講：「我實在給恁講，無有人為著上帝的國來放拺厝宅，抑是某，抑是兄弟，抑是父母，抑是子兒，","bklhl":"耶穌kā in講，我實在kā lín講，無有人為tio̍h上帝ê國來放sak厝宅，á是bó͘，á是兄弟，á是父母，á是kiáⁿ兒，"}},{"book":"路","chapter":18,"verse":30,"versions":{"unv":"沒有在今世不得百倍，在來世不得永生的。」","bklcl":"iā bô tī chit-sì tit-tio̍h kúi-nā pē khah chōe, lâi-sè tit-tio̍h éng-oa̍h.","tghg":"也無佇此世得著幾若倍卡多，來世得著永活。」","bklhl":"也無tī chit世得tio̍h幾nā倍khah chōe，來世得tio̍h永活。"}},{"book":"路","chapter":18,"verse":31,"versions":{"unv":"耶穌帶著十二個門徒，對他們說：「看哪，我們上耶路撒冷去，先知所寫的一切事都要成就在人子身上。","bklcl":"Iâ-so͘ tòa cha̍p-jī ê ha̍k-seng, tùi in kóng, Lí khòaⁿ, lán chiah-ê chiūⁿ Iâ-lō͘-sat-léng, kìⁿ-nā tùi sian-ti só͘ kì ê lóng beh èng-giām tī Jîn-chú.","tghg":"耶穌帶十二個學生，對𪜶講：「你看，咱諸個上耶路撒冷，見若對先知所記的攏欲應驗佇人子。","bklhl":"耶穌帶十二個學生，對in講，你看，咱chiah ê上耶路撒冷，見若tùi先知所記ê lóng beh應驗tī人子。"}},{"book":"路","chapter":18,"verse":32,"versions":{"unv":"他將要被交給外邦人；他們要戲弄他，凌辱他，吐唾沫在他臉上，","bklcl":"In-ūi I beh siū ké-sàng hō͘ īⁿ-pang lâng, koh siū hì-lāng lêng-jio̍k phùi-nōa;","tghg":"因為伊欲受解送互異邦人；閣受戲弄，凌辱，呸涎，","bklhl":"因為伊beh受解送hō͘異邦人，koh受戲弄、凌辱、phùi-nōa；"}},{"book":"路","chapter":18,"verse":33,"versions":{"unv":"並要鞭打他，殺害他；第三日他要復活。」","bklcl":"in beh piⁿ-phah lâi hāi-sí I; tē saⁿ ji̍t I beh koh-oa̍h.","tghg":"𪜶欲鞭拍，來害死伊；第三日伊欲復活。」","bklhl":"in beh鞭phah來害死伊；第三日伊beh koh活。"}},{"book":"路","chapter":18,"verse":34,"versions":{"unv":"這些事門徒一樣也不懂得，意思乃是隱藏的；他們不曉得所說的是甚麼。","bklcl":"Hiah ê tāi-chì ha̍k-seng bô chi̍t hāng ōe hiáu-tit; koh chit ê ōe tùi tī in sī ún-ba̍t, in iā m̄ chai I só͘ kóng ê.","tghg":"許個代誌學生無一項會曉得，閣此個話對佇𪜶是隱密；𪜶也呣知伊所講的。","bklhl":"Hiah-ê tāi-chì學生無一項會曉得；koh chit ê話tùi tī in是隱密，in也m̄知伊所講ê。"}},{"book":"路","chapter":18,"verse":35,"versions":{"unv":"耶穌將近耶利哥的時候，有一個瞎子坐在路旁討飯。","bklcl":"Kūn Iâ-lī-ko ê sî, ū chi̍t ê chhiⁿ-mî ê chē tī lō͘-piⁿ teh khit-chia̍h;","tghg":"近耶利哥的時，有一個睛瞑的坐佇路邊啲乞食。","bklhl":"近耶利哥ê時，有一个chhiⁿ-mî ê坐tī路邊teh乞食；"}},{"book":"路","chapter":18,"verse":36,"versions":{"unv":"聽見許多人經過，就問是甚麼事。","bklcl":"thiaⁿ-kìⁿ chōe-chōe lâng keng-kè, chiū mn̄g sī sím-mi̍h tāi-chì.","tghg":"聽見多多人經過，就問是甚麼代誌。","bklhl":"聽見chōe-chōe人經過，就問是甚麼tāi-chì。"}},{"book":"路","chapter":18,"verse":37,"versions":{"unv":"他們告訴他，是拿撒勒人耶穌經過。","bklcl":"Lâng kā i kóng, Ná-sat-le̍k Iâ-so͘ tùi chia kè.","tghg":"人給伊講，拿撒勒耶穌對遮過。","bklhl":"人kā伊講，拿撒勒耶穌tùi chia過。"}},{"book":"路","chapter":18,"verse":38,"versions":{"unv":"他就呼叫說：「大衛的子孫耶穌啊，可憐我吧！」","bklcl":"I chiū âu-kiò kóng, Tāi-pi̍t ê hō͘-è, Iâ-so͘, khó-lîn góa.","tghg":"伊就喉叫講：「大衛的後裔耶穌，可憐我！」","bklhl":"伊就喉叫講，大衛ê後裔，耶穌，可憐我。"}},{"book":"路","chapter":18,"verse":39,"versions":{"unv":"在前頭走的人就責備他，不許他作聲；他卻越發喊叫說：「大衛的子孫，可憐我吧！」","bklcl":"Thâu-chêng kiâⁿ ê lâng chek-pī i, kah i tio̍h chēng-chēng; nā-sī i it-hoat tōa siaⁿ âu-kiò kóng, Tāi-pi̍t ê hō͘-è ah, khó-lîn góa.","tghg":"頭前行的人責備伊，教伊著靜靜；若是伊益發(it-hoat)大聲喉叫講：「大衛的後裔啊，可憐我！」","bklhl":"頭前行ê人責備伊，kah伊tio̍h靜靜；但是伊益發大聲喉叫講，大衛ê後裔ah，可憐我。"}},{"book":"路","chapter":18,"verse":40,"versions":{"unv":"耶穌站住，吩咐把他領過來，到了跟前，就問他說：","bklcl":"Iâ-so͘ thêng-kha, kah lâng khan i lâi; í-keng kūn-óa, chiū mn̄g i kóng,","tghg":"耶穌停腳，教人牽伊來，已經近倚，就問伊講：","bklhl":"耶穌停腳，kah人牽伊來；已經近óa，就問伊講，"}},{"book":"路","chapter":18,"verse":41,"versions":{"unv":"「你要我為你做甚麼？」他說：「主啊，我要能看見。」","bklcl":"Ài góa kā lí chòe sím-mi̍h?  I chiū kóng, Chú ah, góa ài tit-tio̍h khòaⁿ-kìⁿ.","tghg":"「愛我給你做甚麼？」伊就講：「主啊，我愛得著看見。」","bklhl":"Ài我kā你做甚麼？伊就講，主ah，我ài得tio̍h看見。"}},{"book":"路","chapter":18,"verse":42,"versions":{"unv":"耶穌說：「你可以看見！你的信救了你了。」","bklcl":"Iâ-so͘ kā i kóng, Lí thang tit-tio̍h khòaⁿ-kìⁿ, lí ê sìn ū kiù lí lah.","tghg":"耶穌給伊講：「你通得著看見！你的信有救你啦。」","bklhl":"耶穌kā伊講，你thang得tio̍h看見，你ê信有救你lah。"}},{"book":"路","chapter":18,"verse":43,"versions":{"unv":"瞎子立刻看見了，就跟隨耶穌，一路歸榮耀與　神。眾人看見這事，也讚美　神。","bklcl":"I liâm-piⁿ tit-tio̍h khòaⁿ-kìⁿ, chiū tè Iâ-so͘ kui êng-kng Siōng-tè; chèng lâng khòaⁿ-kìⁿ iā lóng kui êng-kng Siōng-tè.","tghg":"伊連鞭得著看見，就隨耶穌，歸榮光上帝。眾人看見也攏歸榮光上帝。","bklhl":"伊liâm-piⁿ得tio̍h看見，就tè耶穌歸榮光上帝；眾人看見也lóng歸榮光上帝。"}}]