[{"book":"路","chapter":12,"verse":1,"versions":{"unv":"這時，有幾萬人聚集，甚至彼此踐踏。耶穌開講，先對門徒說：「你們要防備法利賽人的酵，就是假冒為善。","bklcl":"Hit sî lâng chū-chi̍p kúi-nā bān, tì-kàu saⁿ thún-ta̍h, Iâ-so͘ khui chhùi tāi-seng tùi I ê ha̍k-seng kóng, Lín tio̍h tî-hông Hoat-lī-sài lâng ê kàⁿ, chiū-sī ké-hó.","tghg":"彼時，人聚集幾若萬，致到相𧿬踏(thún-ta̍h)。耶穌開嘴，代先對伊的學生講：「恁著持防法利賽人的酵(kàⁿ)，就是假好。","bklhl":"Hit時人聚集幾nā萬，致到相thún踏，耶穌開嘴事先對伊ê學生講，Lín tio̍h持防法利賽人ê酵，就是假好。"}},{"book":"路","chapter":12,"verse":2,"versions":{"unv":"掩蓋的事沒有不露出來的；隱藏的事沒有不被人知道的。","bklcl":"Bô ū khàm-ba̍t iā bô lō͘-hiān ê, ún-ba̍t bô hō͘ lâng chai ê.","tghg":"無有蓋密也無露現的；隱密無互人知的。","bklhl":"無有蓋密也無露現ê，隱密無hō͘人知ê。"}},{"book":"路","chapter":12,"verse":3,"versions":{"unv":"因此，你們在暗中所說的，將要在明處被人聽見；在內室附耳所說的，將要在房上被人宣揚。」","bklcl":"Só͘-í lín tī o͘-àm ê tiong-kan só͘ kóng ê, beh tī kng-bêng hō͘ lâng thiaⁿ-kìⁿ; lín tī ba̍t-pâng àⁿ hī-khang-piⁿ só͘ kóng ê, beh pò-iông tī chhù-téng.","tghg":"所以，恁佇黑暗的中間所講的，欲佇光明互人聽見；恁佇密房俯耳孔邊所講的，欲報揚佇厝頂。」","bklhl":"所以lín tī烏暗ê中間所講ê，beh tī光明hō͘人聽見；lín tī密房àⁿ耳孔邊所講ê，beh報揚tī厝頂。"}},{"book":"路","chapter":12,"verse":4,"versions":{"unv":"「我的朋友，我對你們說，那殺身體以後不能再做甚麼的，不要怕他們。","bklcl":"Góa ê pêng-iú ah, góa kā lín kóng, Hāi-sí lín seng-khu liáu-āu bōe-ōe chòe pa̍t hāng ê, bo̍h-tit kiaⁿ in.","tghg":"「我的朋友啊，我給恁講，害死恁身軀了後𣍐會做別項的，莫得驚𪜶。","bklhl":"我ê朋友ah，我kā lín講，害死lín身軀了後bōe會做別項ê，莫得驚in。"}},{"book":"路","chapter":12,"verse":5,"versions":{"unv":"我要指示你們當怕的是誰：當怕那殺了以後又有權柄丟在地獄裡的。我實在告訴你們，正要怕他。","bklcl":"Góa beh chí-sī lín só͘ tio̍h kiaⁿ ê; tio̍h kiaⁿ hit-ê hāi-sí liáu-āu koh ū koân hiat tī tē-ge̍k ê; si̍t-chāi ah, góa kā lín kóng, Só͘ tio̍h kiaⁿ ê sī chit-ê.","tghg":"我欲指示恁所著驚的，著驚彼個害死了後閣有權㧒佇地獄的。實在啊，我給恁講，所著驚的是此個。","bklhl":"我beh指示lín所tio̍h驚ê；tio̍h驚hit ê害死了後koh有權hiat tī地獄ê；實在ah，我kā lín講，所tio̍h驚ê是chit ê。"}},{"book":"路","chapter":12,"verse":6,"versions":{"unv":"五個麻雀不是賣二分銀子嗎？但在　神面前，一個也不忘記；","bklcl":"Gō͘ ê chhek-chiáu-á kiám m̄ sī bōe nn̄g hun gûn mah? tī Siōng-tè ê bīn-chêng liân chi̍t chiah iā bô bōe kì-tit.","tghg":"五個雀鳥仔豈呣是賣二分銀嗎？佇上帝的面前，連一隻也無𣍐記得；","bklhl":"五個雀鳥á kiám m̄是賣兩分銀mah？tī上帝ê面前連一隻也無bōe記得。"}},{"book":"路","chapter":12,"verse":7,"versions":{"unv":"就是你們的頭髮，也都被數過了。不要懼怕，你們比許多麻雀還貴重！」","bklcl":"Chiū lín ê thâu-mn̂g iā lóng kè-sǹg.  Bo̍h-tit kiaⁿ; lín pí chōe-chōe chhek-chiáu-á khah kùi-khì.","tghg":"就恁的頭毛，也攏過算。莫得驚，恁比多多雀鳥仔卡貴氣！」","bklhl":"就lín ê頭毛也lóng計算。莫得驚；lín比chōe-chōe雀鳥á khah貴氣。"}},{"book":"路","chapter":12,"verse":8,"versions":{"unv":"「我又告訴你們，凡在人面前認我的，人子在　神的使者面前也必認他；","bklcl":"Góa iā kā lín kóng, Kìⁿ-nā tī lâng ê bīn-chêng jīn góa ê, Jîn-chú tī Siōng-tè ê thiⁿ-sài ê bīn-chêng iā beh jīn i.","tghg":"「我也給恁講，見若佇人的面前認我的，人子佇上帝的天使的面前也欲認伊；","bklhl":"我也kā lín講，見若tī人ê面前認我ê，人子tī上帝ê天使ê面前也beh認伊。"}},{"book":"路","chapter":12,"verse":9,"versions":{"unv":"在人面前不認我的，人子在　神的使者面前也必不認他。","bklcl":"Nā-sī tī lâng ê bīn-chêng bô jīn góa ê, tī Siōng-tè ê thiⁿ-sài ê bīn-chêng, iā beh m̄ jīn i.","tghg":"若是佇人的面前無認我的，佇上帝的天使的面前也欲呣認伊。","bklhl":"若是tī人ê面前無認我ê，tī上帝ê天使ê面前，也beh m̄認伊。"}},{"book":"路","chapter":12,"verse":10,"versions":{"unv":"凡說話干犯人子的，還可得赦免；惟獨褻瀆聖靈的，總不得赦免。","bklcl":"Hoān-nā kóng ōe lâi kong-kek Jîn-chú ê, beh sià-bián i; nā-sī siat-to̍k Sèng Sîn ê, bô beh sià-bián i.","tghg":"凡若講話來攻擊人子的，欲赦免伊；若是褻瀆(siat-to̍k)聖神的，無欲赦免伊。","bklhl":"凡若講話來攻擊人子ê，beh赦免伊；但是褻瀆聖神ê，無beh赦免伊"}},{"book":"路","chapter":12,"verse":11,"versions":{"unv":"人帶你們到會堂，並官府和有權柄的人面前，不要思慮怎麼分訴，說甚麼話；","bklcl":"Lâng tòa lín kàu hōe-tn̂g kap pān chèng-sū í-ki̍p ū koân ê ê bīn-chêng, bo̍h-tit khòa-lū beh cháiⁿ-iūⁿ hun-sò͘, beh hun-sò͘ sím-mi̍h, beh kóng sím-mi̍h;","tghg":"人帶恁到會堂，及辦政事以及有權者的面前，莫得掛慮欲怎樣分訴，欲分訴甚麼，欲講甚麼；","bklhl":"人帶lín到會堂kap辦政事以及有權ê ê面前，莫得掛慮beh怎樣分訴，beh分訴甚麼，beh講甚麼；"}},{"book":"路","chapter":12,"verse":12,"versions":{"unv":"因為正在那時候，聖靈要指教你們當說的話。」","bklcl":"in-ūi hit sî Sèng Sîn beh kà-sī lín só͘ tio̍h kóng ê.","tghg":"因為彼時，聖神欲教示恁所著講的。」","bklhl":"因為hit時聖神beh教示lín所tio̍h講ê。"}},{"book":"路","chapter":12,"verse":13,"versions":{"unv":"眾人中有一個人對耶穌說：「夫子！請你吩咐我的兄長和我分開家業。」","bklcl":"Chèng lâng tiong ū chi̍t lâng kā I kóng, Sian-siⁿ ah, chhiáⁿ lí kah góa ê hiaⁿ-tī kap góa pun chó͘-gia̍p.","tghg":"眾人中有一人給伊講：「先生啊！請你教我的兄弟及我分祖業。」","bklhl":"眾人中有一人kā伊講，先生ah，請你kah我ê兄弟kap我分祖業。"}},{"book":"路","chapter":12,"verse":14,"versions":{"unv":"耶穌說：「你這個人！誰立我作你們斷事的官，給你們分家業呢？」","bklcl":"Nā-sī Iâ-so͘ kā i kóng, Lí chit ê lâng ah, chī-chūi siat-li̍p góa chòe lín ê sím-phòaⁿ koaⁿ, á-sī chòe pun ke-gia̍p ê mah?","tghg":"若是耶穌給伊講：「你此個人啊！是誰設立我做恁的審判官，抑是做分家業的嗎？」","bklhl":"但是耶穌kā伊講，你chit ê人ah，是誰設立我做lín ê審判官，á是做分家業ê mah？"}},{"book":"路","chapter":12,"verse":15,"versions":{"unv":"於是對眾人說：「你們要謹慎自守，免去一切的貪心，因為人的生命不在乎家道豐富。」","bklcl":"Chiū tùi chèng lâng kóng, Tio̍h kín-sīn, iok-sok ka-kī, lóng bô tham-sim; in-ūi lâng ê oa̍h-miā put-chāi i só͘ chek-chū ê hong-sēng.","tghg":"就對眾人講：「著謹慎約束家己，攏無貪心，因為人的活命不在伊所積聚的豐盛。」","bklhl":"就對眾人講，Tio̍h謹慎，約束家己，lóng無貪心；因為人ê活命不在伊所積聚ê豐盛。"}},{"book":"路","chapter":12,"verse":16,"versions":{"unv":"就用比喻對他們說：「有一個財主田產豐盛；","bklcl":"Chiū ēng phì-jū tùi in kóng, Ū chi̍t ê pù lâng i ê chhân-hn̂g chin hó siu.","tghg":"就用譬喻對𪜶講：「有一個富人伊的田園真好收；","bklhl":"就用譬喻對in講，有一个富人伊ê田園真好收。"}},{"book":"路","chapter":12,"verse":17,"versions":{"unv":"自己心裡思想說：『我的出產沒有地方收藏，怎麼辦呢？』","bklcl":"I siūⁿ-lâi siūⁿ-khì kóng, Góa bô só͘-chāi thang tún góa ê thó͘-sán, taⁿ beh cháiⁿ-iūⁿ?","tghg":"伊想來想去講：『我無所在通囤(tún)我的土產，今欲怎樣？』","bklhl":"伊想來想去講，我無所在thang囤我ê土產，taⁿ beh怎樣？"}},{"book":"路","chapter":12,"verse":18,"versions":{"unv":"又說：『我要這麼辦：要把我的倉房拆了，另蓋更大的，在那裡好收藏我一切的糧食和財物，","bklcl":"Koh kóng, Góa beh án-ni chòe, beh thiah góa ê chhek-chhng, khí khah tōa ê; chiū góa ê gō͘-kak kap châi-bu̍t lóng beh tún tī hia;","tghg":"閣講：『我欲按呢做：欲拆我的粟(chhek)倉，起卡大的，就我的五穀(kak)及財物攏欲囤佇遐，","bklhl":"Koh講，我beh án-ni做，beh拆我ê粟倉，起khah大ê；就我ê五穀kap財物lóng beh囤tī hia；"}},{"book":"路","chapter":12,"verse":19,"versions":{"unv":"然後要對我的靈魂說：靈魂哪，你有許多財物積存，可作多年的費用，只管安安逸逸地吃喝快樂吧！』","bklcl":"iā beh kā góa ê lêng-hûn kóng, Lêng-hûn ah, lí ū chōe-chōe châi-bu̍t chek-chū chòe chōe-chōe nî ê lō͘-ēng, thang chheng-êng, lim-chia̍h, khoài-lo̍k.","tghg":"也欲給我的靈魂講：靈魂啊，你有多多財物積聚，做多多年的路用，通清閒飲食(lim-chia̍h)快樂！』","bklhl":"也beh kā我ê靈魂講，靈魂ah，你有chōe-chōe財物積聚做chōe-chōe年ê路用，thang清閒、lim食、快樂。"}},{"book":"路","chapter":12,"verse":20,"versions":{"unv":"　神卻對他說：『無知的人哪，今夜必要你的靈魂；你所預備的要歸誰呢？』","bklcl":"Nā-sī Siōng-tè kā i kóng, Gōng lâng ah, Kim mî beh tùi lí thó lí ê lêng-hûn; chiū lí só͘ pī-pān ê beh kui sím-mi̍h lâng ah?","tghg":"若是上帝給伊講：『戇人啊，今暝欲對你討你的靈魂；就你所備辦的欲歸甚麼人啊？』","bklhl":"但是上帝kā伊講，戇人ah，今暝beh對你討你ê靈魂；就你所備辦ê beh歸甚麼人ah？"}},{"book":"路","chapter":12,"verse":21,"versions":{"unv":"凡為自己積財，在　神面前卻不富足的，也是這樣。」","bklcl":"Kìⁿ-nā ūi-tio̍h ka-kī chek-chū châi-pó, tī Siōng-tè ê bīn-chêng bô hó-gia̍h ê, iā sī án-ni.","tghg":"見若為著家己積聚財寶，佇上帝的面前無好額的，也是按呢。」","bklhl":"見若為tio̍h家己積聚財寶，tī上帝ê面前無好額ê，也是án-ni。"}},{"book":"路","chapter":12,"verse":22,"versions":{"unv":"耶穌又對門徒說：「所以我告訴你們，不要為生命憂慮吃甚麼，為身體憂慮穿甚麼；","bklcl":"Koh tùi I ê ha̍k-seng kóng, Só͘-í góa kā lín kóng, Bo̍h-tit ūi-tio̍h sìⁿ-miā khòa-lū beh chia̍h sím-mi̍h, á-sī ūi-tio̍h lín ê seng-khu khòa-lū beh chhēng sím-mi̍h;","tghg":"閣對伊的學生講：「所以我給恁講，莫得為著生命掛慮欲食甚麼，抑是為著恁的身軀掛慮欲穿甚麼；","bklhl":"Koh對伊ê學生講，所以我kā lín講，莫得為tio̍h性命掛慮beh食甚麼，á是為tio̍h lín ê身軀掛慮beh穿甚麼；"}},{"book":"路","chapter":12,"verse":23,"versions":{"unv":"因為生命勝於飲食，身體勝於衣裳。","bklcl":"in-ūi sìⁿ-miā pí bí-niû khah tùi-tiōng, seng-khu pí i-chiûⁿ khah tùi-tiōng.","tghg":"因為生命比米糧卡對重(tùi-tiōng)，身軀比衣裳卡對重。","bklhl":"因為性命比米糧khah對重，身軀比衣裳khah對重。"}},{"book":"路","chapter":12,"verse":24,"versions":{"unv":"你想烏鴉，也不種也不收，又沒有倉又沒有庫，　神尚且養活牠。你們比飛鳥是何等地貴重呢！","bklcl":"Tio̍h chhì-siūⁿ o͘-a, in bô chèng-choh bô siu-sêng, iā bô khò͘-pâng bô chhek-chhng, Siōng-tè iáu-kú iúⁿ-chhī in; lín pí chiáu-á hit ê kùi-khì kàu cháiⁿ-iūⁿ?","tghg":"著試想烏鴉，𪜶無種作無收成，也無庫房無粟倉，上帝猶久養飼𪜶。恁比鳥仔彼個貴氣到怎樣！","bklhl":"Tio̍h試想烏鴉，in無種作無收成，也無庫房無粟倉，上帝iáu-kú養飼in；lín比鳥á hit ê貴氣到怎樣？"}},{"book":"路","chapter":12,"verse":25,"versions":{"unv":"你們哪一個能用思慮使壽數多加一刻呢（或譯：使身量多加一肘呢）？","bklcl":"Lín sím-mi̍h lâng ōe ēng khòa-lū hō͘ sìⁿ-miā khah tn̂g chi̍t khek kú ah?","tghg":"恁甚麼人會用掛慮互生命卡長一刻久啊？","bklhl":"Lín甚麼人會用掛慮hō͘性命khah長一刻久ah？"}},{"book":"路","chapter":12,"verse":26,"versions":{"unv":"這最小的事，你們尚且不能做，為甚麼還憂慮其餘的事呢？","bklcl":"Án-ni chì sió-khóa ê lín iáu-kú bô hoat-tit, siáⁿ-sū khòa-lū kî-û ê ah?","tghg":"按呢至(chi)小可(sió-khóa)的，恁猶久無法得，啥事掛慮其餘(kî-û)的啊？","bklhl":"Án-ni至sió-khóa ê lín iáu-kú無法得，啥事掛慮其餘ê ah？"}},{"book":"路","chapter":12,"verse":27,"versions":{"unv":"你想百合花怎麼長起來；它也不勞苦，也不紡線。然而我告訴你們，就是所羅門極榮華的時候，他所穿戴的，還不如這花一朵呢！","bklcl":"Chhì-siūⁿ pek-ha̍p-hoe cháiⁿ-iūⁿ ná tōa châng, i bô tio̍h-bôa bô pháng-cheh; nā-sī góa kā lín kóng, Tng Só͘-lô-bûn ke̍k hâng-ngó͘ ê sî, i só͘ chhēng m̄ ta̍t-tio̍h chit hō hoe ê chi̍t lúi.","tghg":"試想百合花怎樣愈大欉；伊無著磨，無紡織。若是我給恁講，當所羅門極行伍(hâng-ngó.)的時，伊所穿呣值著此號花的一蕊！","bklhl":"試想百合花怎樣ná大叢，伊無tio̍h磨無紡績；但是我kā lín講，當所羅門極hâng-ngó͘ ê時，伊所穿m̄達tio̍h chit號花ê一蕊。"}},{"book":"路","chapter":12,"verse":28,"versions":{"unv":"你們這小信的人哪，野地裡的草今天還在，明天就丟在爐裡，　神還給它這樣的妝飾，何況你們呢！","bklcl":"Taⁿ soaⁿ-ni̍h ê chháu, kin-á-ji̍t tī-teh, bîn-á-ji̍t hiat tī hé-lô͘, Siōng-tè siōng-chhiáⁿ hō͘ i chhēng kàu án-ni, hô-hòng lín sió-sìn ê lâng ah?","tghg":"今山裡的草今仔日佇啲，明仔日㧒佇火爐，上帝尚且互伊穿到按呢，何況恁，小信的人啊！","bklhl":"Taⁿ山裡ê草，今á日tī-teh，明á日hiat tī火爐，上帝尚且hō͘伊穿到án-ni，何況lín小信ê人ah？"}},{"book":"路","chapter":12,"verse":29,"versions":{"unv":"你們不要求吃甚麼，喝甚麼，也不要掛心；","bklcl":"Lín bo̍h-tit kiû beh chia̍h sím-mi̍h beh lim sím-mi̍h, iā bo̍h-tit hoân-sim;","tghg":"恁莫得求欲食甚麼，欲飲甚麼，也莫得煩心；","bklhl":"Lín莫得求beh食甚麼beh lim甚麼，也莫得煩心；"}},{"book":"路","chapter":12,"verse":30,"versions":{"unv":"這都是外邦人所求的。你們必須用這些東西，你們的父是知道的。","bklcl":"in-ūi chiah-ê lóng sī sè-kan ê lia̍t-pang lâng só͘ kiû ê, lín ê Pē iā chai chiah-ê sī lín khiàm-ēng ê.","tghg":"因為諸個攏是世間的列邦人所求的。恁的父也知，諸個是恁欠用的。","bklhl":"因為chiah ê lóng是世間ê列邦人所求ê，lín ê父也知chiah ê是lín欠用ê。"}},{"book":"路","chapter":12,"verse":31,"versions":{"unv":"你們只要求他的國，這些東西就必加給你們了。","bklcl":"To̍k-to̍k lín tio̍h kiû I ê kok, chiū chiah-ê mi̍h beh sòa hō͘ lín.","tghg":"獨獨恁著求伊的國，就諸個物欲續互恁。","bklhl":"獨獨lín tio̍h求伊ê國，就chiah ê物beh續hō͘ lín。"}},{"book":"路","chapter":12,"verse":32,"versions":{"unv":"你們這小群，不要懼怕，因為你們的父樂意把國賜給你們。","bklcl":"Lín sòe ê iûⁿ-kûn ah, bo̍h-tit kiaⁿ, in-ūi lín ê Pē hoaⁿ-hí ēng kok hō͘ lín.","tghg":"恁細的羊群啊，莫得驚，因為恁的父歡喜用國互恁。","bklhl":"Lín細ê羊群ah，莫得驚，因為lín ê父歡喜用國hō͘ lín。"}},{"book":"路","chapter":12,"verse":33,"versions":{"unv":"你們要變賣所有的賙濟人，為自己預備永不壞的錢囊，用不盡的財寶在天上，就是賊不能近、蟲不能蛀的地方。","bklcl":"Tio̍h bōe lín só͘ ū ê lâi chín-chè lâng; ūi-tio̍h lín pún-sin pī-pān bōe-ōe kū ê chîⁿ-tē, tī thiⁿ-ni̍h ēng bōe liáu ê châi-pó, chiū-sī chha̍t bōe kàu, thâng bōe chiù ê só͘-chāi.","tghg":"著賣恁所有的來賑濟(chín-chè)人，為著恁本身備辦𣍐會舊的錢袋，佇天裡用𣍐了的財寶，就是賊𣍐到、蟲𣍐蛀的所在。","bklhl":"Tio̍h賣lín所有ê來賑濟人；為tio̍h lín本身備辦bōe會舊ê錢袋，tī天裡用bōe了ê財寶，就是賊bōe到，蟲bōe蛀ê所在。"}},{"book":"路","chapter":12,"verse":34,"versions":{"unv":"因為，你們的財寶在哪裡，你們的心也在那裡。」","bklcl":"In-ūi lín ê châi-pó tī hia, lín ê sim iā beh tī hia.","tghg":"因為恁的財寶佇遐，恁的心也欲佇遐。」","bklhl":"因為lín ê財寶tī hia，lín ê心也beh tī hia。"}},{"book":"路","chapter":12,"verse":35,"versions":{"unv":"「你們腰裡要束上帶，燈也要點著，","bklcl":"Lín ê io tio̍h hâ-teh, lín ê teng tio̍h tiám-teh;","tghg":"「恁的腰著縖啲，恁的燈著點啲，","bklhl":"Lín ê腰tio̍h hâ-teh，lín ê燈tio̍h點teh；"}},{"book":"路","chapter":12,"verse":36,"versions":{"unv":"自己好像僕人等候主人從婚姻的筵席上回來。他來到，叩門，就立刻給他開門。","bklcl":"lín tio̍h chhin-chhiūⁿ lâng teh thèng-hāu in ê chú-lâng tùi hun-in ê iân-toh tò-lâi; kàu tè phah mn̂g thang liâm-piⁿ kā i khui.","tghg":"恁著親像人啲聽候𪜶的主人對婚姻的筵桌(iân-toh)倒來(tò-lâi)。到地，拍門，通連鞭給伊開。","bklhl":"lín tio̍h親像人teh thèng候in ê主人tùi婚姻ê筵桌tò來；到tè phah門thang liâm-piⁿ kā伊開。"}},{"book":"路","chapter":12,"verse":37,"versions":{"unv":"主人來了，看見僕人警醒，那僕人就有福了。我實在告訴你們，主人必叫他們坐席，自己束上帶，進前伺候他們。","bklcl":"Chú-lâng kàu, khòaⁿ-kìⁿ in kéng-séng, hiah-ê lô͘-po̍k ū hok-khì.  Góa si̍t-chāi kā lín kóng, Chú-lâng beh hō͘ in chē toh, ka-kī hâ tòa, chìn-chêng lâi su-hāu in.","tghg":"主人到，看見𪜶警醒，許個奴僕有福氣。我實在給恁講，主人欲互𪜶坐桌，家己縖帶，進前來伺候𪜶。","bklhl":"主人到，看見in警醒，hiah-ê奴僕有福氣。我實在kā lín講，主人beh hō͘ in坐桌，家己hâ帶，進前來伺候in。"}},{"book":"路","chapter":12,"verse":38,"versions":{"unv":"或是二更天來，或是三更天來，看見僕人這樣，那僕人就有福了。","bklcl":"Kiám-chhái jī kiⁿ á-sī saⁿ kiⁿ kàu, khòaⁿ-kìⁿ in án-ni, hiah lô͘-po̍k ū hok-khì.","tghg":"豈採二更(kiⁿ)，抑是三更(kiⁿ)到，看見𪜶按呢，許奴僕有福氣。","bklhl":"Kiám-chhái二更á是三更到，看見in án-ni，hiah奴僕有福氣。"}},{"book":"路","chapter":12,"verse":39,"versions":{"unv":"家主若知道賊甚麼時候來，就必警醒，不容賊挖透房屋，這是你們所知道的。","bklcl":"Ke-chú nā chai chha̍t sím-mi̍h sî beh kàu, i chiū tiuⁿ-tî, put-tì i ê chhù siū iah khang, che sī lín só͘ chai.","tghg":"家主若知賊甚麼時欲到，伊就張持，不致伊的厝受挖孔(iah khang)，這是恁所知。","bklhl":"家主若知賊甚麼時beh到，伊就tiuⁿ-tî，不致伊ê厝受iah孔，這是lín所知。"}},{"book":"路","chapter":12,"verse":40,"versions":{"unv":"你們也要預備；因為你們想不到的時候，人子就來了。」","bklcl":"Lín iā tio̍h pī-pān piān, in-ūi lín bô phah-sǹg ê sî Jîn-chú lâi lah.","tghg":"恁也著備辦便；因為恁無拍算的時，人子來啦。」","bklhl":"Lín也tio̍h備辦便，因為lín無phah算ê時人子來lah。"}},{"book":"路","chapter":12,"verse":41,"versions":{"unv":"彼得說：「主啊，這比喻是為我們說的呢？還是為眾人呢？」","bklcl":"Pí-tek kóng, Chú ah, lí siat chit ê phì-jū sī tùi goán kóng, á-sī iā tùi chèng lâng ah?","tghg":"彼得講：「主啊，你設此個譬喻是對阮講？抑是亦對眾人啊？」","bklhl":"彼得講，主ah，你設chit ê譬喻是對阮講，á是也對眾人ah？"}},{"book":"路","chapter":12,"verse":42,"versions":{"unv":"主說：「誰是那忠心有見識的管家，主人派他管理家裡的人，按時分糧給他們呢？","bklcl":"Chú kóng, Sím-mi̍h lâng sī chīn-tiong tì-sek ê koán-ke, chú-lâng só͘ beh siat-li̍p lâi koán-lí i ke-lāi ê lâng, chiàu sî hoat bí-niû hō͘ in ah?","tghg":"主講：「甚麼人是盡忠智識的管家，主人所欲設立來管理伊家內的人，照時發米糧互𪜶啊？","bklhl":"主講，甚麼人是盡忠知識ê管家，主人所beh設立來管理伊家內ê人，照時發米糧hō͘ in ah？"}},{"book":"路","chapter":12,"verse":43,"versions":{"unv":"主人來到，看見僕人這樣行，那僕人就有福了。","bklcl":"I ê chú-lâng lâi khòaⁿ-kìⁿ i án-ni kiâⁿ, hit ê lô͘-po̍k ū hok-khì.","tghg":"伊的主人來，看見伊按呢行，彼個奴僕有福氣。","bklhl":"伊ê主人來看見伊án-ni行，hit ê奴僕有福氣。"}},{"book":"路","chapter":12,"verse":44,"versions":{"unv":"我實在告訴你們，主人要派他管理一切所有的。","bklcl":"Góa si̍t-chāi kā lín kóng, chú-lâng beh siat-li̍p i lâi koán-lí i it-chhè só͘ ū ê.","tghg":"我實在給恁講，主人欲設立伊來管理伊一切所有的。","bklhl":"我實在kā lín講，主人beh設立伊來管理伊一切所有ê。"}},{"book":"路","chapter":12,"verse":45,"versions":{"unv":"那僕人若心裡說：『我的主人必來得遲』，就動手打僕人和使女，並且吃喝醉酒；","bklcl":"Siat-sú hit ê lô͘-po̍k sim-lāi phah-sǹg, Góa ê chú-lâng iân-chhiân chiah beh lâi, chiū phah hiah-ê lô͘-po̍k lú-pī, lim-chia̍h koh chiú-chùi,","tghg":"設使彼個奴僕心內拍算：『我的主人延迁(iân-chhiân)才欲來』，就拍許個奴僕女婢，飲食閣酒醉；","bklhl":"設使hit ê奴僕心內phah算，我ê主人延chhiân chiah beh來，就phah hiah-ê奴僕女婢，lim食koh酒醉，"}},{"book":"路","chapter":12,"verse":46,"versions":{"unv":"在他想不到的日子，不知道的時辰，那僕人的主人要來，重重地處治他（或譯：把他腰斬了），定他和不忠心的人同罪。","bklcl":"chiū tī bô phài-phe ê ji̍t m̄ chai ê sî, hit ê lô͘-po̍k ê chú-lâng beh kàu, tāng-tāng hêng-hoa̍t i, pān i kap m̄ sìn ê lâng tâng-téng.","tghg":"就佇無派胚(phài-phe)的日，呣知的時，彼個奴僕的主人欲到，重重刑罰伊，辦伊及呣信的人同等。","bklhl":"就tī無phài-phe ê日m̄知ê時，hit ê奴僕ê主人beh到，重重刑罰伊，辦伊kap m̄信ê人同等。"}},{"book":"路","chapter":12,"verse":47,"versions":{"unv":"僕人知道主人的意思，卻不預備，又不順他的意思行，那僕人必多受責打；","bklcl":"Lô͘-po̍k chai i ê chú-lâng ê ì-sù, iā bô pī-pān, iā bô sūn i ê ì-sù lâi kiâⁿ, beh siū phah chōe ē.","tghg":"奴僕知伊的主人的意思，也無備辦，也無順伊的意思來行，欲受拍多下(chōe-ē)；","bklhl":"奴僕知伊ê主人ê意思，也無備辦，也無順伊ê意思來行，beh受phah chōe下。"}},{"book":"路","chapter":12,"verse":48,"versions":{"unv":"惟有那不知道的，做了當受責打的事，必少受責打；因為多給誰，就向誰多取；多託誰，就向誰多要。」","bklcl":"Nā-sī m̄ chai lâi kiâⁿ eng-kai siū phah ê sū i beh siū phah chió ē.  Kìⁿ-nā hō͘ i chōe ê, beh kā i the̍h chōe; thok-tiōng i chōe ê, beh kā i thó khah chōe.","tghg":"若是呣知，來行應該受拍的事，伊欲受拍少(chió)下，見若互伊多的，欲給伊提多；託仗(thok-tiōng)伊多的，欲給伊討卡多。」","bklhl":"但是m̄知來行應該受phah ê事，伊beh受phah少下。見若hō͘伊chōe ê，beh kā伊the̍h chōe；託重伊chōe ê，beh kā伊討khah chōe。"}},{"book":"路","chapter":12,"verse":49,"versions":{"unv":"「我來要把火丟在地上，倘若已經著起來，不也是我所願意的嗎？","bklcl":"Góa lâi sī beh ēng hé hiat tī tōe-ni̍h; hé nā í-keng to̍h, góa iáu-kú ài sím-mi̍h?","tghg":"「我來是欲用火㧒佇地裡，火若已經𤏸(to̍h)，我猶久愛甚麼？","bklhl":"我來是beh用火hiat tī地裡；火若已經to̍h，我iáu-kú ài甚麼？"}},{"book":"路","chapter":12,"verse":50,"versions":{"unv":"我有當受的洗還沒有成就，我是何等地迫切呢？","bklcl":"Góa ū eng-kai siū ê sóe; hit ê sóe iáu-bē chiâⁿ, góa pek-chhiat kàu cháiⁿ-iūⁿ?","tghg":"我有應該受的洗彼個洗猶未成，我迫切到怎樣？","bklhl":"我有應該受ê洗；hit ê洗iáu-bē成，我迫切到怎樣？"}},{"book":"路","chapter":12,"verse":51,"versions":{"unv":"你們以為我來，是叫地上太平嗎？我告訴你們，不是，乃是叫人紛爭。","bklcl":"Lín phah-sǹg góa lâi sī beh hō͘ tōe-chiūⁿ hô-pêng mah?  Góa kā lín kóng, M̄ sī, hoán-tńg sī oan-ke.","tghg":"恁拍算我來，是欲互地上和平嗎？我給恁講，呣是，反轉是冤家。","bklhl":"Lín phah算我來是beh hō͘地上和平mah？我kā lín講，m̄是，反tńg是冤家。"}},{"book":"路","chapter":12,"verse":52,"versions":{"unv":"從今以後，一家五個人將要紛爭：三個人和兩個人相爭，兩個人和三個人相爭；","bklcl":"Taⁿ liáu-āu chi̍t ke gō͘ lâng beh oan-ke, saⁿ-ê kap nn̄g-ê oan-ke, nn̄g-ê kap saⁿ-ê oan-ke.","tghg":"今了後，一家五人欲冤家；三個及二個冤家，二個及三個冤家；","bklhl":"Taⁿ了後一家五人beh冤家，三個kap兩個冤家，兩個kap三個冤家。"}},{"book":"路","chapter":12,"verse":53,"versions":{"unv":"父親和兒子相爭，兒子和父親相爭；母親和女兒相爭，女兒和母親相爭；婆婆和媳婦相爭，媳婦和婆婆相爭。」","bklcl":"Pē kap kiáⁿ, kiáⁿ kap pē, lāu-bú kap cha-bó͘-kiáⁿ, cha-bó͘-kiáⁿ kap lāu-bú, ta-ke kap i ê sim-pū, sim-pū kap ta-ke, in lóng beh oan-ke.","tghg":"父及子，子及父；老母及查某子，查某子及老母；乾家及伊的媳婦，媳婦及乾家。𪜶攏欲冤家。」","bklhl":"父kap Kiáⁿ，kiáⁿ kap父，老母kap cha-bó͘-kiáⁿ，cha-bó͘-kiáⁿ kap老母，ta-ke kap伊ê sim-pū，sim-pū kap ta-ke，in lóng beh冤家。"}},{"book":"路","chapter":12,"verse":54,"versions":{"unv":"耶穌又對眾人說：「你們看見西邊起了雲彩，就說：『要下一陣雨』；果然就有。","bklcl":"I chiū koh tùi chèng lâng kóng, Lín khòaⁿ-kìⁿ hûn tùi sai-sì khí, lín chiū kóng, Beh lo̍h hō͘; kó-jiân ū án-ni;","tghg":"伊就閣對眾人講：「恁看見雲對西勢(sai-sì)起，恁就講：『欲落雨』；果然有按呢。","bklhl":"伊就koh對眾人講，Lín看見雲tùi西勢起，lín就講，Beh落雨；果然有án-ni；"}},{"book":"路","chapter":12,"verse":55,"versions":{"unv":"起了南風，就說：『將要燥熱』；也就有了。","bklcl":"khòaⁿ-kìⁿ hong tùi lâm-sì chhe lâi, lín chiū kóng, Beh sio-joa̍h; iā ū án-ni.","tghg":"看見風對南勢吹來，恁就講：『欲燒熱』；也有按呢。","bklhl":"看見風tùi南勢吹來，lín就講，Beh燒熱；也有án-ni。"}},{"book":"路","chapter":12,"verse":56,"versions":{"unv":"假冒為善的人哪，你們知道分辨天地的氣色，怎麼不知道分辨這時候呢？」","bklcl":"Ké-hó ê lâng ah, thiⁿ kap tōe ê hêng-sek lín to khòaⁿ ōe chhut, cháiⁿ-iūⁿ bōe-ōe khòaⁿ-chhut chit ê sî ah?","tghg":"假好的人啊，天及地的形色恁都看會出，怎樣𣍐會看出此個時啊？」","bklhl":"假好ê人ah，天kap地ê形式lín to看會出，怎樣bōe會看出chit ê時ah？"}},{"book":"路","chapter":12,"verse":57,"versions":{"unv":"「你們又為何不自己審量甚麼是合理的呢？","bklcl":"Lín ka-kī cháiⁿ-iūⁿ bô séng-chhat hit-ê ha̍p tī gī ê ah?","tghg":"「恁家己怎樣無省察彼個合佇義的啊？","bklhl":"Lín家己怎樣無省察hit ê合tī義ê ah？"}},{"book":"路","chapter":12,"verse":58,"versions":{"unv":"你同告你的對頭去見官，還在路上，務要盡力地和他了結；恐怕他拉你到官面前，官交付差役，差役把你下在監裡。","bklcl":"In-ūi lí kap kò lí ê khì kìⁿ koaⁿ-hú, iáu tī lō͘-ni̍h tio̍h êng-ûi hō͘ i pàng lí soah; kiaⁿ-liáu i thoa lí kàu tī sím-phòaⁿ koaⁿ, sím-phòaⁿ koaⁿ chiong lí kau chhe-ia̍h, chhe-ia̍h sòa chiong lí koaiⁿ lo̍h kaⁿ.","tghg":"因為你及告你的去見官府，猶佇路裡著營為(êng-ûi)互伊放你息；驚了伊拖你到佇審判官，審判官將你交差役(chhe-ia̍h)，差役續將你關落監。","bklhl":"因為你kap告你ê去見官府，iáu tī路裡tio̍h營為hō͘伊放你soah；驚了伊拖你到tī審判官，審判官將你交差役，差役續將你關落監。"}},{"book":"路","chapter":12,"verse":59,"versions":{"unv":"我告訴你，若有半文錢沒有還清，你斷不能從那裡出來。」","bklcl":"Góa kā lí kóng, Chi̍t si chi̍t hô bē hêng, lí koat-toàn bōe-ōe chhut hia.","tghg":"我給你講，一絲一毫(hô)未還，你決斷𣍐會出遐。」","bklhl":"我kā你講，一絲一毫bē還，你決斷bōe會出hia。"}}]