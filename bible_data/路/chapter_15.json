[{"book":"路","chapter":15,"verse":1,"versions":{"unv":"眾稅吏和罪人都挨近耶穌，要聽他講道。","bklcl":"Chèng thiu-hiòng ê kap pháiⁿ lâng teh chiū-kūn Iâ-so͘ lâi thiaⁿ I.","tghg":"眾抽餉的及歹人啲就近耶穌來聽伊。","bklhl":"眾抽餉ê kap pháiⁿ人teh就近耶穌來聽伊。"}},{"book":"路","chapter":15,"verse":2,"versions":{"unv":"法利賽人和文士私下議論說：「這個人接待罪人，又同他們吃飯。」","bklcl":"Hoat-lī-sài lâng kap keng-ha̍k-sū nga̍uh-nga̍uh-liām kóng, Chit ê lâng chiap-la̍p pháiⁿ lâng, sòa kap in chia̍h.","tghg":"法利賽人及經學士耦耦唸(nga̍uh-nga̍uh-liām)講：「此個人接納歹人，續及𪜶食。」","bklhl":"法利賽人kap經學士nga̍uh-nga̍uh念講，Chit ê人接納pháiⁿ人，續kap in食。"}},{"book":"路","chapter":15,"verse":3,"versions":{"unv":"耶穌就用比喻說：","bklcl":"Iâ-so͘ siat chit ê phì-jū tùi in kóng,","tghg":"耶穌設此個譬喻對𪜶講：","bklhl":"耶穌設chit ê譬喻對in講，"}},{"book":"路","chapter":15,"verse":4,"versions":{"unv":"「你們中間誰有一百隻羊失去一隻，不把這九十九隻撇在曠野、去找那失去的羊，直到找著呢？","bklcl":"Lín tiong-kan sím-mi̍h lâng ū chi̍t-pah chiah iûⁿ, sit-lo̍h chi̍t chiah, kiám bô chhiáⁿ pàng káu-cha̍p-káu chiah tī soaⁿ-ni̍h, khì chhē só͘ sit-lo̍h ê kàu tit-tio̍h mah?","tghg":"「恁中間甚麼人有一百隻羊失落一隻，豈無且(chhiáⁿ)放九十九隻佇山裡，去尋所失落的，到得著嗎？","bklhl":"Lín中間甚麼人有一百隻羊，失落一隻，kiám無請放九十九隻tī山裡，去chhē所失落ê到得tio̍h mah？"}},{"book":"路","chapter":15,"verse":5,"versions":{"unv":"找著了，就歡歡喜喜地扛在肩上，回到家裡，","bklcl":"Í-keng chhē-tio̍h chiū hoaⁿ-hí, pē i tī keng-thâu téng.","tghg":"已經尋著，就歡喜背(pē)伊佇肩頭頂，","bklhl":"已經chhē-tio̍h就歡喜，背伊tī肩頭頂。"}},{"book":"路","chapter":15,"verse":6,"versions":{"unv":"就請朋友鄰舍來，對他們說：『我失去的羊已經找著了，你們和我一同歡喜吧！』","bklcl":"Kàu chhù chiū chū-chi̍p i ê pêng-iú chhù-piⁿ, kā in kóng, Tio̍h kap góa hoaⁿ-hí, in-ūi só͘ sit-lo̍h ê iûⁿ góa í-keng chhē-tio̍h.","tghg":"到厝，就聚集伊的朋友厝邊，給𪜶講：『著及我歡喜，因為所失落的羊我已經尋著。』","bklhl":"到厝就聚集伊ê朋友厝邊，kā in講，Tio̍h kap我歡喜，因為所失落ê羊我已經chhē-tio̍h。"}},{"book":"路","chapter":15,"verse":7,"versions":{"unv":"我告訴你們，一個罪人悔改，在天上也要這樣為他歡喜，較比為九十九個不用悔改的義人歡喜更大。」","bklcl":"Góa kā lín kóng, Pháiⁿ lâng tiong ū chi̍t lâng hoán-hóe, chiū tī thiⁿ-ni̍h iā beh án-ni ūi-tio̍h i hoaⁿ-hí, pí ūi-tio̍h káu-cha̍p-káu ê gī lâng m̄ bián hoán-hóe ê, koh khah hoaⁿ-hí.","tghg":"我給恁講，歹人中有一人反悔，就佇天裡也欲按呢為著伊歡喜，比為著九十九個義人呣免反悔的閣卡歡喜。」","bklhl":"我kā lín講，Pháiⁿ人中有一人反悔，就tī天裡也beh án-ni為tio̍h伊歡喜，比為tio̍h九十九ê義人m̄免反悔ê，koh khah歡喜。"}},{"book":"路","chapter":15,"verse":8,"versions":{"unv":"「或是一個婦人有十塊錢，若失落一塊，豈不點上燈，打掃屋子，細細地找，直到找著嗎？","bklcl":"Á-sī sím-mi̍h hū-jîn-lâng ū cha̍p ê gûn-á, nā sit-lo̍h chi̍t ê, kiám bô tiám teng, sàu chhù, khûn-khûn chhē kàu tio̍h mah?","tghg":"「抑是甚麼婦仁人有十個銀仔，若失落一個，豈無點燈，掃厝，勤勤(khûn-khûn)尋到著嗎？","bklhl":"Á是甚麼婦人人有十個銀á，若失落一个，kiám無點燈、掃厝，勤勤chhē到tio̍h mah？"}},{"book":"路","chapter":15,"verse":9,"versions":{"unv":"找著了，就請朋友鄰舍來，對他們說：『我失落的那塊錢已經找著了，你們和我一同歡喜吧！』","bklcl":"Í-keng chhē-tio̍h, chiū chū-chi̍p i ê pêng-iú chhù-piⁿ kóng, Tio̍h kap góa hoaⁿ-hí, in-ūi só͘ sit-lo̍h ê gûn-á góa í-keng chhē-tio̍h.","tghg":"已經尋著，就聚集伊的朋友厝邊，講：『著及我歡喜，因為所失落的銀仔我已經尋著！』","bklhl":"已經chhē-tio̍h，就聚集伊ê朋友厝邊講，Tio̍h kap我歡喜，因為所失落ê銀á我已經chhē-tio̍h。"}},{"book":"路","chapter":15,"verse":10,"versions":{"unv":"我告訴你們，一個罪人悔改，在　神的使者面前也是這樣為他歡喜。」","bklcl":"Góa kā lín kóng, Pháiⁿ lâng tiong ū chi̍t lâng hoán-hóe, chiū tī Siōng-tè thiⁿ-sài ê bīn-chêng ūi-tio̍h i hoaⁿ-hí iā sī án-ni.","tghg":"我給恁講，歹人中有一人反悔，就佇上帝天使的面前為著伊歡喜也是按呢。」","bklhl":"我kā lín講，Pháiⁿ人中有一人反悔，就tī上帝天使ê面前為tio̍h伊歡喜也是án-ni。"}},{"book":"路","chapter":15,"verse":11,"versions":{"unv":"耶穌又說：「一個人有兩個兒子。","bklcl":"Koh kóng, Bó͘ lâng ū nn̄g ê kiáⁿ;","tghg":"閣講：「某人有二個子。","bklhl":"Koh講，某人有兩個kiáⁿ；"}},{"book":"路","chapter":15,"verse":12,"versions":{"unv":"小兒子對父親說：『父親，請你把我應得的家業分給我。』他父親就把產業分給他們。","bklcl":"hit-ê tē jī ê kā lāu-pē kóng, A-pà ah, chiong góa èng tit ê gia̍p, pun hō͘ góa.  I ê lāu-pē chiū kā in pun ke-hé.","tghg":"彼個第二個給老父講：『阿爸啊，將我應得的業分互我。』伊的老父就給𪜶分家伙。","bklhl":"hit ê第二ê Kā老父講，阿爸ah，將我應得ê業，分hō͘我。伊ê老父就kā in分家伙。"}},{"book":"路","chapter":15,"verse":13,"versions":{"unv":"過了不多幾日，小兒子就把他一切所有的都收拾起來，往遠方去了。在那裡任意放蕩，浪費資財。","bklcl":"Koh bô kúi ji̍t, hit ê tē jī kiáⁿ it-chīn siu-si̍p i ê mi̍h, chhut-gōa khì hn̄g-hn̄g ê só͘-chāi; tī hia hòng-tōng húi-hoāi i ê gia̍p.","tghg":"閣無幾日，彼個第二子一盡收拾伊的物，出外去遠遠的所在。佇遐放蕩，毀壞伊的業。","bklhl":"Koh無幾日，hit ê第二kiáⁿ一盡收拾伊ê物，出外去遠遠ê所在；tī hia放蕩毀壞伊ê業。"}},{"book":"路","chapter":15,"verse":14,"versions":{"unv":"既耗盡了一切所有的，又遇著那地方大遭饑荒，就窮苦起來。","bklcl":"Í-keng sńg liáu-liáu, tú-tio̍h hit só͘-chāi tōa ki-hng, i chiah chai khiàm-kheh ê kan-khó͘.","tghg":"已經損(sńg)了了，抵著(tú-tio̍h)彼所在大飢荒，伊才知欠缺的艱苦。","bklhl":"已經sńg了了，tú-tio̍h hit所在大飢荒，伊chiah知欠缺ê艱苦。"}},{"book":"路","chapter":15,"verse":15,"versions":{"unv":"於是去投靠那地方的一個人；那人打發他到田裡去放豬。","bklcl":"Chiū khì óa hit só͘-chāi chi̍t ê peh-sìⁿ; hit lâng chhe i khì soaⁿ-ni̍h chhī ti;","tghg":"就去倚彼所在一個百姓；彼人差伊去山裡飼豬。","bklhl":"就去óa hit所在一个百姓；hit人差伊去山裡飼豬；"}},{"book":"路","chapter":15,"verse":16,"versions":{"unv":"他恨不得拿豬所吃的豆莢充飢，也沒有人給他。","bklcl":"ài chiong ti só͘ chia̍h ê tāu-koeh lâi chí-ki, iā bô lâng hō͘ i.","tghg":"愛將豬所食的豆莢(tāu-koeh)來止飢，也無人互伊。","bklhl":"ài將豬所食ê豆koeh來止饑，也無人hō͘伊。"}},{"book":"路","chapter":15,"verse":17,"versions":{"unv":"他醒悟過來，就說：『我父親有多少的雇工，口糧有餘，我倒在這裡餓死嗎？","bklcl":"I chhíⁿ-gō͘ chiū kóng, Góa ê lāu-pē ū jōa chōe tn̂g-kang, bí-niû chia̍h ū chhun; nā-sī góa tī chia teh-beh gō-sí ah.","tghg":"伊醒悟，就講：『我的老父有偌多長工，米糧食有剩，若是我佇遮啲欲餓死(gō-sí)啊！","bklhl":"伊醒悟就講，我ê老父有jōa chōe長工，米糧食有chhun；但是我tī chia teh-beh餓死ah。"}},{"book":"路","chapter":15,"verse":18,"versions":{"unv":"我要起來，到我父親那裡去，向他說：父親！我得罪了天，又得罪了你；","bklcl":"Góa beh khí-lâi khì chhē góa ê lāu-pē, kā i kóng, A-pà ah, góa ū tek-chōe thiⁿ kap tī lí ê bīn-chêng;","tghg":"我欲起來，去尋我的老父，給伊講：阿爸啊！我有得罪天，及佇你的面前；","bklhl":"我beh起來去chhē我ê老父，kā伊講，阿爸ah，我有得罪天kap tī你ê面前；"}},{"book":"路","chapter":15,"verse":19,"versions":{"unv":"從今以後，我不配稱為你的兒子，把我當作一個雇工吧！』","bklcl":"taⁿ liáu-āu góa bōe kham-tit kiò chòe lí ê kiáⁿ, tio̍h hō͘ góa chhin-chhiūⁿ lí ê tn̂g-kang ê chi̍t ê.","tghg":"今了後，我𣍐堪得叫做你的子，著互我親像你的長工的一個。』","bklhl":"taⁿ了後我bōe堪得叫做你ê kiáⁿ，tio̍h hō͘我親像你ê長工ê一个。"}},{"book":"路","chapter":15,"verse":20,"versions":{"unv":"於是起來，往他父親那裡去。相離還遠，他父親看見，就動了慈心，跑去抱著他的頸項，連連與他親嘴。","bklcl":"Chiū khí-lâi khì chhē i ê lāu-pē.  Saⁿ-lī iáu-kú hn̄g, i ê lāu-pē khòaⁿ-kìⁿ i, chiū lîn-bín i, cháu-khì phō i ê ām-kún, ti̍t-ti̍t kā i chim.","tghg":"就起來，去尋伊的老父。相離猶久遠，伊的老父看見伊，就憐憫伊，走去抱伊的頷頸，直直給伊唚。","bklhl":"就起來去chhē伊ê老父。相離iáu-kú遠，伊ê老父看見伊，就憐憫伊，走去抱伊ê頷頸，直直kā伊chim。"}},{"book":"路","chapter":15,"verse":21,"versions":{"unv":"兒子說：『父親！我得罪了天，又得罪了你；從今以後，我不配稱為你的兒子。』","bklcl":"Kiáⁿ chiū kā i kóng, A-pà ah, góa ū tek-chōe thiⁿ kap tī lí ê bīn-chêng; taⁿ liáu-āu bōe kham-tit kiò chòe lí ê kiáⁿ.","tghg":"子就給伊講：『阿爸啊！我有得罪天，及佇你的面前；今了後，𣍐堪得叫做你的子。』","bklhl":"Kiáⁿ就kā伊講，阿爸ah，我有得罪天kap tī你ê面前；taⁿ了後bōe堪得叫做你ê kiáⁿ。"}},{"book":"路","chapter":15,"verse":22,"versions":{"unv":"父親卻吩咐僕人說：『把那上好的袍子快拿出來給他穿；把戒指戴在他指頭上；把鞋穿在他腳上；","bklcl":"Nā-sī lāu-pē tùi i hiah-ê lô͘-po̍k kóng, Kín-kín hiaⁿh siōng-hó ê saⁿ lâi kā i chhēng, koh kā i kòa chhiú-chí, sòa kā i chhēng ôe;","tghg":"若是老父對伊許個奴僕講：『緊緊擜(hiahⁿ)上好的衫來給伊穿；閣給伊掛手指；續給伊穿鞋；","bklhl":"但是老父對伊hiah-ê奴僕講，緊緊hiaⁿh siōng好ê衫來kā伊穿，koh kā伊掛手指，續kā伊穿鞋；"}},{"book":"路","chapter":15,"verse":23,"versions":{"unv":"把那肥牛犢牽來宰了，我們可以吃喝快樂；","bklcl":"iā khan hit chiah pûi ê gû-á lâi thâi, lán chia̍h lâi hoaⁿ-hí.","tghg":"也牽彼隻肥的牛仔來刣，咱食來歡喜；","bklhl":"也牽hit隻肥ê牛á來刣，咱食來歡喜。"}},{"book":"路","chapter":15,"verse":24,"versions":{"unv":"因為我這個兒子是死而復活，失而又得的。』他們就快樂起來。","bklcl":"In-ūi góa chit ê kiáⁿ sí ū koh-oa̍h, sit-lo̍h ū koh tit-tio̍h.  In chiū saⁿ-kap hoaⁿ-hí.","tghg":"因為我此個子死有復活，失落有閣得著。』𪜶就相及歡喜。","bklhl":"因為我chit ê kiáⁿ死有koh活，失落有koh得tio̍h。In就saⁿ-kap歡喜。"}},{"book":"路","chapter":15,"verse":25,"versions":{"unv":"那時，大兒子正在田裡。他回來，離家不遠，聽見作樂跳舞的聲音，","bklcl":"Hit sî i ê tōa-kiáⁿ tī hn̂g-ni̍h; tò-lâi beh kàu chhù, thiaⁿ-kìⁿ chok-ga̍k kap thiàu-bú ê siaⁿ.","tghg":"彼時，伊的大子佇園裡。倒來欲到厝，聽見作樂(chok-ga̍k)及跳舞的聲，","bklhl":"Hit時伊ê大kiáⁿ tī園裡；tò來beh到厝，聽見作樂kap跳舞ê聲。"}},{"book":"路","chapter":15,"verse":26,"versions":{"unv":"便叫過一個僕人來，問是甚麼事。","bklcl":"Chiū kiò chi̍t ê lô͘-po̍k lâi mn̄g i teh siáⁿ tāi.","tghg":"就叫一個奴僕來，問伊啲啥代。","bklhl":"就叫一个奴僕來問伊teh啥事。"}},{"book":"路","chapter":15,"verse":27,"versions":{"unv":"僕人說：『你兄弟來了；你父親因為得他無災無病地回來，把肥牛犢宰了。』","bklcl":"I kā i kóng, Lín sió-tī lâi lah; lín lāu-pē in-ūi tit-tio̍h i hó-hó tò-lâi, só͘-í thâi hit chiah pûi ê gû-á.","tghg":"伊給伊講：『恁小弟來啦；恁老父因為得著伊好好倒來，所以刣彼隻肥的牛仔。』","bklhl":"伊kā伊講，Lín小弟來lah；lín老父因為得tio̍h伊好好tò來，所以刣 hit隻肥ê牛á。"}},{"book":"路","chapter":15,"verse":28,"versions":{"unv":"大兒子卻生氣，不肯進去；他父親就出來勸他。","bklcl":"Tōa-kiáⁿ siū-khì, m̄ ji̍p-khì; i ê lāu-pē chhut-lâi khǹg i.","tghg":"大子受氣，呣入去；伊的老父出來勸伊。","bklhl":"大kiáⁿ受氣，m̄入去；伊ê老父出來勸伊。"}},{"book":"路","chapter":15,"verse":29,"versions":{"unv":"他對父親說：『我服事你這多年，從來沒有違背過你的命，你並沒有給我一隻山羊羔，叫我和朋友一同快樂。","bklcl":"I ìn i ê lāu-pē kóng, Lí khòaⁿ, góa ho̍k-sāi lí hiah chōe nî, lóng bē bat ûi-ke̍h lí ê bēng-lēng; lí iā bē bat hō͘ góa chi̍t chiah iûⁿ-á-kiáⁿ, thang kap góa ê pêng-iú saⁿ-kap hoaⁿ-hí.","tghg":"伊應伊的老父講：『你看，我服事你許多年，攏未曾違逆(ûi-ke̍h)你的命令，你也未曾互我一隻羊仔子，通及我的朋友相及歡喜。","bklhl":"伊應伊ê老父講，你看，我服事你hiah chōe年，lóng bē bat違逆你ê命令；你也bē bat hō͘我一隻羊á-kiáⁿ，thang kap我ê朋友saⁿ-kap歡喜。"}},{"book":"路","chapter":15,"verse":30,"versions":{"unv":"但你這個兒子和娼妓吞盡了你的產業，他一來了，你倒為他宰了肥牛犢。』","bklcl":"Chóng-sī lí chit ê kiáⁿ, kau-pôe chhiong-ki, it-chīn phòa-hùi lí ê gia̍p, chi̍t-ē tò-lâi, lí chiū ūi-tio̍h i thâi pûi ê gû-á.","tghg":"總是你此個子，交陪娼妓一盡破費你的業，一下倒來，你就為著伊刣肥的牛仔。』","bklhl":"總是你chit ê kiáⁿ，交陪娼妓，一盡破費你ê業，一下tò來，你就為tio̍h伊刣肥ê牛á。"}},{"book":"路","chapter":15,"verse":31,"versions":{"unv":"父親對他說：『兒啊！你常和我同在，我一切所有的都是你的；","bklcl":"Lāu-pē chiū kā i kóng, Kiáⁿ ah, lí siông-siông kap góa tī-teh, hoān góa só͘ ū ê lóng sī lí ê; nā-sī lí chit ê sió-tī sí ū koh-oa̍h, sit-lo̍h ū koh tit-tio̍h, lán eng-kai tio̍h hoaⁿ-hí khoài-lo̍k.","tghg":"老父就給伊講：『子啊！你常常及我佇啲，凡我所有的攏是你的；","bklhl":"老父就kā伊講，Kiáⁿ ah，你常常kap我tī-teh，凡我所有ê lóng是你ê；但是你chit ê小弟死有koh活，失落有koh得tio̍h，咱應該tio̍h歡喜快樂。"}},{"book":"路","chapter":15,"verse":32,"versions":{"unv":"只是你這個兄弟是死而復活、失而又得的，所以我們理當歡喜快樂。』」","bklcl":"【pēng tī téng chat】","tghg":"若是你此個小弟死有復活，失落有閣得著，咱應該著歡喜快樂。』」","bklhl":"【併tī頂節】"}}]