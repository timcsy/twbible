[{"book":"路","chapter":24,"verse":1,"versions":{"unv":"七日的頭一日，黎明的時候，那些婦女帶著所預備的香料來到墳墓前，","bklcl":"Chhit-ji̍t ê thâu chi̍t ji̍t, thiⁿ phú-kng, hiah-ê hū-jîn-lâng tòa só͘ pī-pān hiah-ê hiuⁿ-liāu kàu bōng;","tghg":"七日的頭一日，天昲(phú)光，許個婦仁人帶所備辦許個香料到墓，","bklhl":"七日ê頭一日，天phú光，hiah-ê婦人人帶所備辦hiah-ê香料到墓；"}},{"book":"路","chapter":24,"verse":2,"versions":{"unv":"看見石頭已經從墳墓滾開了，","bklcl":"khòaⁿ-kìⁿ chio̍h í-keng tùi bōng-mn̂g kō khui.","tghg":"看見石已經對墓門翱(kō)開，","bklhl":"看見石已經tùi墓門kō開。"}},{"book":"路","chapter":24,"verse":3,"versions":{"unv":"她們就進去，只是不見主耶穌的身體。","bklcl":"Chiū ji̍p-khì, bô khòaⁿ-kìⁿ Chú ê sin-si.","tghg":"就入去，無看見主的身屍。","bklhl":"就入去，無看見主ê身屍。"}},{"book":"路","chapter":24,"verse":4,"versions":{"unv":"正在猜疑之間，忽然有兩個人站在旁邊，衣服放光。","bklcl":"Ūi-tio̍h án-ni teh tiû-tû ê sî, hut-jiân ū nn̄g lâng khiā tī in sin-piⁿ, i-chiûⁿ kng nà-nà.","tghg":"為著按呢啲躊躇(tiû-tû)的時，忽然有二人徛佇𪜶身邊，衣裳(i-chiûⁿ)光爁爁(nà-nà)。","bklhl":"為tio̍h án-ni teh躊躇ê時，忽然有兩人khiā tī in身邊，衣裳光nà-nà。"}},{"book":"路","chapter":24,"verse":5,"versions":{"unv":"婦女們驚怕，將臉伏地。那兩個人就對她們說：「為甚麼在死人中找活人呢？","bklcl":"Hū-jîn-lâng kiaⁿ-hiâⁿ, bīn àⁿ-lo̍h tōe; hit nn̄g lâng kā in kóng, Siáⁿ-sū tī sí-lâng tiong chhē oa̍h-lâng ah?","tghg":"婦仁人驚惶，面俯(àⁿ)落地。彼二人給𪜶講：「啥事佇死人中尋活人啊？","bklhl":"婦人人驚惶，面àⁿ落地；hit兩人kā in講，啥事tī死人中chhē活人ah？"}},{"book":"路","chapter":24,"verse":6,"versions":{"unv":"他不在這裡，已經復活了。當記念他還在加利利的時候怎樣告訴你們，","bklcl":"I bô tī chia, í-keng koh-oa̍h.  Lín tio̍h kì-tit I iáu tī Ka-lī-lī ê sî ū cháiⁿ-iūⁿ kā lín kóng,","tghg":"伊無佇遮，已經復活。恁著記得伊猶佇加利利的時有怎樣給恁講：","bklhl":"伊無tī chia，已經koh活。Lín tio̍h記得伊iáu tī加利利ê時有怎樣kā lín講，"}},{"book":"路","chapter":24,"verse":7,"versions":{"unv":"說：『人子必須被交在罪人手裡，釘在十字架上，第三日復活。』」","bklcl":"Jîn-chú tek-khak tio̍h kau tī chōe-jîn ê chhiú, hō͘ in tèng tī si̍p-jī-kè, tē saⁿ ji̍t koh-oa̍h.","tghg":"『人子的確著交佇罪人的手，互𪜶釘佇十字架，第三日復活。』」","bklhl":"人子的確tio̍h交tī罪人ê手，hō͘ in釘tī十字架，第三日koh活。"}},{"book":"路","chapter":24,"verse":8,"versions":{"unv":"她們就想起耶穌的話來，","bklcl":"In chiū kì-tit I ê ōe;","tghg":"𪜶就記得伊的話，","bklhl":"In就記得伊ê話；"}},{"book":"路","chapter":24,"verse":9,"versions":{"unv":"便從墳墓那裡回去，把這一切的事告訴十一個使徒和其餘的人。","bklcl":"tùi bōng-ni̍h tò-khì, chiong chiah-ê sū lóng pò hō͘ cha̍p-it ê ha̍k-seng kap kî-û ê chèng lâng chai.","tghg":"對墓裡倒去，將諸個事攏報互十一個學生及其餘的眾人知。","bklhl":"tùi墓裡tò去，將chiah ê事lóng報hō͘十一个學生kap其餘ê眾人知。"}},{"book":"路","chapter":24,"verse":10,"versions":{"unv":"那告訴使徒的就是抹大拉的馬利亞和約亞拿，並雅各的母親馬利亞，還有與她們在一處的婦女。","bklcl":"Khì tùi sù-tô͘ kóng chiah-ê tāi-chì ê, chiū-sī Boa̍t-tāi-lia̍p ê Má-lī-a, kap Iok-a-ná, kap Ngá-kok ê lāu-bú Má-lī-a, í-ki̍p kî-û kap in chòe-phōaⁿ ê hū-jîn-lâng.","tghg":"去對使徒講諸個代誌的就是抹大拉的馬利亞及約亞拿，及雅各的老母馬利亞，以及其餘及𪜶做伴的婦仁人。","bklhl":"去tùi使徒講chiah ê tāi-chì ê，就是Boa̍t-tāi-lia̍p ê馬利亞，kap Iok-a-ná，kap雅各ê老母馬利亞，以及其餘kap in做伴ê婦人人。"}},{"book":"路","chapter":24,"verse":11,"versions":{"unv":"她們這些話，使徒以為是胡言，就不相信。","bklcl":"Sù-tô͘ khòaⁿ hiah-ê ōe chòe bô iáⁿ, iā m̄ sìn i.","tghg":"使徒看許個話做無影，也呣信伊。","bklhl":"使徒看hiah-ê話做無影，也m̄信伊。"}},{"book":"路","chapter":24,"verse":12,"versions":{"unv":"彼得起來，跑到墳墓前，低頭往裡看，見細麻布獨在一處，就回去了，心裡希奇所成的事。","bklcl":"Nā-sī Pí-tek khí-lâi cháu kàu bōng-ni̍h, àⁿ-lo̍h-khì khòaⁿ, chí-ū khòaⁿ-kìⁿ iù-tōe pò͘ nā-tiāⁿ; chiū tò-khì in chhù, teh kî-koài só͘ keng-kè ê sū.","tghg":"若是彼得起來，走到墓裡，俯落去看，只有看見幼苧(iù-tōe)布若定(nā-tiāⁿ)，就倒去𪜶厝，啲奇怪所經過的事。","bklhl":"但是彼得起來走到墓裡，àⁿ落去看，只有看見幼苧布nā-tiāⁿ；就tò去in厝，teh奇怪所經過ê事。"}},{"book":"路","chapter":24,"verse":13,"versions":{"unv":"正當那日，門徒中有兩個人往一個村子去；這村子名叫以馬忤斯，離耶路撒冷約有二十五里。","bklcl":"Siāng hit ji̍t ha̍k-seng tiong ū nn̄g lâng khì chi̍t ê hiuⁿ-siā, miâ Í-má-ngó͘, lī Iâ-lō͘-sat-léng jī-cha̍p-gō͘ lí.","tghg":"像彼日，學生中有二人去一個鄉社；名以馬忤(i-má-ngó͘)，離耶路撒冷二十五里。","bklhl":"Siāng hit日，學生中有兩人去一个鄉社，名Í-má-ngó͘，離耶路撒冷二十五里。"}},{"book":"路","chapter":24,"verse":14,"versions":{"unv":"他們彼此談論所遇見的這一切事。","bklcl":"In saⁿ-kap tâm-lūn só͘ keng-kè lóng-chóng ê sū.","tghg":"𪜶相及談論所經過攏總的事。","bklhl":"In saⁿ-kap談論所經過lóng總ê事。"}},{"book":"路","chapter":24,"verse":15,"versions":{"unv":"正談論相問的時候，耶穌親自就近他們，和他們同行；","bklcl":"In teh tâm-lūn saⁿ-mn̄g ê sî, Iâ-so͘ pún-sin kūn-óa, kap in saⁿ-kap kiâⁿ.","tghg":"𪜶啲談論相問的時，耶穌本身近倚，及𪜶相及行；","bklhl":"In teh談論相問ê時，耶穌本身近óa，kap in saⁿ-kap行。"}},{"book":"路","chapter":24,"verse":16,"versions":{"unv":"只是他們的眼睛迷糊了，不認識他。","bklcl":"In nn̄g lâng bê-ba̍k, tì-kàu bōe jīn-tit I.","tghg":"𪜶二人迷目(bê-ba̍k)，致到𣍐認得伊。","bklhl":"In兩人迷目，致到bōe認得伊。"}},{"book":"路","chapter":24,"verse":17,"versions":{"unv":"耶穌對他們說：「你們走路彼此談論的是甚麼事呢？」他們就站住，臉上帶著愁容。","bklcl":"I tùi in kóng, Lín kiâⁿ ê sî, saⁿ-kap piān-lūn ê sī sím-mi̍h ōe?  In chiū khiā-teh, bīn tài-iu-iông.","tghg":"伊對𪜶講：「恁行的時相及辯論的是甚麼話？」𪜶就徛啲，面帶憂容。","bklhl":"伊對in講，Lín行ê時，saⁿ-kap辯論ê是甚麼話？In就khiā-teh，面帶憂容。"}},{"book":"路","chapter":24,"verse":18,"versions":{"unv":"二人中有一個名叫革流巴的回答說：「你在耶路撒冷作客，還不知道這幾天在那裡所出的事嗎？」","bklcl":"Kî-tiong chi̍t-ê, miâ Kek-liû-pa, ìn I kóng, Lí kiám toaⁿ-sin chhut-gōa tī Iâ-lō͘-sat-léng, iā m̄ chai kūn-ji̍t tī hia só͘ keng-kè ê sū mah?","tghg":"其中一個名革流巴應伊講：「你豈單身出外佇耶路撒冷，也呣知近日佇遐所經過的事嗎？」","bklhl":"其中一个，名Kek-liû-pa，應伊講，你kiám單身出外tī耶路撒冷，也m̄知近日tī hia所經過ê事mah？"}},{"book":"路","chapter":24,"verse":19,"versions":{"unv":"耶穌說：「甚麼事呢？」他們說：「就是拿撒勒人耶穌的事。他是個先知，在　神和眾百姓面前，說話行事都有大能。","bklcl":"I kā in kóng, Sím-mi̍h sū ah?  In kā I kóng, Chiū-sī Ná-sat-le̍k lâng Iâ-so͘ ê sū;  I sī sian-ti lâng, tī Siōng-tè kap chèng peh-sìⁿ ê bīn-chêng só͘ kóng só͘ kiâⁿ ū koân-lêng;","tghg":"伊給𪜶講：「甚麼事啊？」𪜶給伊講：「就是拿撒勒人耶穌的事。伊是先知人，佇上帝及眾百姓的面前，所講所行有權能。","bklhl":"伊kā in講，甚麼事ah？In kā伊講，就是拿撒勒人耶穌ê事；伊是先知人，tī上帝kap眾百姓ê面前所講所行有權能；"}},{"book":"路","chapter":24,"verse":20,"versions":{"unv":"祭司長和我們的官府竟把他解去，定了死罪，釘在十字架上。","bklcl":"iā hiah-ê chè-si-thâu kap lán ê sī-tōa ké-sàng I khì tēng sí chōe, tèng I tī si̍p-jī-kè.","tghg":"也許個祭司頭及咱的序大解送伊，去定死罪，釘伊佇十字架。","bklhl":"也hiah-ê祭司頭kap咱ê序大解送伊去定死罪，釘伊tī十字架。"}},{"book":"路","chapter":24,"verse":21,"versions":{"unv":"但我們素來所盼望、要贖以色列民的就是他！不但如此，而且這事成就，現在已經三天了。","bklcl":"Nā-sī goán pêng-sò͘ teh ǹg-bāng I chiū-sī hit-ê beh sio̍k-hôe Í-sek-lia̍t ê.  M̄ nā án-ni, koh chiah-ê sū chiâⁿ í-keng saⁿ ji̍t lah.","tghg":"若是阮平素啲向望伊，就是彼個欲贖回以色列的。呣若按呢，閣諸個事成，已經三日啦。","bklhl":"但是阮平素teh ǹg望伊就是hit ê beh贖回以色列ê。M̄-nā án-ni，koh chiah ê事成已經三日lah。"}},{"book":"路","chapter":24,"verse":22,"versions":{"unv":"再者，我們中間有幾個婦女使我們驚奇；她們清早到了墳墓那裡，","bklcl":"Koh goán tiong-kan kúi-nā ê hū-jîn-lâng hō͘ goán chin gông-ngia̍h; in-ūi in phah-phú-kng kàu bōng-ni̍h;","tghg":"閣阮中間幾若個婦仁人互阮真卬愕(gông-ngia̍h)；因為𪜶拍昲光(phah-phú-kng)到墓裡，","bklhl":"Koh阮中間幾nā ê婦人人hō͘阮真gông-ngia̍h；因為in phah-phú光到墓裡；"}},{"book":"路","chapter":24,"verse":23,"versions":{"unv":"不見他的身體，就回來告訴我們，說看見了天使顯現，說他活了。","bklcl":"bô khòaⁿ-kìⁿ I ê sin-si, chiū lâi kóng, in ū khòaⁿ-kìⁿ thiⁿ-sài chhut-hiān, kóng I koh-oa̍h lah.","tghg":"無看見伊的身屍，就來講，𪜶有看見天使出現，講伊復活啦。","bklhl":"無看見伊ê身屍，就來講，in有看見天使出現，講伊koh活lah。"}},{"book":"路","chapter":24,"verse":24,"versions":{"unv":"又有我們的幾個人往墳墓那裡去，所遇見的正如婦女們所說的，只是沒有看見他。」","bklcl":"Goán tiong-kan kúi-nā lâng kàu bōng-ni̍h, kó-jiân khòaⁿ-kìⁿ chiàu hū-jîn-lâng só͘ kóng ê; chóng-sī bô khòaⁿ-kìⁿ I.","tghg":"阮中間幾若人到墓裡，果然看見照婦仁人所講的；總是無看見伊。」","bklhl":"阮中間幾nā人到墓裡，果然看見照婦人人所講ê；總是無看見伊。"}},{"book":"路","chapter":24,"verse":25,"versions":{"unv":"耶穌對他們說：「無知的人哪，先知所說的一切話，你們的心信得太遲鈍了。","bklcl":"Iâ-so͘ tùi in kóng, Bû-ti ê lâng ah, sian-ti só͘ kóng it-chhè ê ōe, lín ê sim cháiⁿ-iūⁿ hiah oh sìn ah!","tghg":"耶穌對𪜶講：「無知的人啊，先知所講一切的話，恁的心怎樣許僫信啊！","bklhl":"耶穌對in講，無知ê人ah，先知所講一切ê話，lín ê心怎樣hiah oh信ah！"}},{"book":"路","chapter":24,"verse":26,"versions":{"unv":"基督這樣受害，又進入他的榮耀，豈不是應當的嗎？」","bklcl":"Ki-tok siū chiah-ê kan-khó͘, lâi ji̍p I ê êng-kng, kiám m̄ eng-kai mah?","tghg":"基督受諸個艱苦，來入伊的榮光，豈呣應該嗎？」","bklhl":"基督受chiah ê艱苦，來入伊ê榮光，kiám m̄應該mah？"}},{"book":"路","chapter":24,"verse":27,"versions":{"unv":"於是從摩西和眾先知起，凡經上所指著自己的話都給他們講解明白了。","bklcl":"Chiū tùi Mô͘-se kap chèng sian-ti khí, kìⁿ-nā sèng-keng tiong só͘ chí I ê, lóng kā in kóe-bêng.","tghg":"就對摩西及眾先知起，見若聖經中所指伊的攏給𪜶解明。","bklhl":"就tùi摩西kap眾先知起，見若聖經中所指伊ê，lóng kā in解明。"}},{"book":"路","chapter":24,"verse":28,"versions":{"unv":"將近他們所去的村子，耶穌好像還要往前行，","bklcl":"Chiong-kūn só͘ khì ê hiuⁿ-siā, Iâ-so͘ chhin-chhiūⁿ beh kiâⁿ khah hn̄g.","tghg":"將近所去的鄉社，耶穌親像欲行卡遠，","bklhl":"將近所去ê鄉社，耶穌親像beh行khah遠。"}},{"book":"路","chapter":24,"verse":29,"versions":{"unv":"他們卻強留他，說：「時候晚了，日頭已經平西了，請你同我們住下吧！」耶穌就進去，要同他們住下。","bklcl":"Nn̄g lâng kiông lâu I kóng, Chhiáⁿ kap goán tòa; sî í-keng òaⁿ, ji̍t beh lo̍h lah.  I chiū ji̍p-khì, beh kap in tòa.","tghg":"二人強留伊講：「請及阮住，時已經晏(òaⁿ)，日欲落啦！」伊就入去，欲及𪜶住。","bklhl":"兩人強留伊講，請kap阮tòa；時已經òaⁿ，日beh落lah。伊就入去，beh kap in tòa。"}},{"book":"路","chapter":24,"verse":30,"versions":{"unv":"到了坐席的時候，耶穌拿起餅來，祝謝了，擘開，遞給他們。","bklcl":"Saⁿ-kap chē toh ê sî, Iâ-so͘ the̍h piáⁿ chiok-siā, peh lâi hō͘ in.","tghg":"相及坐桌的時，耶穌提餅，祝謝，擘來互𪜶。","bklhl":"Saⁿ-kap坐桌ê時，耶穌the̍h餅祝謝，peh來hō͘ in。"}},{"book":"路","chapter":24,"verse":31,"versions":{"unv":"他們的眼睛明亮了，這才認出他來。忽然耶穌不見了。","bklcl":"In ê ba̍k-chiu khui, chiū jīn-tit I; liâm-piⁿ bô koh khòaⁿ-kìⁿ.","tghg":"𪜶的目睭開，就認得伊。連鞭無閣看見。","bklhl":"In ê目睭開，就認得伊；liâm-piⁿ無koh看見。"}},{"book":"路","chapter":24,"verse":32,"versions":{"unv":"他們彼此說：「在路上，他和我們說話，給我們講解聖經的時候，我們的心豈不是火熱的嗎？」","bklcl":"In chiū saⁿ-kap kóng, Lō͘-ni̍h I kap lán kóng ōe, khui-thiah sèng-keng ê sî, lán ê sim kiám bô jia̍t mah?","tghg":"𪜶就相及講：「路裡，伊及咱講話，開拆聖經的時，咱的心豈無熱嗎？」","bklhl":"In就saⁿ-kap講，路裡伊kap咱講話，開拆聖經ê時，咱ê心kiám無熱mah？"}},{"book":"路","chapter":24,"verse":33,"versions":{"unv":"他們就立時起身，回耶路撒冷去，正遇見十一個使徒和他們的同人聚集在一處，","bklcl":"Chiū chek-sî khí-sin, tò-khì Iâ-lō͘-sat-léng, tú-tio̍h cha̍p-it ê ha̍k-seng, kap tâng tī-teh ê lâng chū-chi̍p teh kóng,","tghg":"就即時起身，倒去耶路撒冷，抵著(tú-tio̍h)十一個學生及同佇啲的人聚集，","bklhl":"就即時起身，tò去耶路撒冷，tú-tio̍h十一个學生，kap同tī-teh ê人聚集teh講，"}},{"book":"路","chapter":24,"verse":34,"versions":{"unv":"說：「主果然復活，已經現給西門看了。」","bklcl":"Chú kó-jiân koh-oa̍h, iā chhut-hiān hō͘ Se-bûn khòaⁿ-kìⁿ.","tghg":"啲講：「主果然復活，也出現互西門看見。」","bklhl":"主果然koh活，也出現hō͘西門看見。"}},{"book":"路","chapter":24,"verse":35,"versions":{"unv":"兩個人就把路上所遇見，和擘餅的時候怎麼被他們認出來的事，都述說了一遍。","bklcl":"In nn̄g lâng iā kóng-khí tī lō͘-ni̍h só͘ tú-tio̍h ê sū, kap tī peh piáⁿ ê sî in cháiⁿ-iūⁿ jīn-tit I.","tghg":"𪜶二人也講起佇路裡所抵著的事，及佇擘餅的時𪜶怎樣認得伊。","bklhl":"In兩人也講起tī路裡所tú-tio̍h ê事，kap tī peh餅ê時in怎樣認得伊。"}},{"book":"路","chapter":24,"verse":36,"versions":{"unv":"正說這話的時候，耶穌親自站在他們當中，說：「願你們平安！」","bklcl":"In teh kóng chiah-ê ōe ê sî, Iâ-so͘ pún-sin khiā tī in tiong-kan,  kā in kóng, Goān lín pêng-an.","tghg":"𪜶啲講諸個話的時，耶穌本身徛佇𪜶中間，給𪜶講：「願恁平安！」","bklhl":"In teh講chiah ê話ê時，耶穌本身khiā tī in中間，kā in講，願lín平安。"}},{"book":"路","chapter":24,"verse":37,"versions":{"unv":"他們卻驚慌害怕，以為所看見的是魂。","bklcl":"In gông-ngia̍h koh kiaⁿ, lia̍h-chòe só͘ khòaⁿ-kìⁿ ê sī sîn.","tghg":"𪜶卬愕閣驚，掠做所看見的是神。","bklhl":"In gông-ngia̍h koh驚，掠做所看見ê是神。"}},{"book":"路","chapter":24,"verse":38,"versions":{"unv":"耶穌說：「你們為甚麼愁煩？為甚麼心裡起疑念呢？","bklcl":"I chiū kā in kóng, Lín siáⁿ-sū jû-loān, sim-lāi siⁿ-khí giâu-gî ah?","tghg":"伊就給𪜶講：「恁啥事茹亂(jû-loān)？心內生起僥疑啊？","bklhl":"伊就kā in講，Lín啥事jû亂，心內生起僥疑ah？"}},{"book":"路","chapter":24,"verse":39,"versions":{"unv":"你們看我的手，我的腳，就知道實在是我了。摸我看看！魂無骨無肉，你們看，我是有的。」","bklcl":"Tio̍h khòaⁿ góa ê chhiú góa ê kha, chiū-sī góa pún-sin; bong góa, chiū chai; in-ūi sîn bô kut bô bah, chiàu lín khòaⁿ-kìⁿ góa lóng sī ū.","tghg":"著看我的手，我的腳，就是我本身。摸我就知！因為神無骨無肉，照恁看見，我攏是有。」","bklhl":"Tio̍h看我ê手我ê腳，就是我本身；摸我，就知；因為神無骨無肉，照lín看見我lóng是有。"}},{"book":"路","chapter":24,"verse":40,"versions":{"unv":"說了這話，就把手和腳給他們看。","bklcl":"Kóng án-ni, chiū chiong chhiú kap kha hō͘ in khòaⁿ.","tghg":"講按呢，就將手及腳互𪜶看。","bklhl":"講án-ni，就將手kap腳hō͘ in看。"}},{"book":"路","chapter":24,"verse":41,"versions":{"unv":"他們正喜得不敢信，並且希奇；耶穌就說：「你們這裡有甚麼吃的沒有？」","bklcl":"Ha̍k-seng ūi-tio̍h hoaⁿ-hí ê iân-kò͘, iáu-kú bô sìn, koh teh kî-koài, I kā in kóng, Lín tī chia ū sím-mi̍h thang chia̍h bô?","tghg":"學生為著歡喜的緣故，猶久無信，閣啲奇怪，伊給𪜶講：「恁佇遮有甚麼通食無？」","bklhl":"學生為tio̍h歡喜ê緣故，iáu-kú無信，koh teh奇怪，伊kā in講，Lín tī chia有甚麼thang食無？"}},{"book":"路","chapter":24,"verse":42,"versions":{"unv":"他們便給他一片燒魚。（有古卷加：和一塊蜜房。）","bklcl":"In chiū chiong pek ê hî chi̍t phìⁿ hō͘ I;","tghg":"𪜶就將煏(pek)的魚一片互伊。","bklhl":"In就將pek ê魚一片hō͘伊；"}},{"book":"路","chapter":24,"verse":43,"versions":{"unv":"他接過來，在他們面前吃了。","bklcl":"I the̍h-khì, tng in ê bīn-chêng chia̍h i.","tghg":"伊提去，當𪜶的面前食伊。","bklhl":"伊the̍h去，當in ê面前食伊。"}},{"book":"路","chapter":24,"verse":44,"versions":{"unv":"耶穌對他們說：「這就是我從前與你們同在之時所告訴你們的話說：摩西的律法、先知的書，和詩篇上所記的，凡指著我的話都必須應驗。」","bklcl":"Koh tùi in kóng, Chiah-ê chiū-sī góa iáu-kú kap lín tī-teh ê sî só͘ tùi lín kóng ê ōe, kóng kìⁿ-nā tī Mô͘-se ê lu̍t-hoat, kap hiah-ê sian-ti, í-ki̍p Si-phian, só͘ kì-chài chí góa ê ōe lóng tek-khak tio̍h èng-giām.","tghg":"閣對𪜶講：「諸個就是我猶久及恁佇啲的時所對恁講的話：講見若佇摩西的律法，及許個先知，以及詩篇，所記載指我的話攏的確著應驗。」","bklhl":"Koh對in講，Chiah-ê就是我iáu-kú kap lín tī-teh ê時所對lín講ê話，講見若tī摩西ê律法，kap hiah-ê先知，以及詩篇，所記載指我ê話lóng的確tio̍h應驗。"}},{"book":"路","chapter":24,"verse":45,"versions":{"unv":"於是耶穌開他們的心竅，使他們能明白聖經，","bklcl":"Chiū khui in ê sim-khiàu, hō͘ in ōe hiáu-ngō͘ hiah-ê sèng-keng.","tghg":"就開𪜶的心竅(sim-khiàu)，互𪜶會曉悟許個聖經，","bklhl":"就開in ê心竅，hō͘ in能曉悟hiah-ê聖經。"}},{"book":"路","chapter":24,"verse":46,"versions":{"unv":"又對他們說：「照經上所寫的，基督必受害，第三日從死裡復活，","bklcl":"Koh kā in kóng, Ū án-ni kì-chài, Ki-tok tio̍h siū khó͘, tē saⁿ ji̍t tùi sí-lâng tiong koh-oa̍h;","tghg":"閣給𪜶講：「有按呢記載，基督著受苦，第三日對死人中復活，","bklhl":"Koh kā in講，有án-ni記載，基督tio̍h受苦，第三日tùi死人中koh活；"}},{"book":"路","chapter":24,"verse":47,"versions":{"unv":"並且人要奉他的名傳悔改、赦罪的道，從耶路撒冷起直傳到萬邦。","bklcl":"iā hoán-hóe kap sià-chōe ê tō-lí beh tī I ê miâ lâi thoân kàu bān pang, sī tùi Iâ-lō͘-sat-léng khí.","tghg":"也反悔及赦罪的道理，欲佇伊的名來傳到萬邦，是對耶路撒冷起。","bklhl":"也反悔kap赦罪ê道理beh tī伊ê名來傳到萬邦，是tùi耶路撒冷起。"}},{"book":"路","chapter":24,"verse":48,"versions":{"unv":"你們就是這些事的見證。","bklcl":"Lín chòe chiah-ê tāi-chì ê kan-chèng.","tghg":"恁做諸個代誌的干證。","bklhl":"Lín做chiah ê tāi-chì ê干證。"}},{"book":"路","chapter":24,"verse":49,"versions":{"unv":"我要將我父所應許的降在你們身上，你們要在城裡等候，直到你們領受從上頭來的能力。」","bklcl":"Iā góa beh chhe góa ê Pē só͘ èng-ún ê kàu tī lín; chóng-sī lín tio̍h tiàm tī chit ê siâⁿ, thèng-hāu tùi téng-bīn lo̍h-lâi ê koân-lêng chhin-chhiūⁿ saⁿ kā lín chhēng.","tghg":"也我欲差我的父所應允的到佇恁，總是恁著踮(tiàm)佇此個城，聽候對頂面落來的權能親像衫給恁穿。」","bklhl":"也我beh差我ê父所應允ê到tī lín；總是lín tio̍h tiàm tī chit ê城，thèng候tùi頂面落來ê權能親像衫kā lín穿。"}},{"book":"路","chapter":24,"verse":50,"versions":{"unv":"耶穌領他們到伯大尼的對面，就舉手給他們祝福。","bklcl":"Chiū chhōa in chhut-khì kàu Pek-tāi-nî ê tùi-bīn, kia̍h-khí chhiú, kā in chiok-hok.","tghg":"就導𪜶出去到伯大尼的對面，攑起手給𪜶祝福。","bklhl":"就chhōa in出去到伯大尼 ê對面，kia̍h起手，kā in祝福。"}},{"book":"路","chapter":24,"verse":51,"versions":{"unv":"正祝福的時候，他就離開他們，被帶到天上去了。","bklcl":"Chiok-hok ê sî, chiū lī-pia̍t in, siū chih-chiap chiūⁿ thiⁿ.","tghg":"祝福的時，就離別𪜶，受接接(chih-chiap)上天。","bklhl":"祝福ê時，就離別in，受chih接上天。"}},{"book":"路","chapter":24,"verse":52,"versions":{"unv":"他們就拜他，大大地歡喜，回耶路撒冷去，","bklcl":"In chiū pài I; chiū tò-tńg-khì Iâ-lō͘-sat-léng, tōa-tōa hoaⁿ-hí:","tghg":"𪜶就拜伊，就倒轉去耶路撒冷，大大歡喜，","bklhl":"In就拜伊；就倒tńg去耶路撒冷，大大歡喜:"}},{"book":"路","chapter":24,"verse":53,"versions":{"unv":"常在殿裡稱頌　神。","bklcl":"siông-siông tī tiān-lāi, o-ló Siōng-tè.","tghg":"常常佇殿內謳咾上帝。","bklhl":"常常tī殿內，o-ló上帝。"}}]