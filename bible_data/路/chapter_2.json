[{"book":"路","chapter":2,"verse":1,"versions":{"unv":"當那些日子，該撒亞古士督有旨意下來，叫天下人民都報名上冊。","bklcl":"Tng hit sî Kai-sat A-kó͘-sū-tok ū chhut chiàu, bēng-lēng thiⁿ-ē lóng chō ke-kah.","tghg":"當彼時，該撒亞古士督有出詔，命令天下攏造(chō)家甲(ke-kah)。","bklhl":"當hit時該撒A-kó͘-sū-tok有出詔，命令天下lóng造家甲。"}},{"book":"路","chapter":2,"verse":2,"versions":{"unv":"這是居里扭作敘利亞巡撫的時候，頭一次行報名上冊的事。","bklcl":"Che thâu chi̍t pái ê ke-kah sī Ku-lí-liú chòe Sū-lī-a chóng-tok ê sî lâi chòe ê.","tghg":"這頭一擺的家甲，是居里扭做敘利亞總督的時來做的。","bklhl":"這頭一pái ê家甲是Ku-lí-liú做敘利亞總督ê時來做ê。"}},{"book":"路","chapter":2,"verse":3,"versions":{"unv":"眾人各歸各城，報名上冊。","bklcl":"Chèng lâng khì chō ke-kah, ta̍k lâng tò-khì pún siâⁿ.","tghg":"眾人去造家甲，逐人倒去本城。","bklhl":"眾人去造家甲，ta̍k人tò去本城。"}},{"book":"路","chapter":2,"verse":4,"versions":{"unv":"約瑟也從加利利的拿撒勒城上猶太去，到了大衛的城，名叫伯利恆，因他本是大衛一族一家的人，","bklcl":"Iok-sek ê sè-hē sio̍k tī Tāi-pi̍t ê ke, só͘-í tùi Ka-lī-lī ê Ná-sat-le̍k siâⁿ chiūⁿ-khì Iû-thài, kàu Tāi-pi̍t ê siâⁿ, miâ kiò Pek-lī-hêng ê, beh kap i só͘ phèng-tiāⁿ ê Má-lī-a saⁿ-kap chō ke-kah;","tghg":"約瑟的世系屬佇大衛的家，所以對加利利的拿撒勒城上去猶太，到大衛的城，名叫伯利恆的，","bklhl":"約瑟ê世系屬tī大衛ê家，所以tùi加利利ê拿撒勒城上去偤太，到大衛ê城，名叫伯利恆ê，beh kap伊所聘定ê馬利亞saⁿ-kap造家甲；"}},{"book":"路","chapter":2,"verse":5,"versions":{"unv":"要和他所聘之妻馬利亞一同報名上冊。那時馬利亞的身孕已經重了。","bklcl":"hit sî Má-lī-a í-keng ū sin-īn.","tghg":"欲及伊所聘定的馬利亞相及造家甲。彼時馬利亞已經有娠孕(sin-īn)。","bklhl":"hit時馬利亞已經有身孕。"}},{"book":"路","chapter":2,"verse":6,"versions":{"unv":"他們在那裡的時候，馬利亞的產期到了，","bklcl":"In tī hia ê sî seng-sán ê kî kàu.","tghg":"𪜶佇遐的時生產的期到，","bklhl":"In tī hia ê時，生產ê期到。"}},{"book":"路","chapter":2,"verse":7,"versions":{"unv":"就生了頭胎的兒子，用布包起來，放在馬槽裡，因為客店裡沒有地方。","bklcl":"Chiū siⁿ thâu-chiūⁿ kiáⁿ, ēng pò͘ pau I, hō͘ I khùn tī chô-ni̍h; in-ūi kheh-koán bô só͘-chāi thang iông-ún in.","tghg":"就生頭上子，用布包伊，互伊睏佇槽裡，因為客館無所在通容允𪜶。","bklhl":"就生頭chiūⁿ kiáⁿ，用布包伊，hō͘伊睏tī槽裡；因為客館無所在thang容允in。"}},{"book":"路","chapter":2,"verse":8,"versions":{"unv":"在伯利恆之野地裡有牧羊的人，夜間按著更次看守羊群。","bklcl":"Hit tōe-hng ū kò͘-iûⁿ ê tòa tī soaⁿ-ni̍h, mî-sî chiú-kiⁿ kò͘ in ê iûⁿ-kûn.","tghg":"彼地方有顧羊的住佇山裡，暝時守更顧𪜶的羊群。","bklhl":"Hit地方有顧羊ê tòa tī山裡，暝時守更顧in ê羊群。"}},{"book":"路","chapter":2,"verse":9,"versions":{"unv":"有主的使者站在他們旁邊，主的榮光四面照著他們；牧羊的人就甚懼怕。","bklcl":"Chú ê thiⁿ-sài khiā tī in ê sin-piⁿ, Chú ê êng-kng ûi-lûi chiò in; kò͘-iûⁿ ê tōa kiaⁿ.","tghg":"主的天使徛佇𪜶的身邊，主的榮光圍纍(ûi-lûi)照𪜶；顧羊的大驚。","bklhl":"主ê天使khiā tī in ê身邊，主ê榮光圍纍照in；顧羊ê大驚。"}},{"book":"路","chapter":2,"verse":10,"versions":{"unv":"那天使對他們說：「不要懼怕！我報給你們大喜的信息，是關乎萬民的；","bklcl":"Thiⁿ-sài kā in kóng, Bo̍h-tit kiaⁿ; in-ūi góa pò lín tōa hoaⁿ-hí ê hó siau-sit, hō͘ peh-sìⁿ lóng ū hūn;","tghg":"天使給𪜶講：「莫得驚！因為我報恁大歡喜的好消息，互百姓攏有份；","bklhl":"天使kā in講，莫得驚；因為我報lín大歡喜ê好消息，hō͘百姓lóng有份；"}},{"book":"路","chapter":2,"verse":11,"versions":{"unv":"因今天在大衛的城裡，為你們生了救主，就是主基督。","bklcl":"in-ūi kin-á-ji̍t tī Tāi-pi̍t ê siâⁿ í-keng ūi-tio̍h lín siⁿ chi̍t ê Chín-kiù-ê, chiū-sī Chú Ki-tok.","tghg":"因為今仔日佇大衛的城，已經為著恁生一個拯救者，就是主基督。","bklhl":"因為今á日tī大衛ê城已經為tio̍h lín生一个拯救ê，就是主基督。"}},{"book":"路","chapter":2,"verse":12,"versions":{"unv":"你們要看見一個嬰孩，包著布，臥在馬槽裡，那就是記號了。」","bklcl":"Lín beh khòaⁿ-kìⁿ chi̍t ê eⁿ-á ēng pò͘ pau, khùn tī chô-ni̍h ê, chit-ê chiū-sī hō͘ lín chòe kì-hō.","tghg":"恁欲看見一個嬰仔，用布包，睏佇槽裡的，此個就是互恁做記號。」","bklhl":"Lín beh看見一个嬰á用布包，睏tī槽裡ê，chit ê就是hō͘ lín做記號。"}},{"book":"路","chapter":2,"verse":13,"versions":{"unv":"忽然，有一大隊天兵同那天使讚美　神說：","bklcl":"Hut-jiân ū chōe-chōe thian-peng kap hit ê thiⁿ-sài saⁿ-kap tī-teh, o-ló Siōng-tè, kóng,","tghg":"忽然，有多多天兵及彼個天使相及佇啲謳咾上帝講：","bklhl":"忽然有chōe-chōe天兵kap hit ê天使saⁿ-kap tī-teh，o-ló上帝，講，"}},{"book":"路","chapter":2,"verse":14,"versions":{"unv":"在至高之處榮耀歸與　神！在地上平安歸與他所喜悅的人（有古卷：喜悅歸與人）！","bklcl":"Tī ke̍k koâiⁿ ê ūi êng-kng kui tī Siōng-tè,\tTōe-chiūⁿ hô-pêng tī I só͘ hoaⁿ-hí ê lâng ê tiong-kan.","tghg":"佇極高的位榮光歸佇上帝！地上和平佇伊所歡喜的人的中間！","bklhl":"Tī極高ê位榮光歸tī上帝，\t地上和平tī伊所歡喜ê人ê中間。"}},{"book":"路","chapter":2,"verse":15,"versions":{"unv":"眾天使離開他們，升天去了。牧羊的人彼此說：「我們往伯利恆去，看看所成的事，就是主所指示我們的。」","bklcl":"Chiah-ê thiⁿ-sài lī-khui in chiūⁿ thiⁿ ê sî, kò͘-iûⁿ ê saⁿ-kap kóng, Taⁿ lán lâi khì Pek-lī-hêng, khòaⁿ só͘ chiâⁿ ê sū, chiū-sī Chú só͘ pò lán chai ê.","tghg":"諸個天使離開𪜶，上天的時，顧羊的相及講：「今咱來去伯利恆，看所成的事，就是主所報咱知的。」","bklhl":"Chiah-ê天使離開in上天ê時，顧羊ê saⁿ-kap講，Taⁿ咱來去伯利恆，看所成ê事，就是主所報咱知ê。"}},{"book":"路","chapter":2,"verse":16,"versions":{"unv":"他們急忙去了，就尋見馬利亞和約瑟，又有那嬰孩臥在馬槽裡；","bklcl":"Chiū kín-kín khì, chhē-tio̍h Má-lī-a kap Iok-sek, koh khòaⁿ-kìⁿ eⁿ-á khùn tī chô-ni̍h.","tghg":"就緊緊去，尋著馬利亞及約瑟，閣看見嬰仔睏佇槽裡；","bklhl":"就緊緊去，chhē-tio̍h馬利亞kap約瑟，koh看見嬰á睏tī槽裡。"}},{"book":"路","chapter":2,"verse":17,"versions":{"unv":"既然看見，就把天使論這孩子的話傳開了。","bklcl":"Khòaⁿ-liáu, chiū chiong thiⁿ-sài só͘ tùi in kóng chit ê eⁿ-á ê sū pò lâng chai.","tghg":"看了，就將天使所對𪜶講此個嬰仔的事報人知。","bklhl":"看了，就將天使所對in講chit ê嬰á ê事報人知。"}},{"book":"路","chapter":2,"verse":18,"versions":{"unv":"凡聽見的，就詫異牧羊之人對他們所說的話。","bklcl":"Thiaⁿ-kìⁿ ê lâng lóng kî-koài kò͘-iûⁿ ê só͘ tùi in kóng ê sū.","tghg":"聽見的人攏奇怪顧羊的所對𪜶講的事。","bklhl":"聽見ê人lóng奇怪顧羊ê所對in講ê事。"}},{"book":"路","chapter":2,"verse":19,"versions":{"unv":"馬利亞卻把這一切的事存在心裡，反覆思想。","bklcl":"To̍k-to̍k Má-lī-a chiong chiah-ê ōe kì tiâu-tiâu, sim-lāi siông-siông teh siūⁿ.","tghg":"獨獨馬利亞將諸個話記住住，心內常常啲想。","bklhl":"獨獨馬利亞將chiah ê話記tiâu-tiâu，心內常常teh想。"}},{"book":"路","chapter":2,"verse":20,"versions":{"unv":"牧羊的人回去了，因所聽見所看見的一切事，正如天使向他們所說的，就歸榮耀與　神，讚美他。","bklcl":"Kò͘-iûⁿ ê tò-khì, ūi-tio̍h só͘ thiaⁿ-kìⁿ ê, só͘ khòaⁿ-kìⁿ ê, chiū-sī thiⁿ-sài só͘ tùi in kóng ê, lâi kui êng-kng o-ló Siōng-tè.","tghg":"顧羊的倒去，為著所聽見的所看見的，就是天使所對𪜶講的，來歸榮光謳咾上帝。","bklhl":"顧羊ê tò去，為tio̍h所聽見ê，所看見ê，就是天使所對in講ê，來歸榮光o-ló上帝。"}},{"book":"路","chapter":2,"verse":21,"versions":{"unv":"滿了八天，就給孩子行割禮，與他起名叫耶穌；這就是沒有成胎以前，天使所起的名。","bklcl":"Kàu tē poeh ji̍t, kā eⁿ-á kiâⁿ kat-lé ê kî, chiū hō I ê miâ kiò Iâ-so͘, chiū-sī I bē tâu-thai ê sî thiⁿ-sài só͘ hō ê.","tghg":"到第八日，給嬰仔行割禮的期，就號伊的名叫耶穌；就是伊未投胎的時，天使所號的。","bklhl":"到第八日，kā嬰á行割禮ê期，就號伊ê名叫耶穌，就是伊bē投胎ê時天使所號ê。"}},{"book":"路","chapter":2,"verse":22,"versions":{"unv":"按摩西律法滿了潔淨的日子，他們帶著孩子上耶路撒冷去，要把他獻與主，","bklcl":"Chiàu Mô͘-se ê lu̍t-lē, in chheng-khì ê ji̍t í-keng móa, chiū phō eⁿ-á chiūⁿ Iâ-lō͘-sat-léng, beh hiàn hō͘ Chú,","tghg":"照摩西的律例，𪜶清氣的日已經滿，就抱嬰仔上耶路撒冷，欲獻互主。（","bklhl":"照摩西ê律例，in清氣ê日已經滿，就抱嬰á上耶路撒冷，beh獻hō͘主，"}},{"book":"路","chapter":2,"verse":23,"versions":{"unv":"（正如主的律法上所記：「凡頭生的男子必稱聖歸主。」）","bklcl":"(chiàu Chú ê lu̍t-lē só͘ kì-chài kóng, Kìⁿ-nā thâu-chiūⁿ ê ta-po͘-kiáⁿ beh chheng chòe sèng, kui tī Chú),","tghg":"照主的律例所記載講：「見若頭上的查甫子欲稱做聖歸佇主；」）","bklhl":"(照主ê律例所記載講，見若頭chiūⁿ ê ta-po͘-kiáⁿ beh稱做聖，歸tī主) ，"}},{"book":"路","chapter":2,"verse":24,"versions":{"unv":"又要照主的律法上所說，或用一對斑鳩，或用兩隻雛鴿獻祭。","bklcl":"iā beh hiàn-chè, chiàu Chú ê lu̍t-lē só͘ kóng, Ēng chi̍t tùi ê ka-chui, á-sī nn̄g chiah chíⁿ-á-kiáⁿ.","tghg":"也欲獻祭，照主的律例所講，用一對的鳩鵻(ka-chui)，抑是二隻鴿(chíⁿ)仔子。","bklhl":"也beh獻祭，照主ê律例所講，用一對ê Ka-chui，á是兩隻鴿á-kiáⁿ。"}},{"book":"路","chapter":2,"verse":25,"versions":{"unv":"在耶路撒冷有一個人，名叫西面；這人又公義又虔誠，素常盼望以色列的安慰者來到，又有聖靈在他身上。","bklcl":"Tú-tn̄g tī Iâ-lō͘-sat-léng ū chi̍t lâng, miâ kiò Se-biān; chit lâng gī koh kèng-khiân, pêng-sî him-bō͘ hit ê an-ùi Í-sek-lia̍t ê; Sèng Sîn tiàm tī i.","tghg":"抵當佇耶路撒冷有一人，名叫西面；此人義閣敬虔，平時欣慕彼個安慰以色列的，聖神踮佇伊。","bklhl":"Tú-tn̄g tī耶路撒冷有一人，名叫西門；chit人義koh敬虔，平時欣慕hit ê安慰以色列ê；聖神tiàm tī伊。"}},{"book":"路","chapter":2,"verse":26,"versions":{"unv":"他得了聖靈的啟示，知道自己未死以前，必看見主所立的基督。","bklcl":"I bat tit-tio̍h Sèng Sîn chí-sī, chai i iáu-bē sí beh tāi-seng khòaⁿ-kìⁿ Chú ê Ki-tok.","tghg":"伊曾得著聖神指示，知伊猶(iáu)未死欲代先看見主的基督。","bklhl":"伊bat得tio̍h聖神指示，知伊iáu-bē死beh事先看見主ê基督。"}},{"book":"路","chapter":2,"verse":27,"versions":{"unv":"他受了聖靈的感動，進入聖殿，正遇見耶穌的父母抱著孩子進來，要照律法的規矩辦理。","bklcl":"I hō͘ Sèng Sîn kám-tōng chiū ji̍p tiān; tú-á Iâ-so͘ ê pē-bú phō eⁿ-á ji̍p-lâi, beh kā I chiàu lu̍t-hoat ê lē lâi kiâⁿ,","tghg":"伊互聖神感動，就入殿，抵仔耶穌的父母抱嬰仔入來，欲給伊照律法的例來行。","bklhl":"伊hō͘聖神感動就入殿；tú-á耶穌ê父母抱嬰á入來，beh kā伊照律法ê例來行，"}},{"book":"路","chapter":2,"verse":28,"versions":{"unv":"西面就用手接過他來，稱頌　神說：","bklcl":"hit sî Se-biān ēng chhiú chih eⁿ-á, o-ló Siōng-tè kóng,","tghg":"彼時西面用手接嬰仔，謳咾上帝講：","bklhl":"hit時西門用手chih嬰á，o-ló上帝講，"}},{"book":"路","chapter":2,"verse":29,"versions":{"unv":"主啊！如今可以照你的話，釋放僕人安然去世；","bklcl":"Chú ah, taⁿ chiàu lí ê ōe teh tháu-pàng lí ê lô͘-po̍k  \tAn-jiân kè-sì.","tghg":"主啊！今照你的話，啲解放你的奴僕安然過世；","bklhl":"主ah，taⁿ照祢ê話teh tháu放你ê奴僕\t安然過世。"}},{"book":"路","chapter":2,"verse":30,"versions":{"unv":"因為我的眼睛已經看見你的救恩─","bklcl":"In-ūi góa ê ba̍k-chiu í-keng khòaⁿ-kìⁿ lí ê chín-kiù,","tghg":"因為我的目睭已經看見你的拯救","bklhl":"因為我ê目睭已經看見你ê拯救，"}},{"book":"路","chapter":2,"verse":31,"versions":{"unv":"就是你在萬民面前所預備的：","bklcl":"Chiū-sī lí só͘ pī-pān tī bān peh-sìⁿ ê bīn-chêng ê,","tghg":"——就是你所備辦佇萬百姓的面前的：","bklhl":"就是你所備辦tī萬百姓ê面前ê，"}},{"book":"路","chapter":2,"verse":32,"versions":{"unv":"是照亮外邦人的光，又是你民以色列的榮耀。","bklcl":"Chòe kng lâi chiò gōa-pang,\tKoh chòe lí Í-sek-lia̍t peh-sìⁿ ê êng-kng.","tghg":"做光來照外邦，閣做你以色列百姓的榮光。","bklhl":"做光來照外邦，\tKoh做你以色列百姓ê榮光。"}},{"book":"路","chapter":2,"verse":33,"versions":{"unv":"孩子的父母因這論耶穌的話就希奇。","bklcl":"I ê pē kap I ê bú teh kî-koài só͘ lūn eⁿ-á ê ōe;","tghg":"伊的父及伊的母啲奇怪所論嬰(eⁿ)仔的話。","bklhl":"伊ê父kap伊ê母teh奇怪所論嬰á ê話；"}},{"book":"路","chapter":2,"verse":34,"versions":{"unv":"西面給他們祝福，又對孩子的母親馬利亞說：「這孩子被立，是要叫以色列中許多人跌倒，許多人興起；又要作毀謗的話柄，叫許多人心裡的意念顯露出來；你自己的心也要被刀刺透。」","bklcl":"Se-biān kā in chiok-hok, koh tùi I ê lāu-bú Má-lī-a kóng, Chit ê eⁿ-á siū siat-li̍p beh hō͘ Í-sek-lia̍t tiong chōe-chōe lâng poa̍h-tó, chōe-chōe lâng khí-lâi, iā chòe siū piān-pok ê kì-hō;","tghg":"西面給𪜶祝福，閣對伊的老母馬利亞講：「此個嬰仔受設立，欲互以色列中多多人跋倒，多多人起來；也做受辯駁(piān-pok)的記號，","bklhl":"西門kā in祝福，koh對伊ê老母馬利亞講，Chit ê嬰á受設立beh hō͘以色列中chōe-chōe人跋倒，chōe-chōe人起來，也做受辯駁ê記號；"}},{"book":"路","chapter":2,"verse":35,"versions":{"unv":"【併於上節】","bklcl":"(koh lí ka-kī ê sim iā beh ū kiàm chha̍k thàu-kè); hō͘ chōe-chōe lâng sim-lāi ê liām-thâu ōe lō͘-chhut.","tghg":"閣你家己的心也欲有劍鑿(chha̍k)透過，互多多人心內的念頭會露出(lō͘-chhut)。」","bklhl":"(koh你家己ê心也beh有劍鑿透過) ；hō͘ chōe-chōe人心內ê念頭會露出。"}},{"book":"路","chapter":2,"verse":36,"versions":{"unv":"又有女先知，名叫亞拿，是亞設支派法內力的女兒，年紀已經老邁，從作童女出嫁的時候，同丈夫住了七年就寡居了，","bklcl":"Koh ū A-siat ê chi-phài, Hoat-lōe-le̍k ê cha-bó͘-kiáⁿ, A-ná, i sī chòe sian-ti, (nî-hè í-keng lāu, tùi chāi-sek-lú ê sî kè hō͘ tiōng-hu chhit nî kú,","tghg":"閣有亞設的支派，法內力的查某子亞拿，伊是做先知，年歲已經老，對在室女的時，嫁互丈夫七年久，","bklhl":"Koh有A-siat ê支派，Hoat-lōe-le̍k ê cha-bó͘-kiáⁿ，A-ná，伊是做先知，(年歲已經老，tùi在室女ê時嫁hō͘丈夫七年久，"}},{"book":"路","chapter":2,"verse":37,"versions":{"unv":"現在已經八十四歲（或譯：就寡居了八十四年），並不離開聖殿，禁食祈求，晝夜事奉　神。","bklcl":"chiū chiú-kóaⁿ poeh-cha̍p-sì nî), lóng bô lī-khui tiān, kìm-chia̍h kî-tó, mî-ji̍t ho̍k-sāi.","tghg":"就守寡八十四年，攏無離開殿，禁食祈禱，暝日服事。","bklhl":"就守寡八十四年) ，lóng無離開殿，禁食祈禱，暝日服事。"}},{"book":"路","chapter":2,"verse":38,"versions":{"unv":"正當那時，她進前來稱謝　神，將孩子的事對一切盼望耶路撒冷得救贖的人講說。","bklcl":"Tú-tú hit sî i chìn-chêng, chheng-siā Siōng-tè, tùi kìⁿ-nā him-bō͘ Iâ-lō͘-sat-léng tit-tio̍h sio̍k-hôe ê lâng kóng-khí chit ê eⁿ-á ê sū.","tghg":"抵抵(tú-tú)彼時，伊進前稱謝上帝，對見若欣慕耶路撒冷得著贖回的人講起此個嬰仔的事。","bklhl":"Tú-tú hit時伊進前，稱謝上帝，tùi見若欣慕耶路撒冷得tio̍h贖回ê人講起chit ê嬰á ê事。"}},{"book":"路","chapter":2,"verse":39,"versions":{"unv":"約瑟和馬利亞照主的律法辦完了一切的事，就回加利利，到自己的城拿撒勒去了。","bklcl":"In chiàu Chú ê lu̍t-hoat kiâⁿ ta̍k hāng tāi-chì bêng-pe̍k, tò-khì Ka-lī-lī, kàu pún siâⁿ Ná-sat-le̍k.","tghg":"𪜶照主的律法行逐項代誌明白，倒去加利利，到本城拿撒勒。","bklhl":"In照主ê律法行ta̍k項tāi-chì明白，tò去加利利，到本城拿撒勒。"}},{"book":"路","chapter":2,"verse":40,"versions":{"unv":"孩子漸漸長大，強健起來，充滿智慧，又有　神的恩在他身上。","bklcl":"Eⁿ-á chiām-chiām tōa, ji̍t-ji̍t ióng-chòng, tì-hūi chhiong-móa; Siōng-tè ê un-tián kap I tī-teh.","tghg":"嬰仔漸漸大，日日勇壯，智慧充滿，上帝的恩典及伊佇啲。","bklhl":"嬰á漸漸大，日日勇壯，智慧充滿；上帝ê恩典kap伊tī-teh。"}},{"book":"路","chapter":2,"verse":41,"versions":{"unv":"每年到逾越節，他父母就上耶路撒冷去。","bklcl":"Ta̍k nî pôaⁿ-kè-choeh ê sî I ê pē-bú khì Iâ-lō͘-sat-léng.","tghg":"逐年𨃟過節的時，伊的父母去耶路撒冷。","bklhl":"Ta̍k年pôaⁿ過節ê時伊ê父母去耶路撒冷。"}},{"book":"路","chapter":2,"verse":42,"versions":{"unv":"當他十二歲的時候，他們按著節期的規矩上去。","bklcl":"Kàu I cha̍p-jī hè ê sî, chiàu choeh-kî ê lē lóng chiūⁿ Iâ-lō͘-sat-léng.","tghg":"到伊十二歲的時，照節期的例攏上耶路撒冷。","bklhl":"到伊十二歲ê時，照節期ê例lóng上耶路撒冷。"}},{"book":"路","chapter":2,"verse":43,"versions":{"unv":"守滿了節期，他們回去，孩童耶穌仍舊在耶路撒冷。他的父母並不知道，","bklcl":"Choeh-kî í-keng bêng-pe̍k, in tò-khì ê sî, gín-ná Iâ-so͘ iáu tòa tī Iâ-lō͘-sat-léng; I ê pē-bú m̄ chai.","tghg":"節期已經明白，𪜶倒去的時，囝仔(gín-ná)耶穌猶住佇耶路撒冷。伊的父母呣知，","bklhl":"節期已經明白，in tò去ê時，gín-ná耶穌iáu tòa tī耶路撒冷；伊ê父母m̄知。"}},{"book":"路","chapter":2,"verse":44,"versions":{"unv":"以為他在同行的人中間，走了一天的路程，就在親族和熟識的人中找他，","bklcl":"Phah-sǹg I tī tâng kiâⁿ ê lâng ê tiong-kan, kiâⁿ chi̍t ji̍t ê lō͘-chām; chiah tī chhin-chhek kap saⁿ-bat ê lâng ê tiong-kan chhē I.","tghg":"拍算伊佇同行的人的中間，行一日的路站，才佇親戚及相識(saⁿ-bat)的人的中間尋伊，","bklhl":"phah算伊tī同行ê人ê中間，行一日ê路站；chiah tī親戚kap相識ê人ê中間chhē伊。"}},{"book":"路","chapter":2,"verse":45,"versions":{"unv":"既找不著，就回耶路撒冷去找他。","bklcl":"Chhē bô tio̍h, chiū tò-tńg khì Iâ-lō͘-sat-léng chhē I.","tghg":"尋無著，就倒轉去耶路撒冷尋伊。","bklhl":"Chhē無tio̍h，就倒tńg去耶路撒冷chhē伊。"}},{"book":"路","chapter":2,"verse":46,"versions":{"unv":"過了三天，就遇見他在殿裡，坐在教師中間，一面聽，一面問。","bklcl":"Saⁿ ji̍t āu chhē-tio̍h I tī tiān-ni̍h, chē tī hiah-ê sian-siⁿ ê tiong-kan, iā teh thiaⁿ, iā teh mn̄g.","tghg":"三日後，尋著伊佇殿裡，坐佇許個先生的中間，也啲聽，也啲問。","bklhl":"三日後chhē-tio̍h伊tī殿裡，坐tī hiah-ê先生ê中間，也teh聽，也teh問。"}},{"book":"路","chapter":2,"verse":47,"versions":{"unv":"凡聽見他的，都希奇他的聰明和他的應對。","bklcl":"Thiaⁿ I ê lâng lóng kî-koài I ê chhang-miâ kap I ê ìn-tap.","tghg":"聽伊的人，攏奇怪伊的聰明及伊的應答。","bklhl":"聽伊ê人lóng奇怪伊ê聰明kap伊ê應答。"}},{"book":"路","chapter":2,"verse":48,"versions":{"unv":"他父母看見就很希奇。他母親對他說：「我兒！為甚麼向我們這樣行呢？看哪，你父親和我傷心來找你！」","bklcl":"Pē-bú khòaⁿ-kìⁿ I chiū gông-ngia̍h; I ê lāu-bú tùi I kóng, Kiáⁿ ah, lí siáⁿ-sū án-ni khoán-thāi goán? lí khòaⁿ, lí ê pē kap góa siong-sim chhē lí.","tghg":"父母看見伊就卬愕。伊的老母對伊講：「子啊！你啥事按呢款待阮？你看，你的父及我傷心尋你！」","bklhl":"父母看見伊就gông-ngia̍h；伊ê老母對伊講，Kiáⁿ ah，你啥事án-ni款待阮？你看，你ê父kap我傷心chhē你。"}},{"book":"路","chapter":2,"verse":49,"versions":{"unv":"耶穌說：「為甚麼找我呢？豈不知我應當以我父的事為念嗎（或譯：豈不知我應當在我父的家裡嗎）？」","bklcl":"I kā in kóng, Siáⁿ-sū chhē góa? Kiám m̄ chai góa eng-kai tī góa ê Pē ê chhù mah?","tghg":"伊給𪜶講：「啥事尋我？豈呣知我應該佇我的父的厝嗎？」","bklhl":"伊kā in講，啥事chhē我？Kiám m̄知我應該tī我ê父ê厝mah？"}},{"book":"路","chapter":2,"verse":50,"versions":{"unv":"他所說的這話，他們不明白。","bklcl":"In bōe hiáu-tit I só͘ kā in kóng ê ōe.","tghg":"𪜶𣍐曉得(hiáu-tit)，伊所給𪜶講的話。","bklhl":"In bōe曉得伊所kā in講ê話。"}},{"book":"路","chapter":2,"verse":51,"versions":{"unv":"他就同他們下去，回到拿撒勒，並且順從他們。他母親把這一切的事都存在心裡。","bklcl":"Iâ-so͘ chiū kap in lo̍h-khì kàu Ná-sat-le̍k, lâi sêng-sūn in. I ê lāu-bú chiong chiah-ê ōe lóng kì tī sim-ni̍h.","tghg":"耶穌就及𪜶落去，到拿撒勒，來承順𪜶。伊的老母將諸個話攏記佇心裡。","bklhl":"耶穌就kap in落去到拿撒勒，來承順in。伊ê老母將chiah ê話lóng記tī心裡。"}},{"book":"路","chapter":2,"verse":52,"versions":{"unv":"耶穌的智慧和身量（或譯：年紀），並　神和人喜愛他的心，都一齊增長。","bklcl":"Iâ-so͘ ê tì-hūi kap nî-hè ná ke-thiⁿ, Siōng-tè kap lâng ná thiàⁿ I.","tghg":"耶穌的智慧及年歲愈加添，上帝及人愈疼伊。","bklhl":"耶穌ê智慧kap年歲ná加添，上帝kap人ná疼伊。"}}]