[{"book":"路","chapter":19,"verse":1,"versions":{"unv":"耶穌進了耶利哥，正經過的時候，","bklcl":"Iâ-so͘ ji̍p Iâ-lī-ko, teh kè-khì ê sî,","tghg":"耶穌入耶利哥，啲過去的時，","bklhl":"耶穌入耶利哥，teh過去ê時，"}},{"book":"路","chapter":19,"verse":2,"versions":{"unv":"有一個人名叫撒該，作稅吏長，是個財主。","bklcl":"ū chi̍t lâng miâ kiò Sat-kai, sī chòe thiu-hiòng ê thâu-lâng, iā sī hó-gia̍h.","tghg":"有一人名叫撒該，是做抽餉的頭人，也是好額。","bklhl":"有一人名叫撒該，是做抽餉ê頭人，也是好額。"}},{"book":"路","chapter":19,"verse":3,"versions":{"unv":"他要看看耶穌是怎樣的人；只因人多，他的身量又矮，所以不得看見，","bklcl":"I ài beh khòaⁿ Iâ-so͘ sī sím-mi̍h lâng, nā-sī lâng chōe, khòaⁿ bōe tio̍h, in-ūi i seng-khu óe-sòe.","tghg":"伊愛欲看耶穌是甚麼人；若是人多，看𣍐著，因為伊身軀矮細，","bklhl":"伊ài beh看耶穌是甚麼人，但是人chōe，看bōe tio̍h，因為伊身軀矮細。"}},{"book":"路","chapter":19,"verse":4,"versions":{"unv":"就跑到前頭，爬上桑樹，要看耶穌，因為耶穌必從那裡經過。","bklcl":"Chiū cháu chòe chêng, peh-chiūⁿ sng-châi chhiū, beh khòaⁿ I; in-ūi Iâ-so͘ beh tùi hia kè.","tghg":"就走做前，絔(peh)上桑材(sng-châi)樹，欲看伊，因為耶穌欲對遐過。","bklhl":"就走做前，peh上桑châi樹，beh看伊；因為耶穌beh tùi hia過。"}},{"book":"路","chapter":19,"verse":5,"versions":{"unv":"耶穌到了那裡，抬頭一看，對他說：「撒該，快下來！今天我必住在你家裡。」","bklcl":"Iâ-so͘ kàu hit ūi, kia̍h thâu khòaⁿ i kóng, Sat-kai kín-kín lo̍h-lâi, in-ūi kin-á-ji̍t góa tek-khak tio̍h tiàm lí ê ke.","tghg":"耶穌到彼位，攑頭看伊，講：「撒該，緊緊落來！因為今仔日我的確著踮(tiàm)你的家。」","bklhl":"耶穌到hit位，kia̍h頭看伊講，撒該緊緊落來，因為今á日我的確tio̍h tiàm你ê家。"}},{"book":"路","chapter":19,"verse":6,"versions":{"unv":"他就急忙下來，歡歡喜喜地接待耶穌。","bklcl":"Chiū kín-kín lo̍h-lâi, hoaⁿ-hí chiap-la̍p I.","tghg":"就緊緊落來，歡喜接納伊。","bklhl":"就緊緊落來，歡喜接納伊。"}},{"book":"路","chapter":19,"verse":7,"versions":{"unv":"眾人看見，都私下議論說：「他竟到罪人家裡去住宿。」","bklcl":"Chèng lâng khòaⁿ-kìⁿ, nga̍uh-nga̍uh-liām kóng, I ji̍p khì hioh tī pháiⁿ lâng ê chhù.","tghg":"眾人看見，耦耦唸(nga̍uh-nga̍uh-liām)講：「伊入去歇佇歹人的厝。」","bklhl":"眾人看見，nga̍uh-nga̍uh念講，伊入去歇tī pháiⁿ人ê厝。"}},{"book":"路","chapter":19,"verse":8,"versions":{"unv":"撒該站著對主說：「主啊，我把所有的一半給窮人；我若訛詐了誰，就還他四倍。」","bklcl":"Sat-kai khiā-teh, tùi Chú kóng, Chú ah, góa chiong só͘ ū ê chi̍t pòaⁿ hō͘ sòng-hiong lâng; nā sī bat oaiⁿ sím-mi̍h lâng, chiū chiong sì-pē pê i.","tghg":"撒該徛啲對主講：「主啊，我將所有的一半互喪鄉人；若是曾彎甚麼人，就將四倍賠伊。」","bklhl":"撒該khiā-teh，對主講，主ah，我將所有ê一半hō͘ sòng-hiong人；若是bat歪甚麼人，就將四倍賠伊。"}},{"book":"路","chapter":19,"verse":9,"versions":{"unv":"耶穌說：「今天救恩到了這家，因為他也是亞伯拉罕的子孫。","bklcl":"Iâ-so͘ tùi i kóng, Kin-á-ji̍t chín-kiù kàu tī chit ê ke; ūi-tio̍h i iā sī A-pek-la̍h-hán ê kiáⁿ-sun.","tghg":"耶穌對伊講：「今仔日拯救到佇此個家，為著伊也是亞伯拉罕的子孫。","bklhl":"耶穌對伊講，今á日拯救到tī chit ê家；為tio̍h伊也是亞伯拉罕ê kiaⁿ孫。"}},{"book":"路","chapter":19,"verse":10,"versions":{"unv":"人子來，為要尋找、拯救失喪的人。」","bklcl":"In-ūi Jîn-chú kàu, sī beh chhē sit-lo̍h ê, lâi kiù i.","tghg":"因為人子到，是欲尋失落的，來救伊。」","bklhl":"因為人子到，是beh chhē失落ê，來救伊。"}},{"book":"路","chapter":19,"verse":11,"versions":{"unv":"眾人正在聽見這些話的時候，耶穌因為將近耶路撒冷，又因他們以為　神的國快要顯出來，就另設一個比喻，說：","bklcl":"In thiaⁿ-kìⁿ chiah-ê ōe ê sî, Iâ-so͘ koh siat chi̍t ê phì-jū, sī in-ūi I í-keng kūn Iâ-lō͘-sat-léng, in iā phah-sǹg Siōng-tè ê kok beh liâm-piⁿ hián-bêng.","tghg":"𪜶聽見諸個話的時，耶穌閣設一個譬喻，是因為伊已經近耶路撒冷，𪜶也拍算上帝的國欲連鞭顯明，","bklhl":"In聽見chiah ê話ê時，耶穌koh設一个譬喻，是因為伊已經近耶路撒冷，in也phah算上帝ê國beh liâm-piⁿ顯明。"}},{"book":"路","chapter":19,"verse":12,"versions":{"unv":"「有一個貴冑往遠方去，要得國回來，","bklcl":"I chiū kóng, Ū chi̍t ê chun-kùi ê lâng khì hn̄g-hn̄g ê só͘-chāi beh siū hong lâi tit-tio̍h kok, chiah tò-tńg lâi.","tghg":"伊就講：「有一個尊貴的人去遠遠的所在，欲受封來得著國才倒轉來，","bklhl":"伊就講，有一个尊貴ê人去遠遠ê所在beh受封來得tio̍h國，chiah 倒tńg來。"}},{"book":"路","chapter":19,"verse":13,"versions":{"unv":"便叫了他的十個僕人來，交給他們十錠（錠：原文是彌拿，一彌拿約銀十兩）銀子，說：『你們去做生意，直等我回來。』","bklcl":"Chiū kiò i cha̍p ê lô͘-po̍k, ēng gûn cha̍p kun hō͘ in, tùi in kóng, Khì chòe seng-lí kàu góa tò-lâi.","tghg":"就叫伊十個奴僕，用銀十斤互𪜶，對𪜶講：『去做生理，到我倒來。』","bklhl":"就叫伊十個奴僕，用銀十斤hō͘ in，對in講，去做seng-lí到我tò來。"}},{"book":"路","chapter":19,"verse":14,"versions":{"unv":"他本國的人卻恨他，打發使者隨後去，說：『我們不願意這個人作我們的王。』","bklcl":"Chóng-sī i pún-kok ê peh-sìⁿ oàn-hūn i, chhe sù-chiá tè-āu khì kóng, Goán m̄ ài chit lâng chòe goán ê ông.","tghg":"總是伊本國的百姓怨恨伊，差使者隨後去，講：『阮呣愛此人做阮的王。』","bklhl":"總是伊本國ê百姓怨恨伊，差使者tè後去講，阮m̄ ài chit人做阮ê王。"}},{"book":"路","chapter":19,"verse":15,"versions":{"unv":"他既得國回來，就吩咐叫那領銀子的僕人來，要知道他們做生意賺了多少。","bklcl":"I tit-tio̍h kok tò-tńg lâi, chiū hoan-hù kiò hiah-ê tùi i niá gûn ê lô͘-po̍k lâi, ài beh chai in chòe seng-lí só͘ thàn ê.","tghg":"伊得著國倒轉來，就吩咐叫許個對伊領銀的奴僕來，愛欲知𪜶做生理所趁的。","bklhl":"伊得tio̍h國倒tńg來，就吩咐叫hiah-ê對伊領銀ê奴僕來，ài beh知in做seng-lí所thàn ê。"}},{"book":"路","chapter":19,"verse":16,"versions":{"unv":"頭一個上來，說：『主啊，你的一錠銀子已經賺了十錠。』","bklcl":"Thâu-chi̍t-ê lâi i ê bīn-chêng kóng, Chú ah, lí chi̍t kun ê gûn í-keng thàn cha̍p kun lah.","tghg":"頭一個來伊的面前，講：『主啊，你一斤的銀已經趁十斤啦。』","bklhl":"頭一个來伊ê面前講，主ah，你一斤ê銀已經thàn十斤lah。"}},{"book":"路","chapter":19,"verse":17,"versions":{"unv":"主人說：『好！良善的僕人，你既在最小的事上有忠心，可以有權柄管十座城。』","bklcl":"I kā i kóng, Hó ah, hó ê lô͘-po̍k, in-ūi lí tī chì sió-khóa ê sū í-keng chīn-tiong, taⁿ hō͘ lí koán cha̍p ê siâⁿ.","tghg":"伊給伊講：『好啊！好的奴僕，因為你佇至小可的事已經盡忠，今互你管十個城。』","bklhl":"伊kā伊講，好ah，好ê奴僕，因為你tī至sió-khóa ê事已經盡忠，taⁿ hō͘你管十個城。"}},{"book":"路","chapter":19,"verse":18,"versions":{"unv":"第二個來，說：『主啊，你的一錠銀子已經賺了五錠。』","bklcl":"Hit ê tē jī ê lâi kóng, Chú ah, lí chi̍t kun ê gûn í-keng tit-tio̍h gō͘ kun lah.","tghg":"彼個第二個來，講：『主啊，你一斤的銀已經得著五斤啦。』","bklhl":"Hit-ê第二個來講，主ah，你一斤ê銀已經得tio̍h五斤lah。"}},{"book":"路","chapter":19,"verse":19,"versions":{"unv":"主人說：『你也可以管五座城。』","bklcl":"I iā kā i kóng, Hō͘ lí iā koán gō͘ ê siâⁿ.","tghg":"伊也給伊講：『互你也管五個城。』","bklhl":"伊也kā伊講，hō͘你也管五個城。"}},{"book":"路","chapter":19,"verse":20,"versions":{"unv":"又有一個來說：『主啊，看哪，你的一錠銀子在這裡，我把它包在手巾裡存著。","bklcl":"Koh chi̍t ê lâi kóng, Chú ah, lí khòaⁿ, lí chi̍t kun ê gûn tī chia, góa ēng chhiú-kun pau khǹg-teh;","tghg":"閣一個來講：『主啊，你看，你一斤的銀佇遮，我用手巾包囥啲(khǹg-teh)。","bklhl":"Koh一个來講，主ah，你看，你一斤ê銀tī chia，我用手巾包khǹg-teh；"}},{"book":"路","chapter":19,"verse":21,"versions":{"unv":"我原是怕你，因為你是嚴厲的人；沒有放下的，還要去拿，沒有種下的，還要去收。』","bklcl":"in-ūi góa kiaⁿ lí, lí sī giâm-ha̍t ê lâng, the̍h só͘ bô hē ê, koah só͘ bô iā ê.","tghg":"因為我驚你，你是嚴愒(giâm-ha̍t)的人；提所無下的，割所無撒(iā)的。』","bklhl":"因為我驚你，你是嚴核ê人，the̍h所無hē ê，割所無掖ê。"}},{"book":"路","chapter":19,"verse":22,"versions":{"unv":"主人對他說：『你這惡僕，我要憑你的口定你的罪。你既知道我是嚴厲的人，沒有放下的，還要去拿，沒有種下的，還要去收，","bklcl":"I kā i kóng, Pháiⁿ ê lô͘-po̍k ah, chiū lí só͘ kóng ê góa beh gí-toàn lí.  Lí kì-jiân chai góa sī giâm-ha̍t ê lâng, the̍h só͘ bô hē ê, koah só͘ bô iā ê;","tghg":"伊給伊講：『歹的奴僕啊，就你所講的我欲擬斷你。你既然知我是嚴愒的人，提所無下的，割所無撒的，","bklhl":"伊kā伊講，Pháiⁿ ê奴僕ah，就你所講ê我beh擬斷你。你既然知我是嚴核ê人，the̍h所無hē ê，割所無掖ê；"}},{"book":"路","chapter":19,"verse":23,"versions":{"unv":"為甚麼不把我的銀子交給銀行，等我來的時候，連本帶利都可以要回來呢？』","bklcl":"siáⁿ-sū m̄ chiong góa ê gûn khì lok tī chîⁿ-tiàm, kàu góa lâi ê sî, thang liân hit ê lī-sek sòa the̍h?","tghg":"啥事呣將我的銀去橐(lok)佇錢店，到我來的時，通連彼個利息續提。』","bklhl":"啥事m̄將我ê銀去lok tī錢店，到我來ê時，thang連hit ê利息續the̍h？"}},{"book":"路","chapter":19,"verse":24,"versions":{"unv":"就對旁邊站著的人說：『奪過他這一錠來，給那有十錠的。』","bklcl":"Chiū kā piⁿ-á khiā ê lâng kóng, Chiong i chi̍t kun ê gûn kā i the̍h-lâi, hō͘ hit ê ū cha̍p kun ê.","tghg":"就給邊仔徛的人講：『將伊一斤的銀給伊提來，互彼個有十斤的。』","bklhl":"就kā邊á khiā ê人講，將伊一斤ê銀kā伊the̍h來，hō͘ hit ê有十斤ê。"}},{"book":"路","chapter":19,"verse":25,"versions":{"unv":"他們說：『主啊，他已經有十錠了。』","bklcl":"In kā i kóng, Chú ah, i ū cha̍p kun lah.","tghg":"𪜶給伊講：『主啊，伊有十斤啦。』","bklhl":"In kā伊講，主ah，伊有十斤lah。"}},{"book":"路","chapter":19,"verse":26,"versions":{"unv":"主人說：『我告訴你們，凡有的，還要加給他；沒有的，連他所有的也要奪過來。","bklcl":"Góa kā lín kóng, Kìⁿ-nā ū-ê beh hō͘ i; bô-ê, liân i só͘ ū ê iā beh kā i the̍h-khì.","tghg":"『我給恁講，見若有的，欲互伊；無的，連伊所有的也欲給伊提去。","bklhl":"我kā lín講，見若有ê beh hō͘伊；無ê，連伊所有ê也beh kā伊the̍h去。"}},{"book":"路","chapter":19,"verse":27,"versions":{"unv":"至於我那些仇敵，不要我作他們王的，把他們拉來，在我面前殺了吧！』」","bklcl":"Nā-sī góa hiah-ê tùi-te̍k, m̄ ài góa chòe in ê ông ê, tio̍h thoa in lâi, tī góa ê bīn-chêng thâi-sí in.","tghg":"若是我許個對敵，呣愛我做𪜶的王的，著拖𪜶來，佇我的面前刣死𪜶！』」","bklhl":"但是我hiah-ê對敵，m̄ ài我做in ê王ê，tio̍h拖in來，tī我ê面前刣死in。"}},{"book":"路","chapter":19,"verse":28,"versions":{"unv":"耶穌說完了這話，就在前面走，上耶路撒冷去。","bklcl":"Iâ-so͘ kóng soah, chìn-chêng kiâⁿ, chiūⁿ Iâ-lō͘-sat-léng.","tghg":"耶穌講息，進前行，上耶路撒冷。","bklhl":"耶穌講soah，進前行，上耶路撒冷。"}},{"book":"路","chapter":19,"verse":29,"versions":{"unv":"將近伯法其和伯大尼，在一座山名叫橄欖山那裡，就打發兩個門徒，說：","bklcl":"Kiâⁿ kūn Pek-hoat-kî kap Pek-tāi-nî, tī hit-ê miâ kiò Kaⁿ-ná ê soaⁿ, chiū chhe nn̄g ê ha̍k-seng, kóng,","tghg":"行近伯法其及伯大尼，佇彼個名叫橄欖的山，就差二個學生，講：","bklhl":"行近Pek-hoat-kî kap 伯大尼，tī hit ê名叫橄欖ê山，就差兩個學生，講，"}},{"book":"路","chapter":19,"verse":30,"versions":{"unv":"「你們往對面村子裡去，進去的時候，必看見一匹驢駒拴在那裡，是從來沒有人騎過的，可以解開牽來。","bklcl":"Lín khì tùi-bīn ê hiuⁿ-siā, ji̍p-khì ê sî beh tú-tio̍h chi̍t chiah lû-á pa̍k tī hia, iáu-bē bat ū lâng khiâ ê, tháu-khui kā i khan lâi.","tghg":"「恁去對面的鄉社，入去的時，欲抵著(tú-tio̍h)一隻驢仔縛佇遐，猶未曾有人騎的，解開給伊牽來。","bklhl":"lín去對面ê鄉社，入去ê時beh tú-tio̍h一隻驢á縛tī hia，iáu-bē bat有人騎ê，tháu開kā伊牽來。"}},{"book":"路","chapter":19,"verse":31,"versions":{"unv":"若有人問為甚麼解牠，你們就說：『主要用牠。』」","bklcl":"Nā ū lâng mn̄g lín, Tháu lû beh siáⁿ-sū? lín tio̍h kóng, Chú khiàm-ēng i.","tghg":"若有人問恁解驢欲啥事？恁著講：『主欠用伊。』」","bklhl":"若有人問lín，Tháu驢beh啥事？lín tio̍h講，主欠用伊。"}},{"book":"路","chapter":19,"verse":32,"versions":{"unv":"打發的人去了，所遇見的正如耶穌所說的。","bklcl":"Só͘ chhe ê lâng khì, kó-jiân tú-tio̍h chiàu I só͘ kā in kóng ê.","tghg":"所差的人去，果然(kó-jiân)抵著照伊所給𪜶講的。","bklhl":"所差ê人去，果然tú-tio̍h照伊所kā in講ê。"}},{"book":"路","chapter":19,"verse":33,"versions":{"unv":"他們解驢駒的時候，主人問他們說：「解驢駒做甚麼？」","bklcl":"Tháu lû-á ê sî, chú-lâng tùi in kóng, Tháu lû-á beh siáⁿ-sū?","tghg":"解驢仔的時，主人對𪜶講：「解驢仔欲啥事？」","bklhl":"Tháu驢á ê時，主人對in講，Tháu驢á beh啥事？"}},{"book":"路","chapter":19,"verse":34,"versions":{"unv":"他們說：「主要用牠。」","bklcl":"In kóng, Chú khiàm-ēng i.","tghg":"𪜶講：「主欠用伊。」","bklhl":"In講，主欠用伊。"}},{"book":"路","chapter":19,"verse":35,"versions":{"unv":"他們牽到耶穌那裡，把自己的衣服搭在上面，扶著耶穌騎上。","bklcl":"Chiū khan i chiū-kūn Iâ-so͘; chiong in ê saⁿ phoa̍h tī lû-á téng, hû Iâ-so͘ khiâ i.","tghg":"就牽伊就近耶穌，將𪜶的衫披(phoa̍h)佇驢仔頂，扶耶穌騎伊。","bklhl":"就牽伊就近耶穌；將in ê衫phoa̍h tī驢á頂，扶耶穌騎伊。"}},{"book":"路","chapter":19,"verse":36,"versions":{"unv":"走的時候，眾人把衣服鋪在路上。","bklcl":"I kiâⁿ ê sî, lâng ēng in ê saⁿ pho͘ tī lō͘-ni̍h.","tghg":"伊行的時，人用𪜶的衫舖佇路裡。","bklhl":"伊行ê時，人用in ê衫鋪tī路裡。"}},{"book":"路","chapter":19,"verse":37,"versions":{"unv":"將近耶路撒冷，正下橄欖山的時候，眾門徒因所見過的一切異能，都歡樂起來，大聲讚美　神，","bklcl":"Í-keng kūn, beh lo̍h Kaⁿ-ná soaⁿ, kui tīn ê ha̍k-seng chiū hoaⁿ-hí, tōa siaⁿ o-ló Siōng-tè, ūi-tio̍h só͘ khòaⁿ-kìⁿ lóng-chóng ê koân-lêng;","tghg":"已經近，欲落橄欖山，歸陣的學生就歡喜，大聲謳咾上帝，為著所看見攏總的權能，","bklhl":"已經近，beh落橄欖山，kui陣ê學生就歡喜，大聲o-ló上帝，為tio̍h所看見lóng總ê權能；"}},{"book":"路","chapter":19,"verse":38,"versions":{"unv":"說：奉主名來的王是應當稱頌的！在天上有和平；在至高之處有榮光。","bklcl":"kóng, Tī Chú ê miâ lâi ê ông, eng-kai tit-tio̍h o-ló, tī thiⁿ-ni̍h hô-pêng, tī chì-koâiⁿ ê ūi êng-kng.","tghg":"講：佇主的名來的王應該得著謳咾！佇天裡和平；佇至高的位榮光。","bklhl":"講，Tī主ê名來ê王，應該得tio̍h o-ló，tī天裡和平，tī至koân ê位榮光。"}},{"book":"路","chapter":19,"verse":39,"versions":{"unv":"眾人中有幾個法利賽人對耶穌說：「夫子，責備你的門徒吧！」","bklcl":"Chèng lâng tiong ū kúi-nā ê Hoat-lī-sài lâng tùi I kóng, Sian-siⁿ ah, tio̍h chek-pī lí ê ha̍k-seng.","tghg":"眾人中有幾若個法利賽人對伊講：「先生啊，著責備你的學生！」","bklhl":"眾人中有幾nā ê法利賽人對伊講，先生ah，tio̍h責備你ê學生。"}},{"book":"路","chapter":19,"verse":40,"versions":{"unv":"耶穌說：「我告訴你們，若是他們閉口不說，這些石頭必要呼叫起來。」","bklcl":"I ìn kóng, Góa kā lín kóng, in nā chēng-chēng, hiah-ê chio̍h-thâu beh âu-kiò.","tghg":"伊應講：「我給恁講，𪜶若靜靜，許個石頭欲喉叫。」","bklhl":"伊應講，我kā lín講，in若靜靜，hiah-ê石頭beh喉叫。"}},{"book":"路","chapter":19,"verse":41,"versions":{"unv":"耶穌快到耶路撒冷，看見城，就為它哀哭，","bklcl":"Í-keng kūn, khòaⁿ-kìⁿ siâⁿ chiū ūi-tio̍h i thî-khàu, kóng,","tghg":"已經近，看見城，就為著伊啼哭，","bklhl":"已經近，看見城就為tio̍h伊啼哭，講，"}},{"book":"路","chapter":19,"verse":42,"versions":{"unv":"說：「巴不得你在這日子知道關係你平安的事；無奈這事現在是隱藏的，叫你的眼看不出來。","bklcl":"Siat-sú lí tī chit ji̍t nā chai koan-hē pêng-an ê sū! chóng-sī taⁿ tùi lí ê ba̍k-chiu ún-ba̍t.","tghg":"講：「設使你佇此日若知關係平安的事；總是今對你的目睭隱密。","bklhl":"設使你tī chit日若知關係平安ê事！總是taⁿ對你ê目睭隱密。"}},{"book":"路","chapter":19,"verse":43,"versions":{"unv":"因為日子將到，你的仇敵必築起土壘，周圍環繞你，四面困住你，","bklcl":"In-ūi sî-ji̍t beh kàu, lí ê tùi-te̍k beh chiu-ûi khí thô͘-siâⁿ lâi ûi lí, sì-bīn khùn-khó͘ lí;","tghg":"因為時日欲到，你的對敵欲周圍起土城，來圍你，四面困苦你，","bklhl":"因為時日beh到，你ê對敵beh周圍起土城來圍你，四面困苦你；"}},{"book":"路","chapter":19,"verse":44,"versions":{"unv":"並要掃滅你和你裡頭的兒女，連一塊石頭也不留在石頭上，因你不知道眷顧你的時候。」","bklcl":"koh beh hō͘ lí kap lí lāi-tiong ê kiáⁿ-jî lóng tó tōe; bô lâu nn̄g tè chio̍h saⁿ-tha̍h; in-ūi lí m̄ chai koàn-kò͘ lí ê ji̍t.","tghg":"閣欲互你及你內中的子兒攏倒地，無留二塊石相褡(saⁿ-tha̍h)，因為你呣知眷顧(koàn-kò͘)你的日。」","bklhl":"koh beh hō͘你kap你內中ê kiáⁿ兒lóng倒地；無留兩塊石相疊；因為你m̄知眷顧你ê日。"}},{"book":"路","chapter":19,"verse":45,"versions":{"unv":"耶穌進了殿，趕出裡頭做買賣的人，","bklcl":"Í-keng ji̍p tiān-tn̂g, chiū kóaⁿ-chhut hiah-ê bōe mi̍h ê;","tghg":"已經入殿堂，就趕出許個賣物的，","bklhl":"已經入殿堂，就趕出hiah-ê賣物ê；"}},{"book":"路","chapter":19,"verse":46,"versions":{"unv":"對他們說：「經上說：我的殿必作禱告的殿，你們倒使它成為賊窩了。」","bklcl":"kā in kóng, Ū kì-chài kóng, Góa ê chhù beh chòe kî-tó ê chhù, nā-sī lín hō͘ i chòe chha̍t-siū.","tghg":"給𪜶講：「有記載講：我的厝欲做祈禱的厝，若是恁互伊做賊巢(chha̍t-siū.)。」","bklhl":"kā in講，有記載講，我ê厝beh做祈禱ê厝，但是lín hō͘伊做賊巢。"}},{"book":"路","chapter":19,"verse":47,"versions":{"unv":"耶穌天天在殿裡教訓人。祭司長和文士與百姓的尊長都想要殺他，","bklcl":"Iâ-so͘ ji̍t-ji̍t tī tiān-ni̍h kà-sī lâng.  Chiah-ê chè-si-thâu keng-ha̍k-sū í-ki̍p peh-sìⁿ ê sī-tōa kè-bô͘ beh bia̍t I;","tghg":"耶穌日日佇殿裡教示人。諸個祭司頭經學士以及百姓的序大計謀欲滅伊，","bklhl":"耶穌日日tī殿裡教示人。Chiah-ê祭司頭、經學士以及百姓ê序大計謀beh滅伊；"}},{"book":"路","chapter":19,"verse":48,"versions":{"unv":"但尋不出法子來，因為百姓都側耳聽他。","bklcl":"chóng-sī chhē bô pō͘, in-ūi peh-sìⁿ lóng tì-ì thiaⁿ I.","tghg":"總是尋無步，因為百姓攏致意聽伊。","bklhl":"總是chhē無步，因為百姓lóng致意聽伊。"}}]