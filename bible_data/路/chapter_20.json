[{"book":"路","chapter":20,"verse":1,"versions":{"unv":"有一天，耶穌在殿裡教訓百姓，講福音的時候，祭司長和文士並長老上前來，","bklcl":"Ū chi̍t ji̍t Iâ-so͘ tī tiān-ni̍h kà-sī peh-sìⁿ, thoân hok-im ê sî, hiah-ê chè-si-thâu keng-ha̍k-sū kap tiúⁿ-ló pek-óa lâi tùi I kóng,","tghg":"有一日，耶穌佇殿裡教示百姓，傳福音的時，許個祭司頭經學士及長老迫倚來，對伊講：","bklhl":"有一日耶穌tī殿裡教示百姓，傳福音ê時，hiah-ê祭司頭經學士kap長老逼óa來對伊講，"}},{"book":"路","chapter":20,"verse":2,"versions":{"unv":"問他說：「你告訴我們，你仗著甚麼權柄做這些事？給你這權柄的是誰呢？」","bklcl":"Tio̍h kā goán kóng, Lí ēng sím-mi̍h koân kiâⁿ chiah-ê sū?  koh ēng chit ê koân hō͘ lí ê sī chī-chūi?","tghg":"「著給阮講，你用甚麼權行諸個事？閣用此個權互你的是是誰？」","bklhl":"Tio̍h kā阮講，你用甚麼權行chiah ê事？koh用chit ê權hō͘你ê是是誰？"}},{"book":"路","chapter":20,"verse":3,"versions":{"unv":"耶穌回答說：「我也要問你們一句話，你們且告訴我。","bklcl":"I ìn kóng, Góa iā mn̄g lín chi̍t kù ōe, lín kā góa kóng,","tghg":"伊應講：「我也問恁一句話，恁給我講。","bklhl":"伊應講，我也問lín一句話，lín kā我講，"}},{"book":"路","chapter":20,"verse":4,"versions":{"unv":"約翰的洗禮是從天上來的？是從人間來的呢？」","bklcl":"Iok-hān ê sóe-lé sī tùi thiⁿ á-sī tùi lâng ah?","tghg":"約翰的洗禮是對天？抑是對人啊？」","bklhl":"約翰ê洗禮是tùi天á是tùi人ah？"}},{"book":"路","chapter":20,"verse":5,"versions":{"unv":"他們彼此商議說：「我們若說『從天上來』，他必說：『你們為甚麼不信他呢？』","bklcl":"In saⁿ-kap gī-lūn kóng, Nā kóng, Tùi thiⁿ; I beh kóng, Án-ni, lín siáⁿ-sū m̄ sìn i?","tghg":"𪜶相及議論講：「若講『對天』，伊欲講：『按呢恁啥事呣信伊？』","bklhl":"In saⁿ-kap議論講，若講，Tùi thiⁿ；伊beh講，Án-ni，lín啥事m̄信伊？"}},{"book":"路","chapter":20,"verse":6,"versions":{"unv":"若說『從人間來』，百姓都要用石頭打死我們，因為他們信約翰是先知。」","bklcl":"Nā kóng, Tùi lâng, peh-sìⁿ lóng beh ēng chio̍h-thâu tìm lán; in-ūi peh-sìⁿ lóng chhim-sìn Iok-hān chòe sian-ti.","tghg":"若講『對人』，百姓攏欲用石頭擲咱，因為百姓攏深信約翰做先知。」","bklhl":"若講，Tùi人，百姓lóng beh用石頭tìm咱；因為百姓lóng深信約翰做先知。"}},{"book":"路","chapter":20,"verse":7,"versions":{"unv":"於是回答說：「不知道是從哪裡來的。」","bklcl":"In chiū ìn kóng, M̄ chai i sī tùi tá-lo̍h.","tghg":"𪜶就應講：「呣知伊是對叨落。」","bklhl":"In就應講，m̄知伊是tùi tá-lo̍h。"}},{"book":"路","chapter":20,"verse":8,"versions":{"unv":"耶穌說：「我也不告訴你們，我仗著甚麼權柄做這些事。」","bklcl":"Iâ-so͘ chiū kā in kóng, Góa iā bô beh kā lín kóng góa sī ēng sím-mi̍h koân kiâⁿ chiah-ê tāi-chì.","tghg":"耶穌就給𪜶講：「我也無欲給恁講我是用甚麼權行諸個代誌。」","bklhl":"耶穌就kā in講，我也無beh kā lín講我是用甚麼權行chiah ê tāi-chì。"}},{"book":"路","chapter":20,"verse":9,"versions":{"unv":"耶穌就設比喻對百姓說：「有人栽了一個葡萄園，租給園戶，就往外國去住了許久。","bklcl":"Iâ-so͘ chiū siat chit ê phì-jū tùi peh-sìⁿ kóng, Ū chi̍t lâng chai phû-tô hn̂g, cho͘ hō͘ tiān-hō͘, chiū khì pa̍t ūi kú-kú.","tghg":"耶穌就設此個譬喻對百姓講：「有一人栽(chai)葡萄園，租互佃戶(tiān-hō͘)，就去別位久久。","bklhl":"耶穌就設chit ê譬喻對百姓講，有一人栽葡萄園，租hō͘佃戶，就去別位久久。"}},{"book":"路","chapter":20,"verse":10,"versions":{"unv":"到了時候，打發一個僕人到園戶那裡去，叫他們把園中當納的果子交給他；園戶竟打了他，叫他空手回去。","bklcl":"Kàu kî chhe chi̍t ê lô͘-po̍k chiū-kūn tiān-hō͘, kah in chiong hn̂g-lāi ê ké-chí la̍p i; chóng-sī tiān-hō͘ phah i, hō͘ i khang-khang khì.","tghg":"到期，差一個奴僕就近佃戶，教𪜶將園內的果子(ké-chí)納伊；總是佃戶拍伊，互伊空空去。","bklhl":"到期差一个奴僕就近佃戶，kah in將園內ê果子納伊；總是佃戶phah伊，hō͘伊空空去。"}},{"book":"路","chapter":20,"verse":11,"versions":{"unv":"又打發一個僕人去，他們也打了他，並且凌辱他，叫他空手回去。","bklcl":"Koh chhe pa̍t ê lô͘-po̍k; in iā phah i, iā lêng-jio̍k i, hō͘ i khang-khang khì.","tghg":"閣差別個奴僕，𪜶也拍伊，也凌辱伊，互伊空空去。","bklhl":"Koh差別個奴僕；in也phah伊，也凌辱伊，hō͘伊空空去。"}},{"book":"路","chapter":20,"verse":12,"versions":{"unv":"又打發第三個僕人去，他們也打傷了他，把他推出去了。","bklcl":"Koh chhe tē saⁿ ê; in iā siong i, koh chhia i chhut-khì.","tghg":"閣差第三個，𪜶也傷伊，閣捙(chhia)伊出去。","bklhl":"Koh差第三個；in也傷伊，koh chhia伊出去。"}},{"book":"路","chapter":20,"verse":13,"versions":{"unv":"園主說：『我怎麼辦呢？我要打發我的愛子去，或者他們尊敬他。』","bklcl":"Hn̂g-chú chiū kóng, Góa beh cháiⁿ-iūⁿ chòe ah?  Góa beh chhe góa só͘ thiàⁿ ê kiáⁿ, in káⁿ ōe kèng i.","tghg":"園主就講：『我欲怎樣做啊？我欲差我所疼的子，𪜶敢會敬伊。』","bklhl":"園主就講，我beh怎樣做ah？我beh差我所疼ê kiáⁿ，in敢會敬伊。"}},{"book":"路","chapter":20,"verse":14,"versions":{"unv":"不料，園戶看見他，就彼此商量說：『這是承受產業的，我們殺他吧，使產業歸於我們！』","bklcl":"Nā-sī tiān-hō͘ khòaⁿ-kìⁿ i, chiū saⁿ-kap gī-lūn kóng, Chit-ê sī i sêng-chiap gia̍p ê kiáⁿ, lán lâi hāi-sí i, hō͘ hit ê gia̍p kui tī lán.","tghg":"若是佃戶看見伊，就相及議論講：『此個是伊承接業的子，咱來害死伊，互彼個業歸佇咱！』","bklhl":"但是佃戶看見伊，就saⁿ-kap議論講，chit ê是伊承接業ê kiáⁿ，咱來害死伊，hō͘ hit ê業歸tī咱。"}},{"book":"路","chapter":20,"verse":15,"versions":{"unv":"於是把他推出葡萄園外，殺了。這樣，葡萄園的主人要怎樣處治他們呢？","bklcl":"Chiū chhia i chhut hn̂g gōa, lâi hāi-sí i.  Hn̂g-chú beh cháiⁿ-iūⁿ lâi pān in ah?","tghg":"就捙伊出園外，來害死伊。園主欲怎樣來辦𪜶啊？","bklhl":"就chhia伊出園外，來害死伊園主beh怎樣來辦in ah？"}},{"book":"路","chapter":20,"verse":16,"versions":{"unv":"他要來除滅這些園戶，將葡萄園轉給別人。」聽見的人說：「這是萬不可的！」","bklcl":"I beh lâi bia̍t hiah-ê tiān-hō͘, chiong i ê hn̂g kau-tāi pa̍t lâng.  In thiaⁿ-kìⁿ chiū kóng, Bo̍h-tit ū án-ni.","tghg":"伊欲來滅許個佃戶，將伊的園交代別人。」𪜶聽見就講：「莫得有按呢！」","bklhl":"伊beh來滅hiah-ê佃戶，將伊ê園交帶別人。In聽見就講，莫得有án-ni。"}},{"book":"路","chapter":20,"verse":17,"versions":{"unv":"耶穌看著他們說：「經上記著：匠人所棄的石頭已作了房角的頭塊石頭。這是甚麼意思呢？","bklcl":"Iâ-so͘ khòaⁿ in chiū kóng, Só͘ kì-chài kóng,\tSai-hū só͘ khì-sak ê chio̍h, \tChiâⁿ-chòe chhù-kak-thâu ê chio̍h,","tghg":"耶穌看𪜶就講：「所記載講：師傅所棄拺的石，成做厝角頭的石。此句怎樣啊？","bklhl":"耶穌看in就講，所記載講，\t師傅所棄sak ê石，\t成做厝角頭ê石，"}},{"book":"路","chapter":20,"verse":18,"versions":{"unv":"凡掉在那石頭上的，必要跌碎；那石頭掉在誰的身上，就要把誰砸得稀爛。」","bklcl":"chit kù cháiⁿ-iūⁿ ah?  Kìⁿ-nā poa̍h-tó tī chit tè chio̍h téng ê teh-beh phòa kô͘-kô͘; hō͘ chit tè chio̍h teh i ê téng-bīn ê beh iù boa̍h-boa̍h.","tghg":"見若跋倒佇此塊石頂的，啲欲破糊糊；互此塊石壓伊的頂面的，欲幼末末(iù boa̍h-boa̍h)。」","bklhl":"chit句怎樣ah？見若跋倒tī chit塊石頂ê teh-beh破kô͘-kô͘；hō͘ chit塊石teh伊ê頂面ê beh幼boa̍h-boa̍h。"}},{"book":"路","chapter":20,"verse":19,"versions":{"unv":"文士和祭司長看出這比喻是指著他們說的，當時就想要下手拿他，只是懼怕百姓。","bklcl":"Hit sî hiah-ê keng-ha̍k-sū kap chè-si-thâu chai I chit ê phì-jū sī chí in lâi kóng, chiū ài beh hē chhiú lia̍h I, nā-sī kiaⁿ peh-sìⁿ.","tghg":"彼時許個經學士及祭司頭知伊此個譬喻是指𪜶來講，就愛欲下手掠伊，若是驚百姓。","bklhl":"Hit時hiah-ê經學士kap祭司頭知伊chit ê譬喻是指in來講，就ài beh下手掠伊，但是驚百姓。"}},{"book":"路","chapter":20,"verse":20,"versions":{"unv":"於是窺探耶穌，打發奸細裝作好人，要在他的話上得把柄，好將他交在巡撫的政權之下。","bklcl":"Chiū tng I, iā chhe sòe-choh ké-chòe gī lâng, beh lia̍h i ê ōe-phāng, thang chiong I kau-hù chóng-tok ê chèng-tī kap koân-pèng.","tghg":"就當伊，也差細作(sòe-choh)假做義人，欲掠伊的話縫，通將伊交付總督的政治及權柄。","bklhl":"就當伊，也差sòe-choh假做義人，beh掠伊ê話縫，thang將伊交付總督ê政治kap權柄。"}},{"book":"路","chapter":20,"verse":21,"versions":{"unv":"奸細就問耶穌說：「夫子，我們曉得你所講所傳都是正道，也不取人的外貌，乃是誠誠實實傳　神的道。","bklcl":"Chiū mn̄g I kóng, Sian-siⁿ ah, goán chai lí só͘ kóng só͘ kà-sī ê sī chèng-ti̍t, lí iā bô ēng gōa-māu chhú lâng, chiū-sī chin-si̍t ēng Siōng-tè ê lō͘ kà-sī lâng.","tghg":"就問伊講：「先生啊，阮知你所講所教示的是正直，你也無用外貌取人，就是真實用上帝的路教示人。","bklhl":"就問伊講，先生ah，阮知你所講所教示ê是正直，你也無用外貌取人，就是真實用上帝ê路教示人。"}},{"book":"路","chapter":20,"verse":22,"versions":{"unv":"我們納稅給該撒，可以不可以？」","bklcl":"Goán la̍p-sè hō͘ Kai-sat, ha̍p-gî á bô?","tghg":"阮納稅互該撒，合宜(ha̍p-gî)抑無？」","bklhl":"阮納稅hō͘該撒，合宜á無？"}},{"book":"路","chapter":20,"verse":23,"versions":{"unv":"耶穌看出他們的詭詐，就對他們說：","bklcl":"Nā-sī Iâ-so͘ chai in ê kan-chà, chiū tùi in kóng,","tghg":"若是耶穌知𪜶的奸詐，就對𪜶講：","bklhl":"但是耶穌知in ê奸詐，就對in講，"}},{"book":"路","chapter":20,"verse":24,"versions":{"unv":"「拿一個銀錢來給我看。這像和這號是誰的？」他們說：「是該撒的。」","bklcl":"Chiong chi̍t ê gûn-á hō͘ góa khòaⁿ.  Chit ê siōng kap hō sī chī-chūi ah?  In kóng, Kai-sat.","tghg":"「將一個銀仔互我看。此個像及號是是誰啊？」𪜶講：「該撒。」","bklhl":"將一个銀á hō͘我看。Chit ê像kap號是是誰 ah？In講，該撒。"}},{"book":"路","chapter":20,"verse":25,"versions":{"unv":"耶穌說：「這樣，該撒的物當歸給該撒，　神的物當歸給　神。」","bklcl":"I chiū kā in kóng, Án-ni, lín tio̍h chiong Kai-sat ê mi̍h la̍p hō͘ Kai-sat, chiong Siōng-tè ê mi̍h la̍p hō͘ Siōng-tè.","tghg":"伊就給𪜶講：「按呢，恁著將該撒的物納互該撒，將上帝的物納互上帝。」","bklhl":"伊就kā in講，Án-ni，lín tio̍h將該撒ê物納hō͘該撒，將上帝ê物納hō͘上帝。"}},{"book":"路","chapter":20,"verse":26,"versions":{"unv":"他們當著百姓，在這話上得不著把柄，又希奇他的應對，就閉口無言了。","bklcl":"In tng peh-sìⁿ ê bīn-chêng bōe-ōe lia̍h I ê ōe-phāng; koh kî-koài I ê ìn-tap, chiū chēng-chēng.","tghg":"𪜶當百姓的面前，𣍐會掠伊的話縫，閣奇怪伊的應答，就靜靜。","bklhl":"In當百姓ê面前bōe會掠伊ê話縫；koh奇怪伊ê應答，就靜靜。"}},{"book":"路","chapter":20,"verse":27,"versions":{"unv":"撒都該人常說沒有復活的事。有幾個來問耶穌說：","bklcl":"Ū Sat-thó͘-kai lâng, chiū-sī kóng lâng bô koh-oa̍h ê, kúi-nā ê chiū-kūn lâi mn̄g Iâ-so͘ kóng,","tghg":"有撒都該人就是講人無復活的。幾若個就近來問耶穌講：","bklhl":"有撒都該人，就是講人無koh活ê，幾nā ê就近來問耶穌講，"}},{"book":"路","chapter":20,"verse":28,"versions":{"unv":"「夫子！摩西為我們寫著說：『人若有妻無子就死了，他兄弟當娶他的妻，為哥哥生子立後。』","bklcl":"Sian-siⁿ ah, Mô͘-se ū kì lâi chí-sī goán kóng, Nā ū lâng, i ê hiaⁿ sí ū bó͘ iā bô kiáⁿ, i ê sió-tī tio̍h chhōa i ê bó͘, siⁿ kiáⁿ lâi sòa-chiap i ê hiaⁿ.","tghg":"「先生啊！摩西有記來指示阮講：『若有人，伊的兄死有某也無子，伊的小弟著娶伊的某，生子來續接伊的兄。』","bklhl":"先生ah，摩西有記來指示阮講，若有人，伊ê兄死有bó͘也無kiáⁿ，伊ê小弟tio̍h娶伊ê bó͘，生kiáⁿ來續接伊ê兄。"}},{"book":"路","chapter":20,"verse":29,"versions":{"unv":"有弟兄七人，第一個娶了妻，沒有孩子死了；","bklcl":"Án-ni, ū hiaⁿ-tī chhit lâng, tōa-ê chhōa bó͘, bô kiáⁿ chiū sí;","tghg":"按呢有兄弟七人，大的娶某，無子就死；","bklhl":"Án-ni，有兄弟七人，大ê娶bó͘，無kiáⁿ就死；"}},{"book":"路","chapter":20,"verse":30,"versions":{"unv":"第二個、第三個也娶過她；","bklcl":"tē jī ê tē saⁿ ê iā chhōa i;","tghg":"第二個、第三個也娶伊；","bklhl":"第二個、第三個也娶伊；"}},{"book":"路","chapter":20,"verse":31,"versions":{"unv":"那七個人都娶過她，沒有留下孩子就死了。","bklcl":"chhit ê lóng án-ni, bô lâu kiáⁿ chiū sí-khì.","tghg":"七個攏按呢，無留子就死去。","bklhl":"七個lóng án-ni，無留kiáⁿ就死去。"}},{"book":"路","chapter":20,"verse":32,"versions":{"unv":"後來婦人也死了。","bklcl":"Āu-lâi hū-jîn-lâng iā sí.","tghg":"後來婦仁人也死。","bklhl":"後來婦人人也死。"}},{"book":"路","chapter":20,"verse":33,"versions":{"unv":"這樣，當復活的時候，她是哪一個的妻子呢？因為他們七個人都娶過她。」","bklcl":"Án-ni, tī koh-oa̍h ê sî, chit ê hū-jîn-lâng beh chòe in tiong-kan tá-lo̍h chi̍t-ê ê bó͘? in-ūi chí chhit lâng lóng ū chhōa i chòe bó͘.","tghg":"按呢，佇復活的時，此個婦仁人欲做𪜶中間叨落一個的某？因為此七人攏有娶伊做某。」","bklhl":"Án-ni，tī koh活ê時，chit ê婦人人beh做in中間tá-lo̍h一个ê bó͘？因為chit七人lóng有娶伊做bó͘。"}},{"book":"路","chapter":20,"verse":34,"versions":{"unv":"耶穌說：「這世界的人有娶有嫁；","bklcl":"Iâ-so͘ kā in kóng, Chit sè-kài ê lâng ū kè ū chhōa;","tghg":"耶穌給𪜶講：「此世界的人有嫁有娶；","bklhl":"耶穌kā in講，Chit世界ê人有嫁有娶；"}},{"book":"路","chapter":20,"verse":35,"versions":{"unv":"惟有算為配得那世界，與從死裡復活的人也不娶也不嫁；","bklcl":"nā-sī sǹg chòe ōe kham-tit tit-tio̍h hit ê sè-kài, iā tùi sí-lâng tiong koh-oa̍h ê, chiū bô kè bô chhōa;","tghg":"若是算做會堪得得著彼個世界，也對死人中復活的就無嫁無娶；","bklhl":"但是算做能堪得得tio̍h hit ê世界，也tùi死人中koh活ê，就無嫁無娶；"}},{"book":"路","chapter":20,"verse":36,"versions":{"unv":"因為他們不能再死，和天使一樣；既是復活的人，就為　神的兒子。","bklcl":"in-ūi iā bōe-ōe koh sí; sī chhin-chhiūⁿ thiⁿ-sài chi̍t iūⁿ; í-keng chòe koh-oa̍h ê lâng, chiū chòe Siōng-tè ê kiáⁿ.","tghg":"因為也𣍐會閣死，是親像天使一樣；已經做復活的人，就做上帝的子。","bklhl":"因為也bōe會koh死；是親像天使一樣；已經做koh活ê人，就做上帝ê kiáⁿ。"}},{"book":"路","chapter":20,"verse":37,"versions":{"unv":"至於死人復活，摩西在荊棘篇上，稱主是亞伯拉罕的　神，以撒的　神，雅各的　神，就指示明白了。","bklcl":"Lūn sí-lâng koh-oa̍h, Mô͘-se tī Chhì-phè hit phiⁿ ū chí-bêng, chheng-ho͘ Chú chòe A-pek-la̍h-hán ê Siōng-tè, Í-sat ê Siōng-tè, Ngá-kok ê Siōng-tè.","tghg":"論死人復活，摩西佇莿帕(chhì-phè)彼篇有指明，稱呼主做亞伯拉罕的上帝，以撒的上帝，雅各的上帝。","bklhl":"論死人koh活，摩西tī刺phè hit篇有指明，稱呼主做亞伯拉罕ê上帝，以撒ê上帝，雅各ê上帝。"}},{"book":"路","chapter":20,"verse":38,"versions":{"unv":"　神原不是死人的　神，乃是活人的　神；因為在他那裡（那裡：或譯看來），人都是活的。」","bklcl":"I m̄ sī sí-lâng ê Siōng-tè, sī oa̍h-lâng ê Siōng-tè; in-ūi chèng lâng ūi-tio̍h I lâi oa̍h.","tghg":"伊呣是死人的上帝，是活人的上帝；因為眾人為著伊來活。」","bklhl":"伊m̄是死人ê上帝，是活人ê上帝；因為眾人為tio̍h伊來活。"}},{"book":"路","chapter":20,"verse":39,"versions":{"unv":"有幾個文士說：「夫子！你說得好。」","bklcl":"Ū keng-ha̍k-sū kúi-nā lâng ìn kóng, Sian-siⁿ ah, lí só͘ kóng ê sī hó.","tghg":"有經學士幾若人應講：「先生啊！你所講的是好。」","bklhl":"有經學士幾nā人應講，先生ah，你所講ê是好。"}},{"book":"路","chapter":20,"verse":40,"versions":{"unv":"以後他們不敢再問他甚麼。","bklcl":"In-ūi in m̄ káⁿ koh mn̄g I sím-mi̍h.","tghg":"因為𪜶呣敢閣問伊甚麼。","bklhl":"因為in m̄敢koh問伊甚麼。"}},{"book":"路","chapter":20,"verse":41,"versions":{"unv":"耶穌對他們說：「人怎麼說基督是大衛的子孫呢？","bklcl":"Iâ-so͘ chiū tùi in kóng, Lâng cháiⁿ-iūⁿ kóng Ki-tok chòe Tāi-pi̍t ê hō͘-è ah?","tghg":"耶穌就對𪜶講：「人怎樣講基督做大衛的後裔啊？","bklhl":"耶穌就對in講，人怎樣講基督做大衛ê後裔ah？"}},{"book":"路","chapter":20,"verse":42,"versions":{"unv":"詩篇上大衛自己說：主對我主說：你坐在我的右邊，","bklcl":"In-ūi tī Si-phian tiong Tāi-pi̍t ka-kī kóng,\tChú kā góa ê Chú kóng,\tChē góa ê tōa pêng,","tghg":"因為佇詩篇中大衛家己講：主給我的主講：坐我的大旁，","bklhl":"因為tī詩篇中大衛家己講，\t主kā我ê主講，\t坐我ê大pêng，"}},{"book":"路","chapter":20,"verse":43,"versions":{"unv":"等我使你仇敵作你的腳凳。","bklcl":"Thèng-hāu góa chiong lí ê tùi-te̍k chòe lí ê kha-ta̍h-í.","tghg":"聽候我將你的對敵做你的腳踏椅。","bklhl":"thèng候我將你ê對敵做你ê腳踏椅。"}},{"book":"路","chapter":20,"verse":44,"versions":{"unv":"大衛既稱他為主，他怎麼又是大衛的子孫呢？」","bklcl":"Tāi-pi̍t kì-jiân chheng I chòe Chú, chiū Ki-tok cháiⁿ-iūⁿ chòe i ê hō͘-è ah?","tghg":"大衛既然稱伊做主，就基督怎樣做伊的後裔啊？」","bklhl":"大衛既然稱伊做主，就基督怎樣做伊ê後裔ah？"}},{"book":"路","chapter":20,"verse":45,"versions":{"unv":"眾百姓聽的時候，耶穌對門徒說：","bklcl":"Tng chèng peh-sìⁿ teh thiaⁿ ê sî, I chiū kā I ê ha̍k-seng kóng,","tghg":"當眾百姓啲聽的時，伊就給伊的學生講：","bklhl":"當眾百姓teh聽ê時，伊就kā伊ê學生講，"}},{"book":"路","chapter":20,"verse":46,"versions":{"unv":"「你們要防備文士。他們好穿長衣遊行，喜愛人在街市上問他們安，又喜愛會堂裡的高位，筵席上的首座；","bklcl":"Tio̍h tî-hông hiah-ê keng-ha̍k-sū, in ài chhēng tn̂g saⁿ sì-kè kiâⁿ, chin ài tī koe-chhī-ni̍h hō͘ lâng chhéng-an, hōe-tn̂g lāi chē koâiⁿ ūi, iân-toh-ni̍h chē tōa ūi;","tghg":"「著持防許個經學士。𪜶愛穿長衫四界行，真愛佇街市裡互人請安，會堂內坐高位，筵桌裡坐大位；","bklhl":"Tio̍h持防hiah-ê經學士，in ài穿長衫四界行，真ài tī街市裡hō͘人請安，會堂內坐高位，筵桌裡坐大位；"}},{"book":"路","chapter":20,"verse":47,"versions":{"unv":"他們侵吞寡婦的家產，假意作很長的禱告。這些人要受更重的刑罰！」","bklcl":"in hiau-thun chiú-kóaⁿ lâng ê ke-hé, ké-ì tn̂g-tn̂g kî-tó; in beh siū-chōe koh khah tāng.","tghg":"𪜶僥吞(hiau-thun)守寡人的家伙，假意長長祈禱。𪜶欲受罪閣卡重！」","bklhl":"in hiau-thun守寡人ê家伙，假意長長祈禱；in beh受罪koh-khah重。"}}]