[{"book":"路","chapter":1,"verse":1,"versions":{"unv":"提阿非羅大人哪，有好些人提筆作書，述說在我們中間所成就的事，是照傳道的人從起初親眼看見又傳給我們的。","bklcl":"In-ūi ū chōe-chōe lâng chiong lán tiong-kan í-keng chiâⁿ ê sū bat kia̍h pit lâi pâi-lia̍t chòe toān;","tghg":"因為有多多人將咱中間已經成的事，曾攑筆來排列做傳(toān)，","bklhl":"因為有chōe-chōe人將咱中間已經成ê事bat kia̍h筆來排列做傳；"}},{"book":"路","chapter":1,"verse":2,"versions":{"unv":"【併於上節】","bklcl":"chiū-sī chiàu hiah-ê chòe tō-lí ê chhe-ēng ê lâng, tùi khí-thâu chhin-ba̍k khòaⁿ-kìⁿ, lâi thoân hō͘ lán ê;","tghg":"就是照許個做道理的差用的人，對起頭親目看見來傳互咱的。","bklhl":"就是照hiah-ê做道理ê差用ê人，tùi起頭親目看見，來傳hō͘咱ê；"}},{"book":"路","chapter":1,"verse":3,"versions":{"unv":"這些事我既從起頭都詳細考察了，就定意要按著次序寫給你，","bklcl":"góa í-keng tùi khí-thâu siông-sè chhâ-khó lóng-chóng ê sū, chiū siūⁿ tio̍h chiàu chhù-sū siá i, lâi kià hō͘ Thê-o-hui-lô tāi-jîn,","tghg":"我已經對起頭詳細查考攏總的事，就想著照次序寫伊來寄互提阿非羅大人，","bklhl":"我已經tùi起頭詳細查考lóng總ê事，就想tio̍h照次序寫伊，來寄hō͘ Thê-o-hui-lô大人，"}},{"book":"路","chapter":1,"verse":4,"versions":{"unv":"使你知道所學之道都是確實的。","bklcl":"hō͘ lí chai só͘ ha̍k-si̍p ê ê khak-si̍t.","tghg":"互你知所學習的的確實。","bklhl":"hō͘你知所學習ê ê確實。"}},{"book":"路","chapter":1,"verse":5,"versions":{"unv":"當猶太王希律的時候，亞比雅班裡有一個祭司，名叫撒迦利亞；他妻子是亞倫的後人，名叫伊利沙伯。","bklcl":"Tng Iû-thài ông Hi-lu̍t ê sî, ū sio̍k A-pí-a pan ê chè-si, miâ Sat-ka-lī-a; i ê bó͘ sī A-lûn ê hō͘-è, miâ kiò Í-lī-sa-pek.","tghg":"當猶太王希律的時，有屬亞比雅班的祭司，名撒迦利亞；伊的某是亞倫的後裔，名叫以利沙白。","bklhl":"當偤太王希律ê時，有屬A-pí-a班ê祭司，名撒迦利亞；伊ê bó͘是亞倫ê後裔，名叫以利沙白。"}},{"book":"路","chapter":1,"verse":6,"versions":{"unv":"他們二人在　神面前都是義人，遵行主的一切誡命禮儀，沒有可指摘的，","bklcl":"In nn̄g lâng tī Siōng-tè ê bīn-chêng sī gī ê lâng, chiàu Chú it-chhè ê kài-bēng lé-gî lâi kiâⁿ, bô thang hiâm.","tghg":"𪜶二人佇上帝的面前是義的人，照主一切的誡命禮儀來行，無通嫌，","bklhl":"In兩人tī上帝ê面前是義ê人，照主一切ê誡命禮儀來行，無thang嫌。"}},{"book":"路","chapter":1,"verse":7,"versions":{"unv":"只是沒有孩子；因為伊利沙伯不生育，兩個人又年紀老邁了。","bklcl":"Chóng-sī in bô kiáⁿ, in-ūi Í-lī-sa-pek bōe hoâi-īn, nn̄g lâng nî-hè iū-koh lāu.","tghg":"總是𪜶無子；因為以利沙白𣍐懷孕，二人年歲又閣老。","bklhl":"總是in無kiáⁿ，因為以利沙白bōe懷孕，兩人年歲又koh老。"}},{"book":"路","chapter":1,"verse":8,"versions":{"unv":"撒迦利亞按班次在　神面前供祭司的職分，","bklcl":"Hit sî Sat-ka-lī-a chiàu i ê pan-lia̍t kiâⁿ chè-si ê chit tī Siōng-tè ê bīn-chêng,","tghg":"彼時撒迦利亞照伊的班列行祭司的職佇上帝的面前，","bklhl":"Hit時撒迦利亞照伊ê班列行祭司ê職tī上帝ê面前，"}},{"book":"路","chapter":1,"verse":9,"versions":{"unv":"照祭司的規矩掣籤，得進主殿燒香。","bklcl":"chiàu chè-si chit-hūn ê lē thiu-chhiam tit-tio̍h ji̍p Chú ê tiān sio hiuⁿ;","tghg":"照祭司職份的例抽籤，得著入主的殿燒香。","bklhl":"照祭司職份ê例抽籤得tio̍h入主ê殿燒香；"}},{"book":"路","chapter":1,"verse":10,"versions":{"unv":"燒香的時候，眾百姓在外面禱告。","bklcl":"tng sio hiuⁿ ê sî, peh-sìⁿ kui tīn tī gōa-bīn kî-tó.","tghg":"當燒香的時，百姓歸陣佇外面祈禱。","bklhl":"當燒香ê時，百姓kui陣tī外面祈禱。"}},{"book":"路","chapter":1,"verse":11,"versions":{"unv":"有主的使者站在香壇的右邊，向他顯現。","bklcl":"Chú ê thiⁿ-sài chhut-hiān hō͘ i khòaⁿ, khiā tī hiuⁿ-tôaⁿ ê chiàⁿ-pêng.","tghg":"主的天使出現互伊看，徛佇香壇的正旁。","bklhl":"主ê天使出現hō͘伊看，khiā tī香壇ê chiàⁿ-pêng。"}},{"book":"路","chapter":1,"verse":12,"versions":{"unv":"撒迦利亞看見，就驚慌害怕。","bklcl":"Sat-ka-lī-a khòaⁿ-kìⁿ, chiū gông-ngia̍h, kiaⁿ-hiâⁿ.","tghg":"撒迦利亞看見，就卬愕驚惶。","bklhl":"撒迦利亞看見，就gông-ngia̍h，驚惶。"}},{"book":"路","chapter":1,"verse":13,"versions":{"unv":"天使對他說：「撒迦利亞，不要害怕，因為你的祈禱已經被聽見了。你的妻子伊利沙伯要給你生一個兒子，你要給他起名叫約翰。","bklcl":"Thiⁿ-sài tùi i kóng, Sat-ka-lī-a ah, bo̍h-tit kiaⁿ, in-ūi lí ê kî-tó í-keng thiaⁿ-kìⁿ lah; lí ê bó͘ Í-lī-sa-pek beh siⁿ kiáⁿ, lí tio̍h kā i hō miâ kiò Iok-hān.","tghg":"天使對伊講：「撒迦利亞啊，莫得驚，因為你的祈禱已經聽見啦。你的某以利沙白欲生子，你著給伊號名叫約翰。","bklhl":"天使對伊講，撒迦利亞ah，莫得驚，因為你ê祈禱已經聽見lah；你ê bó͘以利沙白beh生kiáⁿ，你tio̍h kā伊號名叫約翰。"}},{"book":"路","chapter":1,"verse":14,"versions":{"unv":"你必歡喜快樂；有許多人因他出世，也必喜樂。","bklcl":"Lí beh hoaⁿ-hí koh khoài-lo̍k; chōe-chōe lâng iā beh ūi-tio̍h i chhut-sì lâi hoaⁿ-hí.","tghg":"你欲歡喜閣快樂；多多人也欲為著伊出世，來歡喜。","bklhl":"你beh歡喜koh快樂；chōe-chōe人也beh為tio̍h伊出世來歡喜。"}},{"book":"路","chapter":1,"verse":15,"versions":{"unv":"他在主面前將要為大，淡酒濃酒都不喝，從母腹裡就被聖靈充滿了。","bklcl":"In-ūi i tī Chú ê bīn-chêng beh chòe tōa, phû-tô chiú kap it-chhè ê chiú lóng bô lim; tùi lāu-bú ê thai chiū hō͘ Sèng Sîn chhiong-móa.","tghg":"因為伊佇主的面前欲做大，葡萄酒及一切的酒攏無飲，對老母的胎就互聖神充滿。","bklhl":"因為伊tī主ê面前beh做大，葡萄酒kap一切ê酒lóng無lim；tùi老母ê胎就hō͘聖神充滿。"}},{"book":"路","chapter":1,"verse":16,"versions":{"unv":"他要使許多以色列人回轉，歸於主─他們的　神。","bklcl":"I beh hō͘ Í-sek-lia̍t hō͘-è chōe-chōe lâng oa̍t-tńg lâi kui Chú, chiū-sī in ê Siōng-tè.","tghg":"伊欲互以色列後裔多多人越轉，來歸主──就是𪜶的上帝。","bklhl":"伊beh hō͘以色列後裔chōe-chōe人oa̍t-tńg來歸主，就是in ê上帝。"}},{"book":"路","chapter":1,"verse":17,"versions":{"unv":"他必有以利亞的心志能力，行在主的前面，叫為父的心轉向兒女，叫悖逆的人轉從義人的智慧，又為主預備合用的百姓。」","bklcl":"I beh ēng Í-lī-a ê sim-sîn kap châi-lêng kiâⁿ chòe-thâu tī Chú ê bīn-chêng, hō͘ chòe pē ê oa̍t-tńg sim ǹg tī kiáⁿ, hō͘ pōe-ge̍k ê lâng thàn gī lâng ê tì-hūi, ūi-tio̍h Chú pī-pān ha̍p-ēng ê peh-sìⁿ.","tghg":"伊欲用以利亞的心神及才能，行做頭佇主的面前，互做父的越轉心向佇子，互悖逆的人趁義人的智慧，為著主備辦合用的百姓。」","bklhl":"伊beh用以利亞ê心神kap才能行做頭tī主ê面前，hō͘做父ê oa̍t-tńg心ǹg tī kiáⁿ，hō͘悖逆ê人thàn義人ê智慧，為tio̍h主備辦合用ê百姓。"}},{"book":"路","chapter":1,"verse":18,"versions":{"unv":"撒迦利亞對天使說：「我憑著甚麼可知道這事呢？我已經老了，我的妻子也年紀老邁了。」","bklcl":"Sat-ka-lī-a tùi thiⁿ-sài kóng, Góa tùi cháiⁿ-iūⁿ ōe chai chit ê sū ah? In-ūi góa í-keng lāu, góa ê bó͘ nî-hè iā lāu lah.","tghg":"撒迦利亞對天使講：「我對怎樣會知此個事啊？因為我已經老，我的某年歲也老啦。」","bklhl":"撒迦利亞tùi天使講，我tùi怎樣會知chit ê事ah？因為我已經老，我ê bó͘年歲也老lah。"}},{"book":"路","chapter":1,"verse":19,"versions":{"unv":"天使回答說：「我是站在　神面前的加百列，奉差而來對你說話，將這好信息報給你。","bklcl":"Thiⁿ-sài ìn i kóng, Góa chiū-sī Ka-pek-lia̍t, khiā tī Siōng-tè ê bīn-chêng ê, hōng-chhe kap lí kóng ōe, pò lí chiah-ê hó siau-sit.","tghg":"天使應伊講：「我就是加百列，徛佇上帝的面前的，奉差及你講話，報你諸個好消息。","bklhl":"天使應伊講，我就是Ka-pek-lia̍t，khiā tī上帝ê面前ê，奉差kap你講話，報你chiah ê好消息。"}},{"book":"路","chapter":1,"verse":20,"versions":{"unv":"到了時候，這話必然應驗；只因你不信，你必啞巴，不能說話，直到這事成就的日子。」","bklcl":"Taⁿ lí beh chēng-chēng bōe kóng ōe, kàu chiah-ê sū tit-tio̍h chiâⁿ ê ji̍t, in-ūi lí m̄ sìn góa ê ōe, chiū-sī hiah-ê kàu kî beh èng-giām ê ōe.","tghg":"今你欲靜靜𣍐講話，到諸個事得著成的日；因為你呣信我的話，就是許個到期欲應驗的話。」","bklhl":"Taⁿ你beh靜靜bōe講話，到chiah ê事得tio̍h成ê日，因為你m̄信我ê話，就是hiah-ê到期beh應驗ê話。"}},{"book":"路","chapter":1,"verse":21,"versions":{"unv":"百姓等候撒迦利亞，詫異他許久在殿裡。","bklcl":"Peh-sìⁿ thèng-hāu Sat-ka-lī-a, kî-koài i kú-kú tī tiān-lāi;","tghg":"百姓聽候撒迦利亞，奇怪伊久久佇殿內。","bklhl":"百姓thèng候撒迦利亞，奇怪伊久久tī殿內；"}},{"book":"路","chapter":1,"verse":22,"versions":{"unv":"及至他出來，不能和他們說話，他們就知道他在殿裡見了異象；因為他直向他們打手式，竟成了啞巴。","bklcl":"kàu chhut-lâi bōe kap in kóng ōe, chiū chai i tī tiān-ni̍h ū khòaⁿ-kìⁿ īⁿ-siōng; i chiū tùi in pí ì-sù, kèng-jiân sī é-káu.","tghg":"到出來，𣍐及𪜶講話，就知伊佇殿裡有看見異象；伊就對𪜶比意思，竟然是啞口。","bklhl":"到出來bōe kap in講話，就知伊tī殿裡有看見異象；伊就對in比意思，竟然是啞口。"}},{"book":"路","chapter":1,"verse":23,"versions":{"unv":"他供職的日子已滿，就回家去了。","bklcl":"Kàu i chiàu chit-hūn ho̍k-sāi ê ji̍t móa, chiū tò-khì in tau.","tghg":"到伊照職份服事的日滿，就倒去𪜶兜(tau)。","bklhl":"到伊照職份服事ê日滿，就tò去in tau。"}},{"book":"路","chapter":1,"verse":24,"versions":{"unv":"這些日子以後，他的妻子伊利沙伯懷了孕，就隱藏了五個月，","bklcl":"Chiah-ê ji̍t liáu-āu, i ê bó͘ Í-lī-sa-pek ū-sin, tiàm ba̍t gō͘ ge̍h ji̍t,","tghg":"諸個日了後，伊的某以利沙白有娠(sin)，踮密五月日，","bklhl":"Chiah-ê日了後，伊ê bó͘以利沙白有身，tiàm密五月日，"}},{"book":"路","chapter":1,"verse":25,"versions":{"unv":"說：「主在眷顧我的日子，這樣看待我，要把我在人間的羞恥除掉。」","bklcl":"kóng, Chú tī khòaⁿ-kò͘ góa ê ji̍t khoán-thāi góa chhin-chhiūⁿ án-ni, lâi sóe góa ê kiàn-siàu tī lâng ê tiong-kan.","tghg":"講：「主佇看顧我的日，款待我親像按呢，來洗我的見誚佇人的中間。」","bklhl":"講，主tī看顧我ê日款待我親像án-ni，來洗我ê見笑tī人ê中間。"}},{"book":"路","chapter":1,"verse":26,"versions":{"unv":"到了第六個月，天使加百列奉　神的差遣往加利利的一座城去（這城名叫拿撒勒），","bklcl":"Kàu la̍k ge̍h ji̍t thiⁿ-sài Ka-pek-lia̍t hōng Siōng-tè só͘ chhe kàu Ka-lī-lī chi̍t ê siâⁿ, miâ kiò Ná-sat-le̍k,","tghg":"到六月日，天使加百列奉上帝所差到加利利一個城名叫拿撒勒，","bklhl":"到六月日天使Ka-pek-lia̍t奉上帝所差到加利利一个城，名叫拿撒勒，"}},{"book":"路","chapter":1,"verse":27,"versions":{"unv":"到一個童女那裡，是已經許配大衛家的一個人，名叫約瑟。童女的名字叫馬利亞；","bklcl":"chiū-kūn chi̍t ê chāi-sek-lú, sī í-keng phòe tiāⁿ-tio̍h hō͘ Tāi-pi̍t ke ê chi̍t lâng, miâ kiò Iok-sek; chit ê chāi-sek-lú miâ kiò Má-lī-a.","tghg":"就近一個在室女，是已經配定著互大衛家的一人，名叫約瑟。此個在室女名叫馬利亞；","bklhl":"就近一个在室女，是已經配定tio̍h hō͘大衛家ê一人，名叫約瑟；chit ê在室女名叫馬利亞。"}},{"book":"路","chapter":1,"verse":28,"versions":{"unv":"天使進去，對她說：「蒙大恩的女子，我問你安，主和你同在了！」","bklcl":"Thiⁿ-sài ji̍p-khì tùi i kóng, Tit-tio̍h tōa un ê lâng ah, pêng-an; Chú kap lí tī-teh.","tghg":"天使入去，對伊講：「得著大恩的人啊，平安，主及你佇啲！」","bklhl":"天使入去對伊講，得tio̍h大恩ê人ah，平安；主kap你tī-teh。"}},{"book":"路","chapter":1,"verse":29,"versions":{"unv":"馬利亞因這話就很驚慌，又反覆思想這樣問安是甚麼意思。","bklcl":"Má-lī-a put-chí gông-ngia̍h i ê ōe, siūⁿ chit ê chhéng-an sī sím-mi̍h ì-sù.","tghg":"馬利亞不止卬愕伊的話，想此個請安是甚麼意思。","bklhl":"馬利亞不止gông-ngia̍h伊ê話，想chit ê請安是甚麼意思。"}},{"book":"路","chapter":1,"verse":30,"versions":{"unv":"天使對她說：「馬利亞，不要怕！你在　神面前已經蒙恩了。","bklcl":"Thiⁿ-sài kā i kóng, Má-lī-a ah, bo̍h-tit kiaⁿ, in-ūi lí tit-tio̍h Siōng-tè ê un-tián.","tghg":"天使給伊講：「馬利亞啊，莫得驚！因為你得著上帝的恩典。","bklhl":"天使kā伊講，馬利亞ah，莫得驚，因為你得tio̍h上帝ê恩典。"}},{"book":"路","chapter":1,"verse":31,"versions":{"unv":"你要懷孕生子，可以給他起名叫耶穌。","bklcl":"Taⁿ lí beh hoâi-īn siⁿ kiáⁿ, tio̍h kā I hō miâ kiò Iâ-so͘.","tghg":"今你欲懷孕生子，著給伊號名叫耶穌。","bklhl":"Taⁿ你beh懷孕生kiáⁿ，tio̍h kā伊號名叫耶穌。"}},{"book":"路","chapter":1,"verse":32,"versions":{"unv":"他要為大，稱為至高者的兒子；主　神要把他祖大衛的位給他。","bklcl":"I beh chòe tōa, chheng chòe Chì-koâiⁿ-ê ê Kiáⁿ; Chú Siōng-tè beh ēng I ê chó͘ Tāi-pi̍t ê ūi hō͘ I.","tghg":"伊欲做大，稱做至高者的子；主上帝欲用伊的祖大衛的位互伊。","bklhl":"伊beh做大，稱做至koân ê ê Kiáⁿ；主上帝beh用伊ê祖大衛ê位hō͘伊。"}},{"book":"路","chapter":1,"verse":33,"versions":{"unv":"他要作雅各家的王，直到永遠；他的國也沒有窮盡。」","bklcl":"I beh chòe ông tī Ngá-kok ê ke kàu tāi-tāi, I ê kok iā bô kiông-chīn.","tghg":"伊欲做王佇雅各的家，到代代；伊的國也無窮盡。」","bklhl":"伊beh做王tī雅各ê家到代代，伊ê國也無窮盡。"}},{"book":"路","chapter":1,"verse":34,"versions":{"unv":"馬利亞對天使說：「我沒有出嫁，怎麼有這事呢？」","bklcl":"Má-lī-a tùi thiⁿ-sài kóng, Góa bē ū kè lâng, cháiⁿ-iūⁿ beh ū chit ê sū?","tghg":"馬利亞對天使講：「我未有嫁人，怎樣欲有此個事？」","bklhl":"馬利亞tùi天使講，我bē有嫁人，怎樣beh有chit ê事？"}},{"book":"路","chapter":1,"verse":35,"versions":{"unv":"天使回答說：「聖靈要臨到你身上，至高者的能力要蔭庇你，因此所要生的聖者必稱為　神的兒子（或譯：所要生的，必稱為聖，稱為　神的兒子）。","bklcl":"Thiⁿ-sài ìn i kóng, Sèng Sîn beh lîm-kàu lí, Chì-koâiⁿ-ê ê koân-lêng beh tì-ìm lí; só͘-í tùi lí siⁿ-ê beh chheng chòe Sèng, chòe Siōng-tè ê Kiáⁿ.","tghg":"天使應伊講：「聖神欲臨到你，至高者的權能欲致蔭你，所以對你生的欲稱做聖做上帝的子。","bklhl":"天使應伊講，聖神beh臨到你，至koân ê ê權能beh致蔭你；所以對你生ê beh稱做聖，做上帝ê Kiáⁿ。"}},{"book":"路","chapter":1,"verse":36,"versions":{"unv":"況且你的親戚伊利沙伯，在年老的時候也懷了男胎，就是那素來稱為不生育的，現在有孕六個月了。","bklcl":"Koh lí ê chhin-chhek Í-lī-sa-pek í-keng lāu, iā hoâi-īn; pêng-sò͘ chheng chòe bōe hoâi-īn ê, taⁿ ū-sin la̍k ge̍h ji̍t lah;","tghg":"閣你的親戚以利沙白，已經老也懷孕，平素稱做𣍐懷孕的，今有娠六月日啦。","bklhl":"Koh你ê親戚以利沙白已經老，也懷孕；平素稱做bōe懷孕ê，taⁿ有身六月日lah；"}},{"book":"路","chapter":1,"verse":37,"versions":{"unv":"因為，出於　神的話，沒有一句不帶能力的。」","bklcl":"in-ūi Siōng-tè só͘ kóng ê ōe, bô chi̍t kù bô la̍t.","tghg":"因為，上帝所講的話，無一句無力。」","bklhl":"因為上帝所講ê話，無一句無力。"}},{"book":"路","chapter":1,"verse":38,"versions":{"unv":"馬利亞說：「我是主的使女，情願照你的話成就在我身上。」天使就離開她去了。","bklcl":"Má-lī-a kóng, Góa sī Chú ê lú-pī; goān chiàu lí ê ōe èng-giām tī góa.  Thiⁿ-sài chiū lī-khui i khì.","tghg":"馬利亞講：「我是主的女婢，願照你的話應驗佇我。」天使就離開伊去。","bklhl":"馬利亞講，我是主ê女婢；願照你ê話應驗tī我。天使就離開伊去。"}},{"book":"路","chapter":1,"verse":39,"versions":{"unv":"那時候，馬利亞起身，急忙往山地裡去，來到猶大的一座城；","bklcl":"Tī chiah-ê ji̍t ê tiong-kan Má-lī-a khí-sin, kóaⁿ-kín khì soaⁿ-tōe, kàu Iû-thài chi̍t ê siâⁿ,","tghg":"佇諸個日的中間，馬利亞起身，趕緊去山地，到猶大一個城；","bklhl":"Tī chiah ê日ê中間馬利亞起身，趕緊去山地，到偤太一个城，"}},{"book":"路","chapter":1,"verse":40,"versions":{"unv":"進了撒迦利亞的家，問伊利沙伯安。","bklcl":"ji̍p Sat-ka-lī-a ê chhù, chhéng-an Í-lī-sa-pek.","tghg":"入撒迦利亞的厝，請安以利沙白。","bklhl":"入撒迦利亞ê厝，請安以利沙白。"}},{"book":"路","chapter":1,"verse":41,"versions":{"unv":"伊利沙伯一聽馬利亞問安，所懷的胎就在腹裡跳動。伊利沙伯且被聖靈充滿，","bklcl":"Í-lī-sa-pek chi̍t-ē thiaⁿ-kìⁿ Má-lī-a chhéng-an, thai-īn tī pak-tó͘ lāi chiū tiô-thiàu.  Í-lī-sa-pek hō͘ Sèng Sîn chhiong-móa,","tghg":"以利沙白一下聽見馬利亞請安，胎孕佇腹肚內就趒(tiô)跳。以利沙白互聖神充滿，","bklhl":"以利沙白一下聽見馬利亞請安，胎孕tī腹肚內就tiô跳。以利沙白hō͘聖神充滿，"}},{"book":"路","chapter":1,"verse":42,"versions":{"unv":"高聲喊著說：「你在婦女中是有福的！你所懷的胎也是有福的！","bklcl":"chiū tōa siaⁿ kóng, Chèng hū-jîn-lâng ê tiong-kan lí tit-tio̍h hok-khì, lí só͘ hoâi-īn ê iā tit-tio̍h hok-khì.","tghg":"就大聲講：「眾婦仁人的中間你得著福氣，你所懷孕的也得著福氣！","bklhl":"就大聲講，眾婦人人ê中間你得tio̍h福氣，你所懷孕ê也得tio̍h福氣。"}},{"book":"路","chapter":1,"verse":43,"versions":{"unv":"我主的母到我這裡來，這是從哪裡得的呢？","bklcl":"Góa ê Chú ê lāu-bú lâi chiū-kūn góa, góa tùi tá-lo̍h ōe tit-tio̍h án-ni ah?","tghg":"我的主的老母來就近我，我對叨落會得著按呢啊？","bklhl":"我ê主ê老母來就近我，我tùi tá-lo̍h能得tio̍h án-ni ah？"}},{"book":"路","chapter":1,"verse":44,"versions":{"unv":"因為你問安的聲音一入我耳，我腹裡的胎就歡喜跳動。","bklcl":"In-ūi lí chhéng-an ê siaⁿ chi̍t-ē ji̍p góa ê hī-khang, tī góa pak-tó͘ lāi ê thai chiū hoaⁿ-hí lâi tiô-thiàu.","tghg":"因為你請安的聲一下入我的耳孔，佇我腹肚內的胎就歡喜來趒(tiô)跳。","bklhl":"因為你請安ê聲一下入我ê耳孔，tī我腹肚內ê胎就歡喜來tiô跳。"}},{"book":"路","chapter":1,"verse":45,"versions":{"unv":"這相信的女子是有福的！因為主對她所說的話都要應驗。」","bklcl":"Sìn ê hū-jîn-lâng ū hok-khì ah, in-ūi Chú só͘ kā i kóng ê ōe beh èng-giām.","tghg":"信的婦仁人有福氣啊！因為主所給伊講的話欲應驗。」","bklhl":"信ê婦人人有福氣ah，因為主所kā伊講ê話beh應驗。"}},{"book":"路","chapter":1,"verse":46,"versions":{"unv":"馬利亞說：我心尊主為大；","bklcl":"Má-lī-a kóng,\tGóa ê sim chun-kèng Chú chòe tōa,","tghg":"馬利亞講：我的心尊敬主做大；","bklhl":"馬利亞講，我ê心尊敬主做大，"}},{"book":"路","chapter":1,"verse":47,"versions":{"unv":"我靈以　神我的救主為樂；","bklcl":"Góa ê sîn in-ūi kiù góa ê Siōng-tè lâi hoaⁿ-hí.","tghg":"我的神因為救我的上帝來歡喜；","bklhl":"我ê神因為救我ê上帝來歡喜。"}},{"book":"路","chapter":1,"verse":48,"versions":{"unv":"因為他顧念他使女的卑微；從今以後，萬代要稱我有福。","bklcl":"In-ūi I khòaⁿ-kò͘ lú-pī ê pi-bî;\tTùi taⁿ í-āu bān sè-tāi beh kóng góa ū hok-khì.","tghg":"因為伊看顧女婢的卑微；對今以後，萬世代欲講我有福氣。","bklhl":"因為伊看顧女婢ê卑微；\tTùi taⁿ以後萬世代beh講我有福氣。"}},{"book":"路","chapter":1,"verse":49,"versions":{"unv":"那有權能的，為我成就了大事；他的名為聖。","bklcl":"In-ūi hit ê ū koân-lêng ê ūi-tio̍h góa chòe tōa ê tāi-chì,\tI ê miâ sī sèng.","tghg":"因為彼個有權能者，為著我做大的代誌；伊的名是聖。","bklhl":"因為hit ê有權能ê為tio̍h我做大ê tāi-chì，\t伊ê名是聖。"}},{"book":"路","chapter":1,"verse":50,"versions":{"unv":"他憐憫敬畏他的人，直到世世代代。","bklcl":"Kèng-ùi I ê lâng I lîn-bín in, \tKàu tāi-tāi.","tghg":"敬畏伊的人伊憐憫𪜶，到代代。","bklhl":"敬畏伊ê人伊憐憫in，\t到代代。"}},{"book":"路","chapter":1,"verse":51,"versions":{"unv":"他用膀臂施展大能；那狂傲的人正心裡妄想就被他趕散了。","bklcl":"I bat ēng I ê chhiú chhut khùi-la̍t,\tSim-chì kiau-ngō͘ ê lâng I ū kóaⁿ-sòaⁿ in.","tghg":"伊曾用伊的手出氣力；心志驕傲的人伊有趕散𪜶。","bklhl":"伊bat用伊ê手出氣力，\t心志驕傲ê人伊有趕散in。"}},{"book":"路","chapter":1,"verse":52,"versions":{"unv":"他叫有權柄的失位，叫卑賤的升高；","bklcl":"Ū koân-lêng ê lâng, I lut in ê ūi,\tPi-bî ê lâng, I seng in chòe koâiⁿ.","tghg":"有權能的人伊甪(lut)𪜶的位，卑微的人伊升𪜶做高；","bklhl":"有權能ê人，伊lut in ê位，\t卑微ê人，伊升in做高。"}},{"book":"路","chapter":1,"verse":53,"versions":{"unv":"叫飢餓的得飽美食，叫富足的空手回去。","bklcl":"Iau ê lâng I ēng hó mi̍h hō͘ in chia̍h kàu pá,\tPù ê lâng, I hō͘ in khang-khang tò-khì.","tghg":"枵(iau)的人伊用好物互𪜶食到飽，富(pù)的人伊互𪜶空空倒去。","bklhl":"Iau ê人伊用好物hō͘ in食到飽，\t富ê人，伊hō͘ in空空tò去。"}},{"book":"路","chapter":1,"verse":54,"versions":{"unv":"他扶助了他的僕人以色列，","bklcl":"I hû-chō͘ I ê lô͘-po̍k Í-sek-lia̍t,\tLâi kì-liām lîn-bín,","tghg":"伊扶助伊的奴僕以色列，","bklhl":"伊扶助伊ê奴僕以色列，\t來記念憐憫，"}},{"book":"路","chapter":1,"verse":55,"versions":{"unv":"為要記念亞伯拉罕和他的後裔，施憐憫直到永遠，正如從前對我們列祖所說的話。","bklcl":"(Chiàu I tùi lán ê chó͘ só͘ kóng ê ōe),\tLâi si-lo̍h hō͘ A-pek-la̍h-hán kap i ê hō͘-è kàu éng sè-tāi.","tghg":"來紀念憐憫，照伊對咱的祖所講的話，來施落互亞伯拉罕及伊的後裔到永世代。","bklhl":"(照伊對咱ê祖所講ê話) ，\t來施落hō͘亞伯拉罕kap伊ê後裔到永世代。"}},{"book":"路","chapter":1,"verse":56,"versions":{"unv":"馬利亞和伊利沙伯同住，約有三個月，就回家去了。","bklcl":"Má-lī-a kap i saⁿ-kap tòa iok-lio̍k ū saⁿ ge̍h ji̍t, chiah tò-khì in tau.","tghg":"馬利亞及伊相及住(tòa)，約略有三月日，才倒去𪜶兜(tau)。","bklhl":"馬利亞kap伊saⁿ-kap tòa約略有三月日，chiah tò去in tau。"}},{"book":"路","chapter":1,"verse":57,"versions":{"unv":"伊利沙伯的產期到了，就生了一個兒子。","bklcl":"Í-lī-sa-pek seng-sán ê kî í-keng kàu, chiū siⁿ kiáⁿ.","tghg":"以利沙白生產的期已經到，就生子。","bklhl":"以利沙白生產ê期已經到，就生kiáⁿ。"}},{"book":"路","chapter":1,"verse":58,"versions":{"unv":"鄰里親族聽見主向她大施憐憫，就和她一同歡樂。","bklcl":"Chhù-piⁿ chhin-chhek thiaⁿ-kìⁿ Chú tōa lîn-bín i, chiū kap i saⁿ-kap hoaⁿ-hí.","tghg":"厝邊親戚聽見主大憐憫伊，就及伊相及歡喜。","bklhl":"厝邊親戚聽見主大憐憫伊，就kap伊saⁿ-kap歡喜。"}},{"book":"路","chapter":1,"verse":59,"versions":{"unv":"到了第八日，他們來要給孩子行割禮，並要照他父親的名字叫他撒迦利亞。","bklcl":"Kàu tē poeh ji̍t in lâi beh kā eⁿ-á kiâⁿ kat-lé, ài chiàu i ê lāu-pē ê miâ hō i chòe Sat-ka-lī-a.","tghg":"到第八日，𪜶來欲給嬰仔行割禮，愛照伊的老父的名號伊做撒迦利亞。","bklhl":"到第八日in來beh kā嬰á行割禮，ài照伊ê老父ê名號伊做撒迦利亞。"}},{"book":"路","chapter":1,"verse":60,"versions":{"unv":"他母親說：「不可！要叫他約翰。」","bklcl":"I ê lāu-bú ìn kóng, Bô lah, tio̍h miâ i chòe Iok-hān.","tghg":"伊的老母應講：「無啦！著名伊做約翰。」","bklhl":"伊ê老母應講，無lah，tio̍h名伊做約翰。"}},{"book":"路","chapter":1,"verse":61,"versions":{"unv":"他們說：「你親族中沒有叫這名字的。」","bklcl":"In chiū tùi i kóng, Lí ê chhin-chhek tiong bô lâng hō chit ê miâ.","tghg":"𪜶就對伊講：「你的親戚中無人號此個名。」","bklhl":"In就對伊講，你ê親戚中無人號chit ê名。"}},{"book":"路","chapter":1,"verse":62,"versions":{"unv":"他們就向他父親打手式，問他要叫這孩子甚麼名字。","bklcl":"In chiū pí ì-sù mn̄g i ê lāu-pē, ài kā i hō sím-mi̍h miâ.","tghg":"𪜶就比意思問伊的老父，愛給伊號甚麼名。","bklhl":"In就比意思問伊ê老父，ài kā伊號甚麼名。"}},{"book":"路","chapter":1,"verse":63,"versions":{"unv":"他要了一塊寫字的板，就寫上，說：「他的名字是約翰。」他們便都希奇。","bklcl":"I ê lāu-pē thó siá-jī ê pán, siá kóng, I ê miâ sī Iok-hān. Tāi-ke kî-koài.","tghg":"伊的老父討寫字的板，寫講：「伊的名是約翰。」大家奇怪。","bklhl":"伊ê老父討寫字ê板，寫講，伊ê名是約翰。大家奇怪。"}},{"book":"路","chapter":1,"verse":64,"versions":{"unv":"撒迦利亞的口立時開了，舌頭也舒展了，就說出話來，稱頌　神。","bklcl":"Sat-ka-lī-a ê chhùi liâm-piⁿ khui, chi̍h iā tháu, chiū kóng ōe lâi o-ló Siōng-tè.","tghg":"撒迦利亞的嘴連鞭開，舌也解(tháu)，就講話來謳咾上帝。","bklhl":"撒迦利亞ê嘴liâm-piⁿ開，舌也tháu，就講話來o-ló上帝。"}},{"book":"路","chapter":1,"verse":65,"versions":{"unv":"周圍居住的人都懼怕；這一切的事就傳遍了猶太的山地。","bklcl":"Sì-ûi khiā-khí ê lâng lóng kiaⁿ. Chiah-ê it-chhè ê ōe piàn-piàn pò-iông tī Iû-thài ê soaⁿ-tōe.","tghg":"四圍徛起的人攏驚；諸個一切的話遍遍報揚佇猶太的山地。","bklhl":"四圍khiā起ê人lóng驚。Chiah-ê一切ê話遍遍報揚tī偤太ê山地。"}},{"book":"路","chapter":1,"verse":66,"versions":{"unv":"凡聽見的人都將這事放在心裡，說：「這個孩子將來怎麼樣呢？因為有主與他同在。」","bklcl":"Thiaⁿ-kìⁿ ê lâng lóng chiong chiah-ê sū khǹg tī sim-ni̍h, kóng, Án-ni, chit-ê eⁿ-á chiong-lâi beh cháiⁿ-iūⁿ? In-ūi Chú ê chhiú kap i tī-teh.","tghg":"聽見的人攏將諸個事囥佇心裡，講：「按呢此個嬰仔將來欲怎樣？」因為主的手及伊佇啲。","bklhl":"聽見ê人lóng將chiah ê事khǹg tī心裡，講，Án-ni，chit ê嬰á將來beh怎樣？因為主ê手kap伊tī-teh。"}},{"book":"路","chapter":1,"verse":67,"versions":{"unv":"他父親撒迦利亞被聖靈充滿了，就預言說：","bklcl":"I ê lāu-pē Sat-ka-lī-a chiū hō͘ Sèng Sîn chhiong-móa, chòe sian-ti lâi kóng,","tghg":"伊的老父撒迦利亞就互聖神充滿，做先知來講：","bklhl":"伊ê老父撒迦利亞就hō͘聖神充滿，做先知來講，"}},{"book":"路","chapter":1,"verse":68,"versions":{"unv":"主─以色列的　神是應當稱頌的！因他眷顧他的百姓，為他們施行救贖，","bklcl":"Tio̍h o-ló Chú, Í-sek-lia̍t ê Siōng-tè,\tIn-ūi I ū khòaⁿ-kò͘ I ê peh-sìⁿ lâi sio̍k-hôe i;","tghg":"著謳咾主──以色列的上帝！因為伊有看顧伊的百姓，來贖回伊，","bklhl":"Tio̍h o-ló主，以色列ê上帝，\t因為伊有看顧伊ê百姓來贖回伊；"}},{"book":"路","chapter":1,"verse":69,"versions":{"unv":"在他僕人大衛家中，為我們興起了拯救的角，","bklcl":"Thòe lán heng-khí chín-kiù ê kak,\tTī I ê lô͘-po̍k Tāi-pi̍t ê ke.","tghg":"替咱興起拯救的角，佇伊的奴僕大衛的家，","bklhl":"替咱興起拯救ê角，\tTī伊ê奴僕大衛ê家。"}},{"book":"路","chapter":1,"verse":70,"versions":{"unv":"正如主藉著從創世以來聖先知的口所說的話，","bklcl":"Chiàu I tùi ū sè-kan í-lâi ēng I sèng ê sian-ti ê chhùi só͘ kóng ê,","tghg":"照伊對有世間以來用伊聖的先知的嘴所講的，","bklhl":"照伊tùi有世間以來用伊聖ê先知ê嘴所講ê，"}},{"book":"路","chapter":1,"verse":71,"versions":{"unv":"拯救我們脫離仇敵和一切恨我們之人的手，","bklcl":"Chiū-sī kiù lán thoat-lī tùi-te̍k kap kìⁿ-nā oàn-hūn lán ê lâng ê chhiú,","tghg":"就是救咱脫離對敵，及見若怨恨咱的人的手，","bklhl":"就是救咱脫離對敵kap見若怨恨咱ê人ê手，"}},{"book":"路","chapter":1,"verse":72,"versions":{"unv":"向我們列祖施憐憫，記念他的聖約─","bklcl":"Lâi kiâⁿ lîn-bín tī lán ê lia̍t-chó͘,\tLâi kì-liām I sèng ê iok;","tghg":"來行憐憫佇咱的列祖，來紀念伊聖的約──","bklhl":"來行憐憫tī咱ê列祖，\t來記念伊聖ê約；"}},{"book":"路","chapter":1,"verse":73,"versions":{"unv":"就是他對我們祖宗亞伯拉罕所起的誓─","bklcl":"Chiū-sī kap lán ê chó͘ A-pek-la̍h-hán só͘ chiù ê chōa,","tghg":"就是及咱的祖亞伯拉罕所咒的誓──","bklhl":"就是kap咱ê祖亞伯拉罕所chiù ê chōa，"}},{"book":"路","chapter":1,"verse":74,"versions":{"unv":"叫我們既從仇敵手中被救出來，","bklcl":"Hō͘ lán í-keng thoat-lī chiah-ê tùi-te̍k ê chhiú,","tghg":"互咱已經脫離諸個對敵的手，","bklhl":"Hō͘咱已經脫離chiah ê對敵ê手，"}},{"book":"路","chapter":1,"verse":75,"versions":{"unv":"就可以終身在他面前，坦然無懼地用聖潔、公義事奉他。","bklcl":"Chi̍t-sì-lâng tī I ê bīn-chêng ēng sèng ēng gī bô kiaⁿ lâi ho̍k-sāi I.","tghg":"一世人佇伊的面前，用聖、用義無驚來服事伊。","bklhl":"一世人tī伊ê面前用聖用義無驚來服事伊。"}},{"book":"路","chapter":1,"verse":76,"versions":{"unv":"孩子啊！你要稱為至高者的先知；因為你要行在主的前面，預備他的道路，","bklcl":"Eⁿ-á ah, lí iā beh chheng chòe Chì-koâiⁿ-ê ê sian-ti, \tIn-ūi lí beh kiâⁿ tī Chú ê bīn-chêng lâi pī-pān I ê lō͘,","tghg":"嬰仔啊！你也欲稱做至高者的先知；因為你欲行佇主的面前，來備辦伊的路，","bklhl":"嬰á ah，你也beh稱做至koân ê ê先知，\t因為你beh行tī主ê面前來備辦伊ê路，"}},{"book":"路","chapter":1,"verse":77,"versions":{"unv":"叫他的百姓因罪得赦，就知道救恩。","bklcl":"Hō͘ I ê peh-sìⁿ tùi tit-tio̍h sià-chōe,\tChiū chai chín-kiù ê un,","tghg":"互伊的百姓對得著赦罪，就知拯救的恩。","bklhl":"Hō͘伊ê百姓tùi得tio̍h赦罪，\t就知拯救ê恩，"}},{"book":"路","chapter":1,"verse":78,"versions":{"unv":"因我們　神憐憫的心腸，叫清晨的日光從高天臨到我們，","bklcl":"Ūi-tio̍h lán ê Siōng-tè lîn-bín ê sim,\tTùi án-ni hō͘ chá-khí sî ê ji̍t tùi téng-bīn lâi kàu tī lán,","tghg":"為著咱的上帝憐憫的心，對按呢互早起時的日對頂面來到佇咱，","bklhl":"為tio̍h咱ê上帝憐憫ê心，\tTùi án-ni hō͘早起時ê日tùi頂面來到tī咱，"}},{"book":"路","chapter":1,"verse":79,"versions":{"unv":"要照亮坐在黑暗中死蔭裡的人，把我們的腳引到平安的路上。","bklcl":"Lâi chiò hiah-ê chē tī o͘-àm kap sí-ìm tiong ê lâng,\tChhōa lán ê kha ji̍p pêng-an ê lō͘.","tghg":"來照許個坐佇黑暗及死蔭中的人，導咱的腳入平安的路。","bklhl":"來照hiah-ê坐tī烏暗kap死蔭中ê人，\tChhōa咱ê腳入平安ê路。"}},{"book":"路","chapter":1,"verse":80,"versions":{"unv":"那孩子漸漸長大，心靈強健，住在曠野，直到他顯明在以色列人面前的日子。","bklcl":"Eⁿ-á chiām-chiām tōa, sim-sîn ji̍t-ji̍t ióng-chòng; tiàm tī khòng-iá kàu hián-bêng tī Í-sek-lia̍t ê ji̍t.","tghg":"嬰仔漸漸大，心神日日勇壯，踮佇曠野，到顯明佇以色列的日。","bklhl":"嬰á漸漸大，心神日日勇壯；tiàm tī曠野到顯明tī以色列ê日。"}}]