[{"book":"路","chapter":17,"verse":1,"versions":{"unv":"耶穌又對門徒說：「絆倒人的事是免不了的；但那絆倒人的有禍了。","bklcl":"Iâ-so͘ koh tùi I ê ha̍k-seng kóng, That-gāi lâng ê sū bōe bián-tit ū; chóng-sī khòaⁿ tùi chī-chūi lâi, hit lâng ū chai-ē!","tghg":"耶穌閣對伊的學生講：「塞礙(that-gāi)人的事𣍐免得有；總是看對是誰來，彼人有災禍！","bklhl":"耶穌koh對伊ê學生講，塞礙人ê事bōe免得有；總是看tùi 是誰來，hit人有災禍！"}},{"book":"路","chapter":17,"verse":2,"versions":{"unv":"就是把磨石拴在這人的頸項上，丟在海裡，還強如他把這小子裡的一個絆倒了。","bklcl":"Siat-sú hō͘ chiah-ê bî-sòe ê chi̍t-ê siū that-gāi, khah hó hō͘ lâng ēng tōa chio̍h-bō tiàu i ê ām-kún, kā i hiat-lo̍h hái.","tghg":"設使互諸個微細的一個受塞礙，卡好互人用大石磨吊伊的頷頸，給伊㧒(hiat)落海。","bklhl":"設使hō͘ chiah ê微細ê一个受塞礙，khah好hō͘人用大石磨吊伊ê頷頸，kā伊hiat落海。"}},{"book":"路","chapter":17,"verse":3,"versions":{"unv":"你們要謹慎！若是你的弟兄得罪你，就勸戒他；他若懊悔，就饒恕他。","bklcl":"Lín tio̍h ka-kī kín-sīn; nā lín ê hiaⁿ-tī hoān-chōe, tio̍h chek-pī i; i nā hoán-hóe, tio̍h sià-bián i.","tghg":"恁著家己謹慎！若恁的兄弟犯罪，著責備伊；伊若反悔，著赦免伊。","bklhl":"Lín tio̍h家己謹慎；若lín ê兄弟犯罪，tio̍h責備伊；伊若反悔，tio̍h赦免伊。"}},{"book":"路","chapter":17,"verse":4,"versions":{"unv":"倘若他一天七次得罪你，又七次回轉，說：『我懊悔了』，你總要饒恕他。」","bklcl":"Nā-sī i chi̍t ji̍t tek-chōe lí chhit pái, iā chhit pái oa̍t-tńg kā lí kóng, Góa hoán-hóe lah, lí chiū tio̍h sià-bián i.","tghg":"若是伊一日得罪你七擺，也七擺越轉給你，講：『我反悔啦』，你就著赦免伊。」","bklhl":"若是伊一日得罪你七pái，也七pái oa̍t-tńg kā你講，我反悔lah，你就tio̍h赦免伊。"}},{"book":"路","chapter":17,"verse":5,"versions":{"unv":"使徒對主說：「求主加增我們的信心。」","bklcl":"Sù-tô͘ kā Chú kóng, Ke-thiⁿ goán ê sìn.","tghg":"使徒給主講：「加添阮的信。」","bklhl":"使徒kā主講，加添阮ê信。"}},{"book":"路","chapter":17,"verse":6,"versions":{"unv":"主說：「你們若有信心像一粒芥菜種，就是對這棵桑樹說：『你要拔起根來，栽在海裡』，它也必聽從你們。","bklcl":"Chú kóng, Lín nā ū sìn chhin-chhiūⁿ chi̍t lia̍p ê kòa-chhài chí, chiū bēng-lēng chit châng sng-châi chhiū kóng, Pu̍ih lí ê kun khì chai tī hái-ni̍h, i iā beh sūn-thàn lí.","tghg":"主講：「恁若有信親像一粒的芥菜(kòa-chhài)子，就命令此欉桑材(sng-châi)樹講：『拔(pu̍ih) 你的根，去栽佇海裡』，伊也欲順趁你。","bklhl":"主講，Lín若有信親像一粒ê芥菜子，就命令chit叢桑châi樹講，拔你ê根去栽tī海裡，伊也beh順thàn你。"}},{"book":"路","chapter":17,"verse":7,"versions":{"unv":"你們誰有僕人耕地或是放羊，從田裡回來，就對他說：『你快來坐下吃飯』呢？","bklcl":"Lín tiong-kan sím-mi̍h lâng ū lô͘-po̍k teh choh-hn̂g á-sī kò͘-iûⁿ, tùi hn̂g-ni̍h tò-lâi, kiám beh kā i kóng, Chek-sî chē lâi chia̍h mah?","tghg":"恁中間甚麼人有奴僕啲作園抑是顧羊，對園裡倒來，豈欲給伊講：『即時坐來食』嗎？","bklhl":"Lín中間甚麼人有奴僕teh作園á是顧羊，tùi園裡tò來，kiám beh kā伊講，即時坐來食mah？"}},{"book":"路","chapter":17,"verse":8,"versions":{"unv":"豈不對他說：『你給我預備晚飯，束上帶子伺候我，等我吃喝完了，你才可以吃喝』嗎？","bklcl":"Kiám bô beh kā i kóng, Pī-pān hō͘ góa chia̍h, hâ tòa lâi ho̍k-sāi góa; thèng-hāu góa lim-chia̍h soah, lí chiah thang lim-chia̍h mah?","tghg":"豈無欲給伊講：『備辦互我食，縖(hâ)帶來服事我，聽候我飲食(lim-chia̍h)息，你才通飲食』嗎？","bklhl":"Kiám無beh kā伊講，備辦hō͘我食，hâ帶來服事我；thèng候我lim食soah，你chiah thang lim食mah？"}},{"book":"路","chapter":17,"verse":9,"versions":{"unv":"僕人照所吩咐的去做，主人還謝謝他嗎？","bklcl":"Lô͘-po̍k kiâⁿ só͘ bēng-lēng ê, kiám ū kā i seh-siā mah?","tghg":"奴僕行所命令的，豈有給伊說謝(seh-siā)嗎？","bklhl":"奴僕行所命令ê，kiám有kā伊說謝mah？"}},{"book":"路","chapter":17,"verse":10,"versions":{"unv":"這樣，你們做完了一切所吩咐的，只當說：『我們是無用的僕人，所做的本是我們應分做的。』」","bklcl":"Án-ni, lín í-keng it-chīn kiâⁿ só͘ bēng-lēng lín ê, chiū tio̍h kóng, Goán sī bô lī-ek ê lô͘-po̍k, kiâⁿ só͘ eng-kai kiâⁿ ê nā-tiāⁿ.","tghg":"按呢，恁已經一盡行所命令恁的，就著講：『阮是無利益的奴僕，行所應該行的若定。』」","bklhl":"Án-ni，lín已經一盡行所命令lín ê，就tio̍h講，阮是無利益ê奴僕，行所應該行ê nā-tiāⁿ。"}},{"book":"路","chapter":17,"verse":11,"versions":{"unv":"耶穌往耶路撒冷去，經過撒馬利亞和加利利。","bklcl":"Iâ-so͘ khì Iâ-lō͘-sat-léng ê sî, tùi Sat-má-lī-a kap Ka-lī-lī kau-kài keng-kè.","tghg":"耶穌去耶路撒冷的時，對撒瑪利亞及加利利交界經過。","bklhl":"耶穌去耶路撒冷ê時，tùi撒馬利亞kap加利利交界經過。"}},{"book":"路","chapter":17,"verse":12,"versions":{"unv":"進入一個村子，有十個長大痲瘋的，迎面而來，遠遠地站著，","bklcl":"Ji̍p chi̍t ê hiuⁿ-siā ê sî, ū cha̍p ê thái-ko ê tú-tio̍h I, hn̄g-hn̄g teh khiā,","tghg":"入一個鄉社的時，有十個癩[哥](ko)的，抵著(tú-tio̍h)伊，遠遠啲徛，","bklhl":"入一个鄉社ê時，有十個thái-ko ê tú-tio̍h伊，遠遠teh khiā，"}},{"book":"路","chapter":17,"verse":13,"versions":{"unv":"高聲說：「耶穌，夫子，可憐我們吧！」","bklcl":"chhut siaⁿ kóng, Iâ-so͘ sian-siⁿ, lîn-bín goán.","tghg":"出聲講：「耶穌，先生，憐憫阮！」","bklhl":"出聲講，耶穌先生，憐憫阮。"}},{"book":"路","chapter":17,"verse":14,"versions":{"unv":"耶穌看見，就對他們說：「你們去把身體給祭司察看。」他們去的時候就潔淨了。","bklcl":"Iâ-so͘ khòaⁿ-kìⁿ, kā in kóng, Lín khì chiong pún-sin hō͘ chè-si giām.  In khì ê sî chiū tit-tio̍h chheng-khì.","tghg":"耶穌看見，給𪜶講：「恁去將本身互祭司驗。」𪜶去的時就得著清氣。","bklhl":"耶穌看見，kā in講，lín去將本身hō͘祭司驗。In去ê時就得tio̍h清氣。"}},{"book":"路","chapter":17,"verse":15,"versions":{"unv":"內中有一個見自己已經好了，就回來大聲歸榮耀與　神，","bklcl":"Kî-tiong chi̍t lâng khòaⁿ-kìⁿ ka-kī í-keng hó, chiū tò-tńg-lâi tōa siaⁿ o-ló Siōng-tè,","tghg":"其中一人看見家己已經好，就倒轉來大聲謳咾上帝，","bklhl":"其中一人看見家己已經好，就倒tńg來大聲o-ló上帝，"}},{"book":"路","chapter":17,"verse":16,"versions":{"unv":"又俯伏在耶穌腳前感謝他；這人是撒馬利亞人。","bklcl":"phak-lo̍h tī Iâ-so͘ ê kha-chêng, lâi kám-siā I; chit lâng sī Sat-má-lī-a lâng.","tghg":"仆落佇耶穌的腳前來感謝伊；此人是撒瑪利亞人。","bklhl":"仆落tī耶穌ê腳前，來感謝伊；chit人是撒馬利亞人。"}},{"book":"路","chapter":17,"verse":17,"versions":{"unv":"耶穌說：「潔淨了的不是十個人嗎？那九個在哪裡呢？","bklcl":"Iâ-so͘ ìn kóng, Cha̍p lâng kiám bô lóng tit-tio̍h chheng-khì mah? hit káu-ê tī tá-lo̍h?","tghg":"耶穌應講：「十人豈無攏得著清氣嗎？彼九個佇叨落？","bklhl":"耶穌應講，十人kiám無lóng得tio̍h清氣mah？hit九個tī tá-lo̍h？"}},{"book":"路","chapter":17,"verse":18,"versions":{"unv":"除了這外族人，再沒有別人回來歸榮耀與　神嗎？」","bklcl":"Chit-ê pa̍t cho̍k ê lâng í-gōa, iáu bô pa̍t lâng tò-tńg-lâi kui êng-kng Siōng-tè mah?","tghg":"此個別族的人以外，猶無別人倒轉來歸榮光上帝嗎？」","bklhl":"Chit ê別族ê人以外，iáu無別人倒tńg來歸榮光上帝mah？"}},{"book":"路","chapter":17,"verse":19,"versions":{"unv":"就對那人說：「起來，走吧！你的信救了你了。」","bklcl":"Chiū kā hit lâng kóng, Khí-lâi chòe lí khì, lí ê sìn ū kiù lí.","tghg":"就給彼人講：「起來，做你去！你的信有救你。」","bklhl":"就kā hit人講，起來，做你去，你ê信有救你。"}},{"book":"路","chapter":17,"verse":20,"versions":{"unv":"法利賽人問：「　神的國幾時來到？」耶穌回答說：「　神的國來到不是眼所能見的。","bklcl":"Hoat-lī-sài lâng mn̄g Siōng-tè ê kok tī-sî ōe lîm-kàu.  Iâ-so͘ ìn kóng, Siōng-tè ê kok lîm-kàu m̄ sī hián-jiân;","tghg":"法利賽人問：「上帝的國底時(tī-sî)會臨到？」耶穌應講：「上帝的國臨到呣是顯然(hián-jiân)。","bklhl":"法利賽人問上帝ê國tī時會臨到。耶穌應講，上帝ê國臨到m̄是顯然；"}},{"book":"路","chapter":17,"verse":21,"versions":{"unv":"人也不得說：『看哪，在這裡！看哪，在那裡！』因為　神的國就在你們心裡（心裡：或譯中間）。」","bklcl":"iā bōe kóng-tit, Tī chia, á-sī, Tī hia, in-ūi Siōng-tè ê kok sī tī lín lāi-tiong.","tghg":"也𣍐講得：『佇遮！抑是佇遐！』因為上帝的國是佇恁內中。」","bklhl":"也bōe講得，Tī chia，á是，Tī hia，因為上帝ê國是tī lín內中。"}},{"book":"路","chapter":17,"verse":22,"versions":{"unv":"他又對門徒說：「日子將到，你們巴不得看見人子的一個日子，卻不得看見。","bklcl":"Koh tùi ha̍k-seng kóng, Sî-ji̍t beh kàu, lín chin ài khòaⁿ-kìⁿ Jîn-chú ê chi̍t ji̍t, iā bô thang khòaⁿ-kìⁿ.","tghg":"閣對學生講：「時日欲到，恁真愛看見人子的一日，也無通看見。","bklhl":"Koh對學生講，時日beh到，lín真ài看見人子ê一日，也無thang看見。"}},{"book":"路","chapter":17,"verse":23,"versions":{"unv":"人將要對你們說：『看哪，在那裡！看哪，在這裡！』你們不要出去，也不要跟隨他們！","bklcl":"Beh ū lâng kā lín kóng, Lí khòaⁿ, tī hia! Lí khòaⁿ, tī chia! lín bo̍h-tit khì, bo̍h-tit tè in.","tghg":"欲有人給恁講：你看，佇遐！你看，佇遮！恁莫得去，莫得隨𪜶！","bklhl":"Beh有人kā lín講，你看，tī hia！你看，tī chia！lín莫得去，莫得tè in。"}},{"book":"路","chapter":17,"verse":24,"versions":{"unv":"因為人子在他降臨的日子，好像閃電從天這邊一閃直照到天那邊。","bklcl":"In-ūi chhin-chhiūⁿ sih-nà tùi thiⁿ chit piⁿ teh sih, kng chiò kàu thiⁿ hit piⁿ, Jîn-chú tī I ê ji̍t iā beh án-ni.","tghg":"因為親像閃爁對天此邊啲閃(sih)，光照到天彼邊，人子佇伊的日也欲按呢。","bklhl":"因為親像閃nà tùi天chit邊teh閃，光照到天hit邊，人子tī伊ê日也beh án-ni。"}},{"book":"路","chapter":17,"verse":25,"versions":{"unv":"只是他必須先受許多苦，又被這世代棄絕。","bklcl":"Chóng-sī I tek-khak tio̍h tāi-seng siū chōe-chōe kan-khó͘, iā hō͘ chit sè-tāi khì-sak.","tghg":"總是伊的確著代先受多多艱苦，也互此世代棄拺。","bklhl":"總是伊的確tio̍h事先受chōe-chōe艱苦，也hō͘ chit世代棄sak。"}},{"book":"路","chapter":17,"verse":26,"versions":{"unv":"挪亞的日子怎樣，人子的日子也要怎樣。","bklcl":"Chhin-chhiūⁿ tī Ná-a ê ji̍t cháiⁿ-iūⁿ, tī Jîn-chú ê ji̍t iā beh án-ni.","tghg":"親像佇挪亞的日怎樣，佇人子的日也欲按呢。","bklhl":"親像tī挪亞ê日怎樣，tī人子ê日也beh án-ni。"}},{"book":"路","chapter":17,"verse":27,"versions":{"unv":"那時候的人又吃又喝，又娶又嫁，到挪亞進方舟的那日，洪水就來，把他們全都滅了。","bklcl":"In teh lim-chia̍h, teh kè-chhōa, kàu Ná-a ji̍p tōa chûn ê ji̍t, tōa chúi kàu, bia̍t in chèng lâng.","tghg":"𪜶啲飲食啲嫁娶，到挪亞入大船的日，大水到滅𪜶眾人。","bklhl":"In teh lim食，teh嫁娶，到挪亞入大船ê日，大水到，滅in眾人。"}},{"book":"路","chapter":17,"verse":28,"versions":{"unv":"又好像羅得的日子；人又吃又喝，又買又賣，又耕種又蓋造。","bklcl":"Koh chhin-chhiūⁿ tī Lô-tek ê ji̍t, in teh lim-chia̍h, bóe-bōe, chèng-choh, khí-chhù;","tghg":"閣親像佇羅得的日；𪜶啲飲食，買賣，種作，起厝。","bklhl":"Koh親像tī羅得ê日，in teh lim食、買賣、種作、起厝；"}},{"book":"路","chapter":17,"verse":29,"versions":{"unv":"到羅得出所多瑪的那日，就有火與硫磺從天上降下來，把他們全都滅了。","bklcl":"nā-sī Lô-tek chhut Só͘-to-má ê ji̍t, tùi thiⁿ lo̍h hé kap jiû-n̂g, bia̍t chèng lâng;","tghg":"若是羅得出所多瑪的日，對天落火及硫磺，滅眾人。","bklhl":"但是羅得出所多瑪ê日，tùi天落火kap硫磺，滅眾人；"}},{"book":"路","chapter":17,"verse":30,"versions":{"unv":"人子顯現的日子也要這樣。","bklcl":"tī Jîn-chú hián-hiān ê ji̍t iā beh án-ni.","tghg":"佇人子顯現的日也欲按呢。","bklhl":"tī人子顯現ê日也beh án-ni。"}},{"book":"路","chapter":17,"verse":31,"versions":{"unv":"當那日，人在房上，器具在屋裡，不要下來拿；人在田裡，也不要回家。","bklcl":"Tng hit ji̍t tī chhù-téng ê, i ê mi̍h tī chhù-lāi, bo̍h-tit lo̍h-lâi the̍h i; tī hn̂g-ni̍h ê iā bo̍h-tit tò-tńg-lâi.","tghg":"當彼日，佇厝頂的，伊的物佇厝內，莫得落來提伊；佇園裡的，也莫得倒轉來。","bklhl":"當hit日tī厝頂ê，伊ê物tī厝內，莫得落來the̍h伊；tī園裡ê也莫得倒tńg來。"}},{"book":"路","chapter":17,"verse":32,"versions":{"unv":"你們要回想羅得的妻子。","bklcl":"Tio̍h kì-tit Lô-tek ê bó͘.","tghg":"著記得羅得的某。","bklhl":"Tio̍h記得羅得ê bó͘。"}},{"book":"路","chapter":17,"verse":33,"versions":{"unv":"凡想要保全生命的，必喪掉生命；凡喪掉生命的，必救活生命。","bklcl":"Kìⁿ-nā tì-ì kò͘ i ê sìⁿ-miā ê, beh sit-lo̍h i; kìⁿ-nā sit-lo̍h i ê, beh pó-choân i.","tghg":"見若致意顧伊的生命的，欲失落伊；見若失落伊的，欲保全伊。","bklhl":"見若致意顧伊ê性命ê，beh失落伊；見若失落伊ê，beh保全伊。"}},{"book":"路","chapter":17,"verse":34,"versions":{"unv":"我對你們說，當那一夜，兩個人在一個床上，要取去一個，撇下一個。","bklcl":"Góa kā lín kóng, Hit mî nn̄g lâng siāng chhn̂g, chi̍t-ê chhú-khì, chi̍t-ê pàng-khì.","tghg":"我給恁講，彼暝二人同(siāng)床，一個取去，一個放去。","bklhl":"我kā lín講，Hit暝兩人siāng床，一个取去，一个放去。"}},{"book":"路","chapter":17,"verse":35,"versions":{"unv":"兩個女人一同推磨，要取去一個，撇下一個。（有古卷加：","bklcl":"Nn̄g ê hū-jîn-lâng tâng oe bō, chi̍t-ê chhú-khì, chi̍t-ê pàng-khì.","tghg":"二個婦仁人同挨磨(oe bō)，一個取去，一個放去。」","bklhl":"兩個婦人人同挨磨，一个取去，一个放去。"}},{"book":"路","chapter":17,"verse":36,"versions":{"unv":"兩個人在田裡，要取去一個，撇下一個。）」","tghg":"｛有二人佇園裡，一個取去，一個放　。〔台語羅馬譯本無此節！〕｝"}},{"book":"路","chapter":17,"verse":37,"versions":{"unv":"門徒說：「主啊，在哪裡有這事呢？」耶穌說：「屍首在哪裡，鷹也必聚在那裡。」","bklcl":"In ìn I kóng, Chú ah, tī sím-mi̍h só͘-chāi ah?  I kā in kóng, Sin-si nā tī hia, eng-chiáu iā beh chū-chi̍p tī hia.","tghg":"𪜶應伊講：「主啊，佇甚麼所在啊？」伊給𪜶講：「身屍若佇遐，鷹鳥也欲聚集佇遐。」","bklhl":"In應伊講，主ah，tī甚麼所在ah？伊kā in講，身屍若tī hia，鷹鳥也beh聚集tī hia。"}}]