[{"book":"民","chapter":1,"verse":1,"versions":{"unv":"以色列人出埃及地後，第二年二月初一日，耶和華在西奈的曠野、會幕中曉諭摩西說：","bklcl":"Í-sek-lia̍t lâng chhut Ai-ki̍p tōe í-āu, tē-jī nî, jī-ge̍h chhoe-it ji̍t,  Iâ-hô-hoa tī Se-nái ê khòng-iá tī hōe-bō͘-tiong hoan-hù Mô͘-se kóng,","tghg":"以色列人出埃及地以後，第二年二月初一日，耶和華佇西奈的曠野、佇會幕中吩咐摩西講：","bklhl":"以色列人出埃及地以後，第二年，二月初一日，耶和華tī西奈ê曠野tī會幕中吩咐摩西講："}},{"book":"民","chapter":1,"verse":2,"versions":{"unv":"「你要按以色列全會眾的家室、宗族、人名的數目計算所有的男丁。","bklcl":"Lín tio̍h chiong Í-sek-lia̍t choân-hōe ê chóng-sò͘, chiàu in ê ke-kháu chong-cho̍k, chiàu lâng-miâ ê siàu-gia̍h, sǹg in ta-po͘ ê jîn-teng.","tghg":"「恁著將以色列全會的總數照𪜶的家口、宗族、照人名的數額算𪜶查甫的人丁(jîn-teng)。","bklhl":"Lín tio̍h將以色列全會ê總數，照in ê家口宗族，照人名ê數額，算in ta-po͘ ê人丁。"}},{"book":"民","chapter":1,"verse":3,"versions":{"unv":"凡以色列中，從二十歲以外，能出去打仗的，你和亞倫要照他們的軍隊數點。","bklcl":"Kìⁿ-nā Í-sek-lia̍t tiong, tùi jī-cha̍p hè í-chiūⁿ, ōe chhut khì kau-chiàn ê, lí kap A-lûn tio̍h chiàu in ê kun-tūi lâi tiám-sǹg i.","tghg":"見若以色列中，對二十歲以上，會出去交戰的，你及亞倫著照𪜶的軍隊來點算伊。","bklhl":"見若以色列中，tùi二十歲以上，能出去交戰ê，你kap亞倫tio̍h照in ê軍隊來點算伊。"}},{"book":"民","chapter":1,"verse":4,"versions":{"unv":"每支派中必有一人作本支派的族長，幫助你們。","bklcl":"Múi chi-phài-tiong, tio̍h ū chi̍t-lâng, chòe in ê cho̍k-tiúⁿ ê, lâi pang-chān lín.","tghg":"每支派中著有一人做𪜶的族長的，來幫助恁。","bklhl":"每支派中，tio̍h有一人，做in ê族長ê，來幫贊lín。"}},{"book":"民","chapter":1,"verse":5,"versions":{"unv":"他們的名字：屬流便的，有示丟珥的兒子以利蓿；","bklcl":"Kap lín khiā chòe-tui ê lâng, in ê miâ-jī kì tī ē-tóe.  Sio̍k Liû-piān ê, ū Sī-tiu-jíⁿ ê kiáⁿ Í-lī-siok.","tghg":"及恁徛做堆的人𪜶的名字記佇下底：屬流便的，有示丟珥的子以利蓿；","bklhl":"Kap lín khiā做堆ê人，in ê名字記tī下底。屬Liû-piān ê，有Sī-tiu-jíⁿ ê kiáⁿ Í-lī-siok。"}},{"book":"民","chapter":1,"verse":6,"versions":{"unv":"屬西緬的，有蘇利沙代的兒子示路蔑；","bklcl":"Sio̍k Se-biān ê, ū So͘-lī-sa-tāi ê kiáⁿ Sī-lō͘-bia̍t.","tghg":"屬西緬的，有蘇利沙代的子示路蔑；","bklhl":"屬西門ê，有So͘-lī-sa-tāi ê kiáⁿ Sī-lō͘-bia̍t。"}},{"book":"民","chapter":1,"verse":7,"versions":{"unv":"屬猶大的，有亞米拿達的兒子拿順；","bklcl":"Sio̍k Iû-tāi ê, ū A-bí-ná-ta̍t ê kiáⁿ, Ná-sūn.","tghg":"屬猶大的，有亞米拿達的子拿順；","bklhl":"屬偤大ê，有A-bí-ná-ta̍t ê kiáⁿ，Ná-sūn。"}},{"book":"民","chapter":1,"verse":8,"versions":{"unv":"屬以薩迦的，有蘇押的兒子拿坦業；","bklcl":"Sio̍k Í-sat-ka ê, ū So͘-ap ê kiáⁿ, Ná-thán-gia̍p.","tghg":"屬以薩迦的，有蘇押的子拿坦業；","bklhl":"屬Í-sat-ka ê，有So͘-ap ê kiáⁿ，Ná-thán-gia̍p。"}},{"book":"民","chapter":1,"verse":9,"versions":{"unv":"屬西布倫的，有希倫的兒子以利押；","bklcl":"Sio̍k Se-pò͘-lûn ê, ū Hi-lûn ê kiáⁿ, Í-lī-ap.","tghg":"屬西布倫的，有希倫的子以利押；","bklhl":"屬Se-pò͘-lûn ê，有Hi-lûn ê kiáⁿ，Í-lī-ap。"}},{"book":"民","chapter":1,"verse":10,"versions":{"unv":"約瑟子孫、屬以法蓮的，有亞米忽的兒子以利沙瑪；屬瑪拿西的，有比大蓿的兒子迦瑪列；","bklcl":"Iok-sek ê kiáⁿ-sun sio̍k Í-hoat-liân ê, ū A-bí-hut ê kiáⁿ, Í-lī-sa-má;  sio̍k Má-ná-se ê, ū Pí-tāi-siok ê kiáⁿ,  Ka-má-lia̍t.","tghg":"約瑟的子孫、屬以法蓮的，有亞米忽的子以利沙瑪；屬瑪拿西的，有比大蓿的子迦瑪列；","bklhl":"約瑟ê kiáⁿ孫屬Í-hoat-liân ê，有A-bí-hut ê kiáⁿ，Í-lī-sa-má；屬Má-ná-se ê，有Pí-tāi-siok ê kiáⁿ，Ka-má-lia̍t。"}},{"book":"民","chapter":1,"verse":11,"versions":{"unv":"屬便雅憫的，有基多尼的兒子亞比但；","bklcl":"Sio̍k Piān-ngá-bín ê, ū Ki-to-nî ê kiáⁿ, A-pí-tàn.","tghg":"屬便雅憫的，有基多尼的子亞比但；","bklhl":"屬便雅憫ê，有Ki-to-nî ê kiáⁿ，A-pí-tàn。"}},{"book":"民","chapter":1,"verse":12,"versions":{"unv":"屬但的，有亞米沙代的兒子亞希以謝；","bklcl":"Sio̍k Tàn ê, ū A-bí-sa-tāi ê kiáⁿ, A-hi-í-siā.","tghg":"屬但的，有亞米沙代的子亞希以謝；","bklhl":"屬Tàn ê，有A-bí-sa-tāi ê kiáⁿ，A-hi-í-siā。"}},{"book":"民","chapter":1,"verse":13,"versions":{"unv":"屬亞設的，有俄蘭的兒子帕結；","bklcl":"Sio̍k A-siat ê, ū Gô-lân ê kiáⁿ, Phàⁿ-kiat.","tghg":"屬亞設的，有俄蘭的子帕結；","bklhl":"屬A-siat ê，有Gô-lân ê kiáⁿ，Phàⁿ-kiat。"}},{"book":"民","chapter":1,"verse":14,"versions":{"unv":"屬迦得的，有丟珥的兒子以利雅薩；","bklcl":"Sio̍k Ka-tek ê, ū Tiu-jíⁿ ê kiáⁿ, Í-lī-ngá-sat.","tghg":"屬迦得的，有丟珥的子以利雅薩；","bklhl":"屬Ka-tek ê，有Tiu-jíⁿ ê kiáⁿ，Í-lī-ngá-sat。"}},{"book":"民","chapter":1,"verse":15,"versions":{"unv":"屬拿弗他利的，有以南的兒子亞希拉。","bklcl":"Sio̍k Ná-hut-tha-lí ê, ū Í-lâm ê kiáⁿ, A-hi-la̍h.","tghg":"屬拿弗他利的，有以南的子亞希拉。","bklhl":"屬Ná-hut-tha-lí ê，有Í-lâm ê kiáⁿ，A-hi-la̍h。"}},{"book":"民","chapter":1,"verse":16,"versions":{"unv":"這都是從會中選召的，各作本支派的首領，都是以色列軍中的統領。」","bklcl":"Chiah-ê lóng sī tùi hōe-tiong kéng-soán ê, ta̍k-ê chòe in pún chi-phài ê siú-léng, lóng sī Í-sek-lia̍t kun-tūi-tiong ê thóng-léng.","tghg":"諸個攏是對會中揀選的，逐個做𪜶本支派的首領，攏是以色列軍隊中的統領。」","bklhl":"Chiah-ê lóng是tùi會中揀選ê，ta̍k-ê做in本支派ê首領，lóng是以色列軍隊中ê統領。"}},{"book":"民","chapter":1,"verse":17,"versions":{"unv":"於是，摩西、亞倫帶著這些按名指定的人，","bklcl":"Mô͘-se A-lûn chiū chhōa hiah-ê siū kì-miâ ê lâng; tī jī-ge̍h chhoe-it ji̍t, tiàu-chi̍p hōe-chiòng;","tghg":"摩西、亞倫就導許個受記名的人，","bklhl":"摩西、亞倫就chhōa hiah-ê受記名ê人；tī二月初一日，召集會眾；"}},{"book":"民","chapter":1,"verse":18,"versions":{"unv":"當二月初一日招聚全會眾。會眾就照他們的家室、宗族、人名的數目，從二十歲以外的，都述說自己的家譜。","bklcl":"in chiū chiàu in ê jîn-teng, tùi jī-cha̍p hè í-siōng, chiàu in ê miâ-gia̍h, chiàu in ê ke-kháu chong-cho̍k, pâi-lia̍t in ê sè-hē.","tghg":"佇二月初一日召集會眾。𪜶就照𪜶的人丁，對二十歲以上，照𪜶的名額，照𪜶的家口、宗族，排列𪜶的世系。","bklhl":"in就照in ê人丁，tùi二十歲以上，照in ê名額，照in ê家口宗族，排列in ê世系。"}},{"book":"民","chapter":1,"verse":19,"versions":{"unv":"耶和華怎樣吩咐摩西，他就怎樣在西奈的曠野數點他們。","bklcl":"Iâ-hô-hoa án-ni bēng-lēng Mô͘-se, i chiū tī Se-nái ê khòng-iá tiám-sǹg in.","tghg":"耶和華按呢命令摩西，伊就佇西奈的曠野點算𪜶。","bklhl":"耶和華án-ni命令摩西，伊就tī西奈ê曠野點算in。"}},{"book":"民","chapter":1,"verse":20,"versions":{"unv":"以色列的長子，流便子孫的後代，照著家室、宗族、人名的數目，從二十歲以外，凡能出去打仗、被數的男丁，共有四萬六千五百名。","bklcl":"Í-sek-lia̍t ê tōa-kiáⁿ, Liû-piān kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, chiàu in ê jîn-teng, tùi jī-cha̍p hè í-chiūⁿ ê ta-po͘-ê, ōe chhut-khì kau-chiàn-ê;","tghg":"以色列的大子，流便子孫的世系，照𪜶的家口、𪜶的宗族、照人名的數額，照𪜶的人丁，對二十歲以上的查甫的，會出去交戰的，","bklhl":"以色列ê大kiáⁿ，Liû-piān kiáⁿ孫ê世系，照in ê家口，in ê宗族，照人名ê數額，照in ê人丁，tùi二十歲以上ê ta-po͘-ê，能出去交戰ê；"}},{"book":"民","chapter":1,"verse":21,"versions":{"unv":"【併於上節】","bklcl":"sio̍k Liû-piān ê chi-phài kè-sǹg-ê, sì-bān la̍k-chheng gō͘-pah miâ.","tghg":"屬流便的支派過算的，四萬六千五百名。","bklhl":"屬Liû-piān ê支派計算ê，四萬六千五百名。"}},{"book":"民","chapter":1,"verse":22,"versions":{"unv":"西緬子孫的後代，照著家室、宗族、人名的數目，從二十歲以外，凡能出去打仗、被數的男丁，共有五萬九千三百名。","bklcl":"Se-biān kiáⁿ-sun ê sè-hē, chiàu in ê ke-kháu, in ê chong-cho̍k, kè-sǹg-ê, chiàu lâng-miâ ê siàu-gia̍h, chiàu in ê jîn-teng, tùi jī-cha̍p hè í-chiūⁿ ê ta-po͘, ōe chhut-khì kau-chiàn-ê;","tghg":"西緬子孫的世系，照𪜶的家口、𪜶的家族、過算的、照人名的數額，照𪜶的人丁，對二十歲以上的查甫，會出去交戰的，","bklhl":"西門kiáⁿ孫ê世系，照in ê家口，in ê宗族，計算ê，照人名ê數額，照in ê人丁，tùi二十歲以上ê ta-po͘，能出去交戰ê；"}},{"book":"民","chapter":1,"verse":23,"versions":{"unv":"【併於上節】","bklcl":"sio̍k Se-biān ê chi-phài kè-sǹg-ê, gō͘-bān káu-chheng saⁿ-pah miâ.","tghg":"屬西緬的支派過算的，五萬九千三百名。","bklhl":"屬西門ê支派計算ê，五萬九千三百名。"}},{"book":"民","chapter":1,"verse":24,"versions":{"unv":"迦得子孫的後代，照著家室、宗族、人名的數目，從二十歲以外，凡能出去打仗、被數的，共有四萬五千六百五十名。","bklcl":"Ka-tek kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"迦得子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"Ka-tek kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":25,"versions":{"unv":"【併於上節】","bklcl":"sio̍k Ka-tek ê chi-phài, kè-sǹg-ê, sì-bān gō͘-chheng la̍k-pah gō͘-cha̍p miâ.","tghg":"屬迦得的支派，過算的，四萬五千六百五十名。","bklhl":"屬Ka-tek ê支派，計算ê，四萬五千六百五十名。"}},{"book":"民","chapter":1,"verse":26,"versions":{"unv":"猶大子孫的後代，照著家室、宗族、人名的數目，從二十歲以外，凡能出去打仗、被數的，共有七萬四千六百名。","bklcl":"Iû-tāi kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"猶大子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"偤大kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":27,"versions":{"unv":"【併於上節】","bklcl":"sio̍k Iû-tāi ê chi-phài, kè-sǹg-ê, chhit-bān sì-chheng la̍k-pah miâ.","tghg":"屬猶大的支派，過算的，七萬四千六百名。","bklhl":"屬偤大ê支派，計算ê，七萬四千六百名。"}},{"book":"民","chapter":1,"verse":28,"versions":{"unv":"以薩迦子孫的後代，照著家室、宗族、人名的數目，從二十歲以外，凡能出去打仗、被數的，共有五萬四千四百名。","bklcl":"Í-sat-ka kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ ōe chhut-khì kau-chiàn-ê;","tghg":"以薩迦子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"Í-sat-ka kiáⁿ孫ê世系，照in ê家口，in ê宗族，照人名ê數額，tùi二十歲以上能出去交戰ê；"}},{"book":"民","chapter":1,"verse":29,"versions":{"unv":"【併於上節】","bklcl":"sio̍k Í-sat-ka ê chi-phài, kè-sǹg-ê, gō͘-bān sì-chheng sì-pah miâ.","tghg":"屬以薩迦的支派，過算的，五萬四千四百名。","bklhl":"屬Í-sat-ka ê支派，計算ê，五萬四千四百名。"}},{"book":"民","chapter":1,"verse":30,"versions":{"unv":"西布倫子孫的後代，照著家室、宗族、人名的數目，從二十歲以外，凡能出去打仗、被數的，共有五萬七千四百名。","bklcl":"Se-pò͘-lûn kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"西布倫子孫的世系、照𪜶的家口、𪜶的宗族、照人名的數額，對二十歲以上，會出去交戰的，","bklhl":"Se-pò͘-lûn kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":31,"versions":{"unv":"【併於上節】","bklcl":"sio̍k Se-pò͘-lûn ê chi-phài, kè-sǹg-ê, gō͘-bān chhit-chheng sì-pah miâ.","tghg":"屬西布倫的支派，過算的，五萬七千四百名。","bklhl":"屬Se-pò͘-lûn ê支派，計算ê，五萬七千四百名。"}},{"book":"民","chapter":1,"verse":32,"versions":{"unv":"約瑟子孫屬以法蓮子孫的後代，照著家室、宗族、人名的數目，從二十歲以外，凡能出去打仗、被數的，共有四萬零五百名。","bklcl":"Iok-sek ê kiáⁿ-sun, sio̍k Í-hoat-liân kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"約瑟的子孫屬以法蓮子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"約瑟ê kiáⁿ孫，屬Í-hoat-liân kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":33,"versions":{"unv":"【併於上節】","bklcl":"sio̍k Í-hoat-liân ê chi-phài, kè-sǹg-ê, sì-bān liân gō͘-pah miâ.","tghg":"屬以法蓮的支派，過算的，四萬連五百名。","bklhl":"屬Í-hoat-liân ê支派計算ê，四萬連五百名。"}},{"book":"民","chapter":1,"verse":34,"versions":{"unv":"瑪拿西子孫的後代，照著家室、宗族、人名的數目，從二十歲以外，凡能出去打仗、被數的，共有三萬二千二百名。","bklcl":"Má-ná-se kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"瑪拿西子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"Má-ná-se kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":35,"versions":{"unv":"【併於上節】","bklcl":"sio̍k Má-ná-se ê chi-phài, kè-sǹg-ê, saⁿ-bān nn̄g-chheng nn̄g-pah miâ.","tghg":"屬瑪拿西的支派，過算的，三萬二千二百名。","bklhl":"屬Má-ná-se ê支派，計算ê，三萬兩千兩百名。"}},{"book":"民","chapter":1,"verse":36,"versions":{"unv":"便雅憫子孫的後代，照著家室、宗族、人名的數目，從二十歲以外，凡能出去打仗、被數的，共有三萬五千四百名。","bklcl":"Piān-ngá-bín kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"便雅憫子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"便雅憫kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":37,"versions":{"unv":"【併於上節】","bklcl":"sio̍k Piān-ngá-bín ê chi-phài, kè-sǹg-ê, saⁿ-bān gō͘-chheng sì-pah miâ.","tghg":"屬便雅憫的支派，過算的，三萬五千四百名。","bklhl":"屬便雅憫ê支派，計算ê，三萬五千四百名。"}},{"book":"民","chapter":1,"verse":38,"versions":{"unv":"但子孫的後代，照著家室、宗族、人名的數目，從二十歲以外，凡能出去打仗、被數的，共有六萬二千七百名。","bklcl":"Tàn kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"但子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"Tàn kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":39,"versions":{"unv":"【併於上節】","bklcl":"sio̍k Tàn ê chi-phài, kè-sǹg-ê, la̍k-bān nn̄g-chheng chhit-pah miâ.","tghg":"屬但的支派，過算的，六萬二千七百名。","bklhl":"屬Tàn ê支派，計算ê，六萬兩千七百名。"}},{"book":"民","chapter":1,"verse":40,"versions":{"unv":"亞設子孫的後代，照著家室、宗族、人名的數目，從二十歲以外，凡能出去打仗、被數的，共有四萬一千五百名。","bklcl":"A-siat kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"亞設子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"A-siat kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":41,"versions":{"unv":"【併於上節】","bklcl":"sio̍k A-siat ê chi-phài, kè-sǹg-ê, sì-bān chi̍t-chheng gō͘-pah miâ.","tghg":"屬亞設的支派，過算的，四萬一千五百名。","bklhl":"屬A-siat ê支派，計算ê，四萬一千五百名。"}},{"book":"民","chapter":1,"verse":42,"versions":{"unv":"拿弗他利子孫的後代，照著家室、宗族、人名的數目，從二十歲以外，凡能出去打仗、被數的，共有五萬三千四百名。","bklcl":"Ná-hut-tha-lī kiáⁿ-sun ê sè-hē, chiàu in ê ke-kháu, in ê chong-cho̍k, chiàu lâng-miâ ê siàu-gia̍h, tùi jī-cha̍p hè í-chiūⁿ, ōe chhut-khì kau-chiàn-ê;","tghg":"拿弗他利子孫的世系，照𪜶的家口、𪜶的宗族、照人名的數額，對二十歲以上，會出去交戰的，","bklhl":"Ná-hut-tha-lī kiáⁿ孫ê世系，照in ê家口，in ê宗族，照人名ê數額，tùi二十歲以上，能出去交戰ê；"}},{"book":"民","chapter":1,"verse":43,"versions":{"unv":"【併於上節】","bklcl":"sio̍k Ná-hut-tha-lī ê chi-phài, kè-sǹg-ê, gō͘-bān saⁿ-chheng sì-pah miâ.","tghg":"屬拿弗他利的支派，過算的，五萬三千四百名。","bklhl":"屬Ná-hut-tha-lī ê支派，計算ê，五萬三千四百名。"}},{"book":"民","chapter":1,"verse":44,"versions":{"unv":"這些就是被數點的，是摩西、亞倫，和以色列中十二個首領所數點的；這十二個人各作各宗族的代表。","bklcl":"Chiah-ê lóng sī kè-sǹg-ê, sī Mô͘-se A-lûn kap Í-sek-lia̍t cha̍p-jī ê siú-léng só͘-sǹg-ê;  in ta̍k-ê tāi-piáu in ê chong-cho̍k.","tghg":"諸個攏是過算的，是摩西、亞倫，及以色列十二個首領所算的；𪜶逐個代表𪜶的宗族。","bklhl":"Chiah-ê lóng是計算ê，是摩西、亞倫kap以色列十二個首領所算ê；in ta̍k-ê代表in ê宗族。"}},{"book":"民","chapter":1,"verse":45,"versions":{"unv":"這樣，凡以色列人中被數的，照著宗族，從二十歲以外，能出去打仗、被數的，共有六十萬零三千五百五十名。","bklcl":"Án-ni Í-sek-lia̍t lâng kè-sǹg-ê, chiàu i ê chong-cho̍k, tùi jī-cha̍p hè í-chiūⁿ, kìⁿ-nā Í-sek-lia̍t-tiong ōe chhut-khì kau-chiàn ê lâng;","tghg":"按呢，以色列人過算的，照伊的宗族，對二十歲以上，見若以色列中會出去交戰的人，","bklhl":"Án-ni以色列人計算ê，照伊ê宗族，tùi二十歲以上，見若以色列中能出去交戰ê人；"}},{"book":"民","chapter":1,"verse":46,"versions":{"unv":"【併於上節】","bklcl":"chiū-sī it-chhè kè-sǹg-ê kiōng la̍k-cha̍p-bān liân saⁿ-chheng gō͘-pah gō͘-cha̍p miâ.","tghg":"就是一切過算的，共六十萬連三千五十名。","bklhl":"就是一切計算ê共六十萬連三千五百五十名。"}},{"book":"民","chapter":1,"verse":47,"versions":{"unv":"利未人卻沒有按著支派數在其中，","bklcl":"To̍k-to̍k Lī-bī lâng chiàu chó͘-chong ê chi-phài, bô sǹg chāi-lāi.","tghg":"獨獨利未人照祖宗的支派無算在內，","bklhl":"獨獨利未人照祖宗ê支派，無算在內。"}},{"book":"民","chapter":1,"verse":48,"versions":{"unv":"因為耶和華曉諭摩西說：","bklcl":"In-ūi Iâ-hô-hoa bat hoan-hù Mô͘-se kóng,","tghg":"因為耶和華曾吩咐摩西講：","bklhl":"因為耶和華bat吩咐摩西講："}},{"book":"民","chapter":1,"verse":49,"versions":{"unv":"「惟獨利未支派你不可數點，也不可在以色列人中計算他們的總數。","bklcl":"To̍k-to̍k Lī-bī chi-phài lí m̄-thang tiám-sǹg, iā m̄-thang tī Í-sek-lia̍t-tiong sǹg in ê chóng-gia̍h.","tghg":"「獨獨利未支派你呣通點算，也呣通佇以色列中算𪜶的總額。","bklhl":"獨獨利未支派你m̄-thang點算，也m̄-thang tī以色列中算in ê總額。"}},{"book":"民","chapter":1,"verse":50,"versions":{"unv":"只要派利未人管法櫃的帳幕和其中的器具，並屬乎帳幕的；他們要抬（或譯：搬運）帳幕和其中的器具，並要辦理帳幕的事，在帳幕的四圍安營。","bklcl":"To̍k-to̍k tio̍h phài Lī-bī lâng koán-lí chèng-kù ê hōe-bō͘, kap kî-tiong it-chhè ê khì-kū, kap it-chhè sio̍k tī hí lāi-bīn-ê;  in tio̍h kng hōe-bō͘ kap kî-tiong it-chhè ê khì-kū, iā tio̍h su-hāu hōe-bō͘, tī i ê sì-ûi an-iâⁿ.","tghg":"獨獨著派利未人管理證據的會幕及其中一切的器具，及一切屬佇彼內面的；𪜶著扛會幕及其中一切的器具，也著伺候會幕，佇伊的四圍安營。","bklhl":"獨獨tio̍h派利未人管理證據ê會幕，kap其中一切ê器具，kap一切屬tī hit內面ê；in tio̍h扛會幕kap其中一切ê器具，也tio̍h伺候會幕，tī伊ê四圍安營。"}},{"book":"民","chapter":1,"verse":51,"versions":{"unv":"帳幕將往前行的時候，利未人要拆卸；將支搭的時候，利未人要豎起。近前來的外人必被治死。","bklcl":"Hōe-bō͘ beh khí-sin ê sî, tio̍h Lī-bī lâng thiah i;  hōe-bō͘ beh tah ê sî, tio̍h Lī-bī lâng khiā i;  í-gōa ê lâng kūn-óa i, tek-khak tio̍h siū sí.","tghg":"會幕欲起身的時，著利未人拆伊；會幕欲搭的時，著利未人竪伊。以外的人近倚伊的確著受死。","bklhl":"會幕beh起身ê時，tio̍h利未人拆伊；會幕beh搭ê時，tio̍h利未人khiā伊；以外ê人近óa伊，的確tio̍h受死。"}},{"book":"民","chapter":1,"verse":52,"versions":{"unv":"以色列人支搭帳棚，要照他們的軍隊，各歸本營，各歸本纛。","bklcl":"Í-sek-lia̍t lâng tah pò͘-pîⁿ, kok chiàu in ê kun-tūi, kok kui in ê pún-iâⁿ, kok kui in ê tōa-kî.","tghg":"以色列人搭布棚，各照𪜶的軍隊，各歸𪜶的本營，各歸𪜶的大旗。","bklhl":"以色列人搭布棚，各照in ê軍隊，各歸in ê本營，各歸in ê大旗。"}},{"book":"民","chapter":1,"verse":53,"versions":{"unv":"但利未人要在法櫃帳幕的四圍安營，免得忿怒臨到以色列會眾；利未人並要謹守法櫃的帳幕。」","bklcl":"To̍k-to̍k Lī-bī lâng tio̍h tī chèng-kù ê hōe-bō͘ sì-ûi an-iâⁿ, bián-tit tōa siū-khì lîm-kàu tī Í-sek-lia̍t ê hōe-chiòng;  Lī-bī lâng iā tio̍h siú chèng-kù ê hōe-bō͘ ê chek-sêng.","tghg":"獨獨利未人著佇證據的會幕四圍安營，免得大受氣臨到佇以色列的會眾；利未人也著守證據的會幕的責成。」","bklhl":"獨獨利未人tio̍h tī證據ê會幕四圍安營，免得大受氣臨到tī以色列ê會眾；利未人也tio̍h守證據ê會幕ê責成。"}},{"book":"民","chapter":1,"verse":54,"versions":{"unv":"以色列人就這樣行。凡耶和華所吩咐摩西的，他們就照樣行了。","bklcl":"Í-sek-lia̍t lâng chiū án-ni kiâⁿ;  kìⁿ-nā Iâ-hô-hoa só͘ bēng-lēng Mô͘-se ê, in chiū chiàu án-ni kiâⁿ.","tghg":"以色列人就按呢行。見若耶和華所命令摩西的，𪜶就照按呢行。","bklhl":"以色列人就án-ni行；見若耶和華所命令摩西ê，in就照án-ni行。"}}]