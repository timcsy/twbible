[{"book":"民","chapter":13,"verse":1,"versions":{"unv":"耶和華曉諭摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"民","chapter":13,"verse":2,"versions":{"unv":"「你打發人去窺探我所賜給以色列人的迦南地，他們每支派中要打發一個人，都要作首領的。」","bklcl":"Lí tio̍h chhe lâng khì thau-khòaⁿ Góa só͘ sù hō͘ Í-sek-lia̍t lâng ê Ka-lâm tōe, tio̍h tùi in chó͘-kong ta̍k chi-phài tiong chhe chi̍t-lâng, lóng sī tī in tiong-kan chòe siú-léng ê.","tghg":"「你著差人去偷看我所賜互以色列人的迦南地，著對𪜶祖公逐支派中差一人，攏是佇𪜶中間做首領的。」","bklhl":"你tio̍h差人去偷看我所賜hō͘以色列人ê迦南地，tio̍h 對in祖公ta̍k支派中差一人，lóng是tī in中間做首領ê。"}},{"book":"民","chapter":13,"verse":3,"versions":{"unv":"摩西就照耶和華的吩咐從巴蘭的曠野打發他們去；他們都是以色列人的族長。","bklcl":"Mô͘-se chiū chiàu Iâ-hô-hoa ê bēng-lēng, tùi Pa-lân ê khòng-iá chhe in khì, in lóng sī Í-sek-lia̍t lâng ê cho̍k-tiúⁿ.","tghg":"摩西就照耶和華的命令對巴蘭的曠野差𪜶去；𪜶攏是以色列人的族長。","bklhl":"摩西就照耶和華ê命令，tùi Pa-lân ê曠野差in去，in lóng是以色列人ê族長。"}},{"book":"民","chapter":13,"verse":4,"versions":{"unv":"他們的名字：屬流便支派的有撒刻的兒子沙母亞。","bklcl":"In ê miâ kì tī ē-tóe;  sio̍k Liû-piān ê chi-phài, Sat-khek ê kiáⁿ Sa-bó͘-a;","tghg":"𪜶的名記佇下底：屬流便的支派撒刻的子沙某亞。","bklhl":"In ê名記tī下底；屬Liû-piān ê支派，Sat-khek ê kiáⁿ Sa-bó͘-a；"}},{"book":"民","chapter":13,"verse":5,"versions":{"unv":"屬西緬支派的有何利的兒子沙法。","bklcl":"sio̍k Se-biān ê chi-phài, Hô-lī ê kiáⁿ Sa-hoat;","tghg":"屬西緬的支派何利的子沙法。","bklhl":"屬西門ê支派，Hô-lī ê kiáⁿ Sa-hoat；"}},{"book":"民","chapter":13,"verse":6,"versions":{"unv":"屬猶大支派的有耶孚尼的兒子迦勒。","bklcl":"sio̍k Iû-tāi ê chi-phài, Iâ-hu-nî ê kiáⁿ Ka-le̍k;","tghg":"屬猶大的支派耶孚尼的子迦勒。","bklhl":"屬偤大ê支派，Iâ-hu-nî ê kiáⁿ迦勒；"}},{"book":"民","chapter":13,"verse":7,"versions":{"unv":"屬以薩迦支派的有約色的兒子以迦。","bklcl":"sio̍k Í-sat-ka ê chi-phài, Iok-sek ê kiáⁿ Í-ka;","tghg":"屬以薩迦的支派約色的子以迦。","bklhl":"屬Í-sat-ka ê支派，約瑟ê kiáⁿ Í-ka；"}},{"book":"民","chapter":13,"verse":8,"versions":{"unv":"屬以法蓮支派的有嫩的兒子何希阿。","bklcl":"sio̍k Í-hoat-liân ê chi-phài, Lùn ê kiáⁿ Hô-se-a;","tghg":"屬以法蓮的支派嫩的子何西阿。","bklhl":"屬Í-hoat-liân ê支派，Lùn ê kiáⁿ何西阿；"}},{"book":"民","chapter":13,"verse":9,"versions":{"unv":"屬便雅憫支派的有拉孚的兒子帕提。","bklcl":"sio̍k Piān-ngá-bín ê chi-phài, La̍h-hu ê kiáⁿ Phàⁿ-thê;","tghg":"屬便雅憫的支派拉孚的子帕提。","bklhl":"屬便雅憫ê支派，La̍h-hu ê kiáⁿ Phàⁿ-thê；"}},{"book":"民","chapter":13,"verse":10,"versions":{"unv":"屬西布倫支派的有梭底的兒子迦疊。","bklcl":"sio̍k Se-pò͘-lûn ê chi-phài, So-tí ê kiáⁿ Ka-tia̍p;","tghg":"屬西布倫的支派梭底的子迦疊。","bklhl":"屬Se-pò͘-lûn ê支派，So-tí ê kiáⁿ Ka-tia̍p；"}},{"book":"民","chapter":13,"verse":11,"versions":{"unv":"約瑟的子孫，屬瑪拿西支派的有穌西的兒子迦底。","bklcl":"Iok-sek ê kiáⁿ-sun, sio̍k Má-ná-se ê chi-phài, So͘-se ê kiáⁿ Ka-tí;","tghg":"約瑟的子孫，屬瑪拿西的支派蘇西的子迦底。","bklhl":"約瑟ê kiáⁿ孫，屬Má-ná-se ê支派，So͘-se ê kiáⁿ Ka-tí；"}},{"book":"民","chapter":13,"verse":12,"versions":{"unv":"屬但支派的有基瑪利的兒子亞米利。","bklcl":"sio̍k Tàn ê chi-phài, Ki-má-lī ê kiáⁿ A-bí-lī;","tghg":"屬但的支派基瑪利的子亞米利。","bklhl":"屬Tàn ê支派，Ki-má-lī ê kiáⁿ A-bí-lī；"}},{"book":"民","chapter":13,"verse":13,"versions":{"unv":"屬亞設支派的有米迦勒的兒子西帖。","bklcl":"sio̍k A-siat ê chi-phài, Bí-ka-le̍k ê kiáⁿ Se-thiap;","tghg":"屬亞設的支派米迦勒的子西帖。","bklhl":"屬A-siat ê支派，Bí-ka-le̍k ê kiáⁿ Se-thiap；"}},{"book":"民","chapter":13,"verse":14,"versions":{"unv":"屬拿弗他利支派的有縛西的兒子拿比。","bklcl":"sio̍k Ná-hut-tha-lī ê chi-phài, Po̍k-se ê kiáⁿ Ná-pí;","tghg":"屬拿弗他利的支派縛西的子拿比。","bklhl":"屬Ná-hut-tha-lī ê支派，Po̍k-se ê kiáⁿ Ná-pí；"}},{"book":"民","chapter":13,"verse":15,"versions":{"unv":"屬迦得支派的有瑪基的兒子臼利。","bklcl":"sio̍k Ka-tek ê chi-phài, Má-ki ê kiáⁿ Kiū-lī.","tghg":"屬迦得的支派瑪基的子臼利。","bklhl":"屬Ka-tek ê支派，Má-ki ê kiáⁿ Kiū-lī。"}},{"book":"民","chapter":13,"verse":16,"versions":{"unv":"這就是摩西所打發、窺探那地之人的名字。摩西就稱嫩的兒子何希阿為約書亞。","bklcl":"Chiah-ê chiū-sī Mô͘-se só͘ chhe khì thau-khòaⁿ hit ê tōe ê lâng ê miâ.  Mô͘-se chiū chheng Lùn ê kiáⁿ Hô-se-a chòe Iok-su-a.","tghg":"諸個就是摩西所差去、偷看彼個地的人的名。摩西就稱嫩的子何西阿做約書亞。","bklhl":"Chiah-ê就是摩西所差去偷看hit ê地ê人ê名。摩西就稱Lùn ê kiáⁿ何西阿做約書亞。"}},{"book":"民","chapter":13,"verse":17,"versions":{"unv":"摩西打發他們去窺探迦南地，說：「你們從南地上山地去，","bklcl":"Mô͘-se chhe in khì thau-khòaⁿ Ka-lâm tōe, tùi in kóng, Lín tùi chit ê lâm-hng chiūⁿ-khì, sòa peh-chiūⁿ in ê soaⁿ,","tghg":"摩西差𪜶去偷看迦南地，對𪜶講：「恁對此個南方上去續踾上(peh-chiūⁿ)𪜶的山，","bklhl":"摩西差in去偷看迦南地，對in講，Lín tùi chit ê南方上去，續peh上in ê山，"}},{"book":"民","chapter":13,"verse":18,"versions":{"unv":"看那地如何，其中所住的民是強是弱，是多是少，","bklcl":"khòaⁿ hit ê tōe cháiⁿ-iūⁿ;  kî-tiong só͘ khiā ê peh-sìⁿ sī kiông á-sī jio̍k, sī chió á-sī chōe;","tghg":"看彼個地怎樣，其中所徛的百姓是強抑是弱，是少抑是多，","bklhl":"看hit ê地怎樣；其中所khiā ê百姓是強á是弱，是少á是chōe；"}},{"book":"民","chapter":13,"verse":19,"versions":{"unv":"所住之處是好是歹，所住之處是營盤是堅城。","bklcl":"só͘ khiā-khí ê tōe sī sím-mi̍h khoán, sī hó á-sī pháiⁿ;  só͘ khiā ê só͘-chāi sím-mi̍h khoán, sī iâⁿ-pôaⁿ á-sī kian-kò͘ ê siâⁿ;","tghg":"所徛起的地是甚麼款是好抑是歹，所徛的所在甚麼款是營盤抑是堅固的城。","bklhl":"所khiā起ê地是甚麼款，是好á是pháiⁿ；所khiā ê所在甚麼款，是營盤á是堅固ê城；"}},{"book":"民","chapter":13,"verse":20,"versions":{"unv":"又看那地土是肥美是瘠薄，其中有樹木沒有。你們要放開膽量，把那地的果子帶些來。」（那時正是葡萄初熟的時候。）","bklcl":"koh khòaⁿ hit ê tōe-thó͘ cháiⁿ-iūⁿ, sī pûi á-sī sán;  hit tiong-kan ū chhiū-ba̍k á-bô.  Lín tio̍h hó-táⁿ, chiong hit só͘-chāi ê ké-chí tòa kóa-á lâi;  hit-sî tú-á sī phû-tô khí-thâu se̍k ê sî.","tghg":"閣看彼個地土怎樣，是肥抑是瘦，彼中間有樹木抑無。恁著好膽，將彼所在的果子帶寡仔來(tòa kóa-á lâi)。」（彼時抵仔是葡萄起頭熟的時。）","bklhl":"koh看hit ê地土怎樣，是肥á是sán；hit中間有樹木á無。Lín tio̍h好膽，將hit所在ê果子帶kóa-á來；hit時tú-á是葡萄起頭熟ê時。"}},{"book":"民","chapter":13,"verse":21,"versions":{"unv":"他們上去窺探那地，從尋的曠野到利合，直到哈馬口。","bklcl":"In chiū khì thau-khòaⁿ hit ê tōe, tùi Sîm ê khòng-iá kàu Lī-ha̍p, kàu ji̍p Hap-má ê lō͘-kháu.","tghg":"𪜶就去偷看彼個地，對尋的曠野到利合，到入哈馬的路口。","bklhl":"In就去偷看hit ê地，tùi Sîm ê曠野到Lī-ha̍p，到入Hap-má ê路口。"}},{"book":"民","chapter":13,"verse":22,"versions":{"unv":"他們從南地上去，到了希伯崙；在那裡有亞衲族人亞希幔、示篩、撻買。（原來希伯崙城被建造比埃及的鎖安城早七年。）","bklcl":"In tùi lâm-hng chiūⁿ-khì, kàu Hi-pek-lûn;  tī-hia ū A-la̍p cho̍k ê lâng, A-hi-bān, Sī-su, That-mái.  (Hi-pek-lûn siâⁿ khí-chō pí Ai-ki̍p ê Só-an siâⁿ khah-chá chhit-nî.)","tghg":"𪜶對南方上去，到希伯崙；佇遐有亞納族的人亞希幔、示篩、撻買。（希伯崙城起造比埃及的鎖安城卡早七年。）","bklhl":"In tùi南方上去，到Hi-pek-lûn；tī-hia有A-la̍p族ê人，A-hi-bān、Sī-su、That-mái。(Hi-pek-lûn城起造比埃及ê Só-an城khah早七年。)"}},{"book":"民","chapter":13,"verse":23,"versions":{"unv":"他們到了以實各谷，從那裡砍了葡萄樹的一枝，上頭有一掛葡萄，兩個人用槓抬著，又帶了些石榴和無花果來。","bklcl":"In kàu Í-si̍t-kok ê soaⁿ-kok, tùi-hia chhò phû-tô-chhiū chi̍t-ki, téng-bīn ū chi̍t-pha phû-tô, nn̄g-lâng ēng kǹg-á kng i;  koh tòa kóa-á sia̍h-liû, kap bû-hoa-kó lâi.","tghg":"𪜶到以實各的山谷，對遐剉葡萄樹一支，頂面有一葩(pha)葡萄，二人用(ēng)槓仔(kǹg-á)扛(kng)伊，閣帶寡仔石榴(sia̍h-liû)及無花果(bû-hoa-kó)來。","bklhl":"In到Í-si̍t-kok ê山谷，tùi-hia剉(chhò)葡萄樹一支，頂面有一葩(pha)葡萄，兩人用kǹg-á扛伊；koh帶kóa-á石榴，kap無花果來。"}},{"book":"民","chapter":13,"verse":24,"versions":{"unv":"（因為以色列人從那裡砍來的那掛葡萄，所以那地方叫做以實各谷。）","bklcl":"In-ūi Í-sek-lia̍t lâng tùi-hia chhò chi̍t pha phû-tô, hit só͘-chāi chiah hō-chòe Í-si̍t-kok ê soaⁿ-kok.","tghg":"（因為以色列人對遐剉一葩葡萄，彼所在才號做以實各的山谷。）","bklhl":"因為以色列人tùi-hia剉一葩葡萄，hit所在chiah號做Í-si̍t-kok ê山谷。"}},{"book":"民","chapter":13,"verse":25,"versions":{"unv":"過了四十天，他們窺探那地才回來，","bklcl":"In thau-khòaⁿ hit ê tōe sì-cha̍p ji̍t kú chiah tò-lâi.","tghg":"𪜶偷看彼個地，四十日久才倒來，","bklhl":"In偷看hit ê地四十日久chiah tò來。"}},{"book":"民","chapter":13,"verse":26,"versions":{"unv":"到了巴蘭曠野的加低斯，見摩西、亞倫，並以色列的全會眾，回報摩西、亞倫，並全會眾，又把那地的果子給他們看；","bklcl":"Kàu Pa-lân ê khòng-iá ê Ka-te-su, kìⁿ Mô͘-se, A-lûn, kap Í-sek-lia̍t ê hōe-chiòng, hê-hok in kap choân-hōe;  koh ēng hit só͘-chāi ê ké-chí hō͘ in khòaⁿ.","tghg":"到巴蘭的曠野的加低斯，見摩西、亞倫，及以色列的會眾，回覆(hê-hok)𪜶及全會，閣用彼所在的果子互𪜶看；","bklhl":"到Pa-lân ê曠野ê Ka-te-su，見摩西、亞倫，kap以色列ê會眾，回復in kap全會；koh用hit所在ê果子hō͘ in看。"}},{"book":"民","chapter":13,"verse":27,"versions":{"unv":"又告訴摩西說：「我們到了你所打發我們去的那地，果然是流奶與蜜之地；這就是那地的果子。","bklcl":"Koh kā i kóng, Goán kàu lí só͘ chhe goán khì ê tōe, kó-jiân sī lâu lin kap bi̍t ê tōe;  che chiū-sī hit ê tōe ê ké-chí.","tghg":"閣給伊講：「阮到你所差阮去的地，果然是流奶及蜜的地；這就是彼個地的果子。","bklhl":"Koh kā伊講，阮到你所差阮去ê地，果然是流奶kap蜜ê地；這就是hit ê地ê果子。"}},{"book":"民","chapter":13,"verse":28,"versions":{"unv":"然而住那地的民強壯，城邑也堅固寬大，並且我們在那裡看見了亞衲族的人。","bklcl":"Chóng-sī hit só͘-chāi ê peh-sìⁿ ióng-chòng, siâⁿ iā kian-kò͘ khoah-tōa;  goán tī-hia iā khòaⁿ-kìⁿ A-la̍p cho̍k.","tghg":"總是彼所在的百姓勇壯，城也堅固闊大，阮佇遐也看見亞衲族。","bklhl":"總是hit所在ê百姓勇壯，城也堅固闊大；阮tī-hia也看見A-la̍p族。"}},{"book":"民","chapter":13,"verse":29,"versions":{"unv":"亞瑪力人住在南地；赫人、耶布斯人、亞摩利人住在山地；迦南人住在海邊並約旦河旁。」","bklcl":"A-má-le̍k lâng tiàm tī lâm-hng;  Hek lâng, Iâ-pò͘-su lâng, A-mô͘-lī lâng, tiàm tī soaⁿ-tōe;  Ka-lâm lâng tiàm tī hái-piⁿ, kap Iok-tàn hô-piⁿ.","tghg":"亞瑪力人踮佇南方；赫人、耶布斯人、亞摩利人踮佇山地；迦南人踮佇海邊及約但河邊。」","bklhl":"A-má-le̍k人tiàm tī南方；Hek人、Iâ-pò͘-su人、A-mô͘-lī人，tiàm tī山地；迦南人tiàm tī海邊，kap約旦河邊。"}},{"book":"民","chapter":13,"verse":30,"versions":{"unv":"迦勒在摩西面前安撫百姓，說：「我們立刻上去得那地吧！我們足能得勝。」","bklcl":"Ka-le̍k tī Mô͘-se ê bīn-chêng an-ùi peh-sìⁿ, kóng, Lán tio̍h li̍p-khek chiūⁿ-khì lâi tit-tio̍h hit só͘-chāi;  lán ū kàu-gia̍h ê la̍t ōe khah-iâⁿ in.","tghg":"迦勒佇摩西的面前安慰百姓，講：「咱著立刻上去來得著彼所在！咱有夠額的力會卡贏𪜶。」","bklhl":"迦勒tī摩西ê面前安慰百姓，講：咱tio̍h立刻上去來得tio̍h hit所在；咱有夠額ê力能khah贏in。"}},{"book":"民","chapter":13,"verse":31,"versions":{"unv":"但那些和他同去的人說：「我們不能上去攻擊那民，因為他們比我們強壯。」","bklcl":"To̍k-to̍k hiah-ê kap i chiūⁿ-khì ê lâng kóng, Lán bōe-ōe chiūⁿ-khì kong-kek hiah-ê peh-sìⁿ;  in-ūi in pí lán khah ióng-chòng.","tghg":"獨獨許個及伊上去的人講：「咱𣍐會上去攻擊許個百姓，因為𪜶比咱卡勇壯。」","bklhl":"獨獨hiah-ê kap伊上去ê人講：咱bōe能上去攻擊hiah-ê百姓；因為in比咱khah勇壯。"}},{"book":"民","chapter":13,"verse":32,"versions":{"unv":"探子中有人論到所窺探之地，向以色列人報惡信，說：「我們所窺探、經過之地是吞吃居民之地，我們在那裡所看見的人民都身量高大。","bklcl":"In hiah-ê lâng, lūn só͘ thau-khòaⁿ ê tōe, tùi Í-sek-lia̍t lâng pò pháiⁿ siau-sit, kóng, Goán só͘ keng-kè thau-khòaⁿ ê tōe, sī thun-chia̍h hiah-ê khiā-khí ê peh-sìⁿ ê tōe;  goán tī-hia só͘ khòaⁿ-kìⁿ ê peh-sìⁿ lóng chin tōa-hàn.","tghg":"𪜶許個人論所偷看的地，對以色列人報歹消息，講：「阮所經過、偷看的地是吞食許個徛起的百姓的地，阮佇遐所看見的百姓攏真大漢。","bklhl":"In hiah-ê人，論所偷看ê地，對以色列人報pháiⁿ消息，講：阮所經過偷看ê地，是吞食hiah-ê khiā起ê百姓ê地；阮tī-hia所看見ê百姓lóng真大漢。"}},{"book":"民","chapter":13,"verse":33,"versions":{"unv":"我們在那裡看見亞衲族人，就是偉人；他們是偉人的後裔。據我們看，自己就如蚱蜢一樣；據他們看，我們也是如此。」","bklcl":"Goán tī-hia khòaⁿ-kìⁿ A-la̍p cho̍k lâng, chiū-sī tōa-hàn lâng, in sī tōa-hàn lâng ê hō͘-è;  chiàu goán khòaⁿ ka-kī chhin-chhiūⁿ chháu-meh, chiàu in khòaⁿ goán iā sī án-ni.","tghg":"阮佇遐看見亞納族人，就是大漢人；𪜶是大漢人的後裔。照阮看，家己親像草蜢；照𪜶看，阮也是按呢。」","bklhl":"阮tī-hia看見A-la̍p族人，就是大漢人，in是大漢人ê後裔；照阮看家己親像草蜢，照in看阮也是án-ni。"}}]