[{"book":"民","chapter":18,"verse":1,"versions":{"unv":"耶和華對亞倫說：「你和你的兒子，並你本族的人，要一同擔當干犯聖所的罪孽。你和你的兒子也要一同擔當干犯祭司職任的罪孽。","bklcl":"Iâ-hô-hoa tùi A-lûn kóng, Lí kap lí chiah-ê kiáⁿ, kap lí ê pún-cho̍k, tio̍h saⁿ-kap tam-tng sèng-só͘ ê chōe;  lí kap lí chiah-ê kiáⁿ iā tio̍h tam-tng lín chè-si-chit ê chōe.","tghg":"耶和華對亞倫講：「你及你諸個子，及你的本族，著相及擔當聖所的罪。你及你諸個子也著擔當恁祭司職的罪。","bklhl":"耶和華對亞倫講：你kap你chiah ê kiáⁿ，kap你ê本族，tio̍h相kap擔當聖所ê罪；你kap你chiah ê kiáⁿ也tio̍h擔當lín祭司職ê罪。"}},{"book":"民","chapter":18,"verse":2,"versions":{"unv":"你要帶你弟兄利未人，就是你祖宗支派的人前來，使他們與你聯合，服事你，只是你和你的兒子，要一同在法櫃的帳幕前供職。","bklcl":"Lí tio̍h chhōa lí ê hiaⁿ-tī Lī-bī ê chi-phài, lí ê chó͘-kong ê chi-phài, chìn-chêng lâi, hō͘ in kap lí liân-ha̍p lâi su-hāu lí;  nā-sī lí kap lí ê kiáⁿ, lóng tio̍h tī hoat-kūi ê hōe-bō͘-chêng.","tghg":"你著導你的兄弟利未的支派，你的祖公的支派進前來，互𪜶及你聯合，來伺候你，若是你及你的子，攏著佇法櫃的會幕前。","bklhl":"你tio̍h chhōa你ê兄弟利未ê支派，你ê祖公ê支派，進前來，hō͘ in kap你連合來伺候你；但是你kap你ê kiáⁿ，lóng tio̍h tī法櫃ê會幕前。"}},{"book":"民","chapter":18,"verse":3,"versions":{"unv":"他們要守所吩咐你的，並守全帳幕，只是不可挨近聖所的器具和壇，免得他們和你們都死亡。","bklcl":"In tio̍h chòe lí ê chhe-ēng, iā tio̍h chòe Pò͘-pîⁿ ê chhe-ēng;  to̍k-to̍k m̄-thang kūn sèng-só͘ ê khì-kū kap tôaⁿ, bián-tit in kap lín lóng sí.","tghg":"𪜶著做你的差用，也著做布棚的差用，獨獨呣通近聖所的器具及壇，免得𪜶及恁攏死。","bklhl":"In tio̍h做你ê差用，也tio̍h做布棚ê差用；獨獨m̄-thang近聖所ê器具kap壇，免得in kap lín lóng死。"}},{"book":"民","chapter":18,"verse":4,"versions":{"unv":"他們要與你聯合，也要看守會幕，辦理帳幕一切的事，只是外人不可挨近你們。","bklcl":"In tio̍h kap lí liân-ha̍p, iā tio̍h chòe hōe-bō͘ ê chhe-ēng, liāu-lí Pò͘-pîⁿ lóng-chóng ê kang;  to̍k-to̍k gōa-bīn lâng m̄-thang óa-kūn lín.","tghg":"𪜶著及你聯合，也著做會幕的差用，料理布棚攏總的工，獨獨外面人呣通倚近恁。","bklhl":"In tio̍h kap你連合，也tio̍h做會幕ê差用，料理布棚lóng總ê工；獨獨外面人m̄-thang óa近lín。"}},{"book":"民","chapter":18,"verse":5,"versions":{"unv":"你們要看守聖所和壇，免得忿怒再臨到以色列人。","bklcl":"Lín tio̍h chòe sèng-só͘ ê chhe-ēng, kap tôaⁿ ê chhe-ēng, bián-tit siū-khì koh kàu tī Í-sek-lia̍t lâng.","tghg":"恁著做聖所的差用及壇的差用，免得受氣閣到佇以色列人。","bklhl":"Lín tio̍h做聖所ê差用，kap壇ê差用，免得受氣koh到tī以色列人。"}},{"book":"民","chapter":18,"verse":6,"versions":{"unv":"我已將你們的弟兄利未人從以色列人中揀選出來歸耶和華，是給你們為賞賜的，為要辦理會幕的事。","bklcl":"Góa, khòaⁿ ah, Góa bat tùi Í-sek-lia̍t lâng ê tiong-kan kéng lín ê hiaⁿ-tī Lī-bī lâng lâi siúⁿ-sù lín, kap kui Iâ-hô-hoa, lâi liāu-lí hōe-bō͘ ê kang.","tghg":"我，看啊，我曾對以色列人的中間揀恁的兄弟利未人來賞賜恁，及歸耶和華，來料理會幕的工。","bklhl":"我，看ah，我bat tùi以色列人ê中間揀lín ê兄弟利未人來賞賜lín，kap 歸耶和華，來料理會幕ê工。"}},{"book":"民","chapter":18,"verse":7,"versions":{"unv":"你和你的兒子要為一切屬壇和幔子內的事一同守祭司的職任。你們要這樣供職；我將祭司的職任給你們當作賞賜事奉我。凡挨近的外人必被治死。」","bklcl":"Só͘-í lí kap lí ê kiáⁿ tio̍h saⁿ-kap siú chè-si ê chit, liāu-lí tôaⁿ kap tiùⁿ-lî-lāi it-chhè ê kang;  lín tio̍h án-ni ho̍k-bū;  Góa í-keng siúⁿ-sù lí chè-si ê chit-jīm ê kang, chhin-chhiūⁿ sàng mi̍h;  kìⁿ-nā gōa-bīn lâng kūn-óa-ê, tek-khak hō͘ i sí.","tghg":"所以你及你的子著相及守祭司的職料理壇及帳簾內一切的工。恁著按呢服務；我已經賞賜你祭司的職任的工親像送物。見若外面人近倚的，的確互伊死。」","bklhl":"所以你kap你ê kiáⁿ tio̍h相kap守祭司ê chit，料理壇kap帳籬內一切ê工；lín tio̍h án-ni服務；我已經賞賜你祭司ê職任ê工，親像送物；見若外面人近óa-ê，的確hō͘伊死。"}},{"book":"民","chapter":18,"verse":8,"versions":{"unv":"耶和華曉諭亞倫說：「我已將歸我的舉祭，就是以色列人一切分別為聖的物，交給你經管；因你受過膏，把這些都賜給你和你的子孫，當作永得的分。","bklcl":"Iâ-hô-hoa koh kā A-lûn kóng, Góa, khòaⁿ ah, Góa í-keng ēng hiàn hō͘ Góa ê kú-chè, chiū-sī Í-sek-lia̍t lâng hun-piat chòe-sèng ê mi̍h, kau lí siú i;  in-ūi lí siū boah-iû, chiah-ê mi̍h kui lí kap lí ê kiáⁿ-sun, chòe éng-oán ê hūn-gia̍h.","tghg":"耶和華閣給亞倫講：「我，看啊，我已經用獻互我的舉祭，就是以色列人分別做聖的物，交你守伊；因為你受抹油，諸個物歸你及你的子孫，做永遠的份額。","bklhl":"耶和華koh kā亞倫講：我，看ah，我已經用獻hō͘我ê舉祭，就是以色列人分別做聖ê物，交你守伊；因為你受抹油，chiah ê物歸你kap你ê kiáⁿ孫，做永遠ê份額。"}},{"book":"民","chapter":18,"verse":9,"versions":{"unv":"以色列人歸給我至聖的供物，就是一切的素祭、贖罪祭、贖愆祭，其中所有存留不經火的，都為至聖之物，要歸給你和你的子孫。","bklcl":"Bô keng-kè hé, chì-sèng ê mi̍h ê tiong-kan, sio̍k tī lí-ê sī chiah-ê:  kìⁿ-nā in ê lé-mi̍h, in ê sò͘-chè, in ê sio̍k-chōe-chè, in ê pó͘-kè-sit-chè, in só͘ hiàn hō͘ Góa ê, lóng chòe chì-sèng, kui hō͘ lí kap lí ê kiáⁿ-sun.","tghg":"無經過火，至聖的物的中間，屬佇你的是諸個；見若𪜶的禮物，𪜶的素祭、𪜶的贖罪祭、𪜶的補過失祭，𪜶所獻互我的，攏做至聖，歸互你及你的子孫。","bklhl":"無經過火，至聖ê物ê中間，屬tī你ê是chiah ê：見若in ê禮物，in ê素祭，in ê贖罪祭，in ê補過失祭，in所獻hō͘我ê，lóng做至聖，歸hō͘你kap你ê kiáⁿ孫。"}},{"book":"民","chapter":18,"verse":10,"versions":{"unv":"你要拿這些當至聖物吃；凡男丁都可以吃。你當以此物為聖。","bklcl":"Lí tio̍h khòaⁿ chiah-ê chòe chì-sèng lâi chia̍h i;  kìⁿ-nā ta-po͘-teng lóng thang chia̍h;  lí tio̍h lia̍h chit ê mi̍h chòe-sèng.","tghg":"你著看諸個做至聖來食伊；見若查甫丁攏通食。你著掠此個物做聖。","bklhl":"你tio̍h看chiah ê做至聖來食伊；見若ta-po͘丁lóng thang食；你tio̍h掠chit ê物做聖。"}},{"book":"民","chapter":18,"verse":11,"versions":{"unv":"以色列人所獻的舉祭並搖祭都是你的；我已賜給你和你的兒女，當作永得的分；凡在你家中的潔淨人都可以吃。","bklcl":"Chiah-ê iā sī lí ê, lé-mi̍h ê kú-chè, í-ki̍p Í-sek-lia̍t lâng só͘ hiàn ê iô-chè, Góa lóng siúⁿ-sù lí, kap lí ê kiáⁿ, cha-bó͘-kiáⁿ, chòe éng-oán ê hūn-gia̍h;  kìⁿ-nā tī lí ke-tiong chheng-khì ê lâng lóng thang chia̍h.","tghg":"諸個也是你的禮物的舉祭以及以色列人所獻的搖祭；我攏賞賜你及你的子查某子，做永遠的份額；見若佇你家中清氣的人攏通食。","bklhl":"Chiah-ê也是你ê，禮物ê舉祭，以及以色列人所獻ê搖祭，我lóng賞賜你，kap你ê kiáⁿ，cha-bó͘-kiáⁿ，做永遠ê份額；見若tī你家中清氣ê人lóng thang食。"}},{"book":"民","chapter":18,"verse":12,"versions":{"unv":"凡油中、新酒中、五穀中至好的，就是以色列人所獻給耶和華初熟之物，我都賜給你。","bklcl":"Siōng-hó ê iû, siōng-hó ê chiú, siōng-hó ê gō͘-kak, chiū-sī in khí-thâu-se̍k hiàn hō͘ Iâ-hô-hoa ê, Góa lóng siúⁿ-sù lí.","tghg":"上好的油、上好的酒、上好的五穀，就是𪜶起頭熟獻互耶和華的，我攏賞賜你。","bklhl":"Siōng好ê油，siōng好ê酒，siōng好ê五穀，就是in起頭熟獻hō͘耶和華ê，我lóng賞賜你。"}},{"book":"民","chapter":18,"verse":13,"versions":{"unv":"凡從他們地上所帶來給耶和華初熟之物也都要歸與你。你家中的潔淨人都可以吃。","bklcl":"In ê tōe khí-thâu-se̍k ê mi̍h, só͘ hiàn hō͘ Iâ-hô-hoa ê, lóng kui hō͘ lí;  lí ke-lāi chheng-khì ê lâng lóng thang chia̍h.","tghg":"𪜶的地起頭熟的物所獻互耶和華的攏歸互你。你家內清氣的人攏通食。","bklhl":"In ê地起頭熟 ê物，所獻hō͘耶和華ê，lóng歸hō͘你；你家內清氣ê人lóng thang食。"}},{"book":"民","chapter":18,"verse":14,"versions":{"unv":"以色列中一切永獻的都必歸與你。","bklcl":"Í-sek-lia̍t tiong kìⁿ-nā siū hun-piat hiàn-chīn ê, lóng tio̍h kui hō͘ lí.","tghg":"以色列中見若受分別獻盡的攏著歸互你。","bklhl":"以色列中見若受分別獻盡ê，lóng tio̍h歸hō͘你。"}},{"book":"民","chapter":18,"verse":15,"versions":{"unv":"他們所有奉給耶和華的，連人帶牲畜，凡頭生的，都要歸給你；只是人頭生的，總要贖出來；不潔淨牲畜頭生的，也要贖出來。","bklcl":"Kìⁿ-nā ū jio̍k-thé thâu-chiūⁿ-siⁿ-ê, bô-lūn lâng á-sī cheng-siⁿ, in só͘ hiàn hō͘ Iâ-hô-hoa ê, lóng kui tī lí;  to̍k-to̍k lâng thâu-chiūⁿ-siⁿ-ê lí tio̍h sio̍k i;  bô chheng-khì ê cheng-siⁿ thâu-chiūⁿ-siⁿ-ê, lí iā tio̍h sio̍k i.","tghg":"見若有肉體頭上生的，無論人抑是精牲，𪜶所獻互耶和華的，攏歸佇你；獨獨人頭上生的，你著贖伊；無清氣的精牲頭上生的，你也著贖伊。","bklhl":"見若有肉體頭chiūⁿ生ê，無論人á是cheng-siⁿ，in所獻hō͘耶和華ê，lóng歸tī你；獨獨人頭chiūⁿ生ê你tio̍h屬伊；無清氣ê cheng-siⁿ頭chiūⁿ生ê，你也tio̍h屬伊。"}},{"book":"民","chapter":18,"verse":16,"versions":{"unv":"其中在一月之外所當贖的，要照你所估定的價，按聖所的平，用銀子五舍客勒贖出來（一舍客勒是二十季拉）。","bklcl":"Tī móa-ge̍h í-gōa só͘ tio̍h sio̍k ê, tio̍h chiàu lí só͘ kó͘ ê kè, chiàu sèng-só͘ ê sià-khek-le̍k, ēng gûn gō͘ sià-khek-le̍k sio̍k-hôe i;  chi̍t sià-khek-le̍k sī jī-cha̍p kùi-la̍h.","tghg":"佇滿月以外所著贖的，著照你所估的價，照聖所的舍客勒，用銀五舍客勒贖回伊（一舍客勒是二十季拉）。","bklhl":"Tī滿月以外所tio̍h屬ê，tio̍h照你所估ê價，照聖所ê sià-khek-le̍k，用銀gō͘ sià-khek-le̍k贖回伊；一sià-khek-le̍k是二十kùi-la̍h。"}},{"book":"民","chapter":18,"verse":17,"versions":{"unv":"只是頭生的牛，或是頭生的綿羊和山羊，必不可贖，都是聖的，要把牠的血灑在壇上，把牠的脂油焚燒，當作馨香的火祭獻給耶和華。","bklcl":"To̍k-to̍k thâu-chiūⁿ-siⁿ ê gû, thâu-chiūⁿ-siⁿ ê mî-iûⁿ, thâu-chiūⁿ-siⁿ ê soaⁿ-iûⁿ, lí m̄-thang sio̍k;  che sī sèng, tio̍h hiù i ê huih tī tôaⁿ-ni̍h, tio̍h sio i ê iû chòe hé-chè, chòe phang-phang hiàn hō͘ Iâ-hô-hoa.","tghg":"獨獨頭上生的牛，頭上生的綿羊頭上生的山羊，你呣通贖，這是聖，著灑(hiù)伊的血佇壇裡，著燒伊的油，做火祭做芳芳獻互耶和華。","bklhl":"獨獨頭chiūⁿ生ê牛，頭chiūⁿ生ê綿羊，頭chiūⁿ生ê山羊，你m̄-thang贖；這是聖，tio̍h hiù伊ê血tī壇裡，tio̍h燒伊ê油做火祭，做芳芳獻hō͘耶和華。"}},{"book":"民","chapter":18,"verse":18,"versions":{"unv":"牠的肉必歸你，像被搖的胸、被舉的右腿歸你一樣。","bklcl":"Hiah ê bah kui tī lí, chhin-chhiūⁿ só͘ iô ê heng kap chiàⁿ-thúi kui tī lí chi̍t-iūⁿ.","tghg":"許個肉歸佇你，親像所搖的胸及正腿歸佇你一樣。","bklhl":"hiah-ê肉歸tī你，親像所搖 ê胸kap正腿歸tī你一樣。"}},{"book":"民","chapter":18,"verse":19,"versions":{"unv":"凡以色列人所獻給耶和華聖物中的舉祭，我都賜給你和你的兒女，當作永得的分。這是給你和你的後裔、在耶和華面前作為永遠的鹽約（鹽就是不廢壞的意思）。」","bklcl":"Kìⁿ-nā sèng-mi̍h ê kú-chè, sī Í-sek-lia̍t lâng hiàn hō͘ Iâ-hô-hoa ê, Góa lóng siúⁿ-sù lí, kap lí ê kiáⁿ, cha-bó͘-kiáⁿ, chòe éng-oán tit-tio̍h ê hūn-gia̍h;  che sī hō͘ lí kap lí ê hō͘-è, tī Iâ-hô-hoa ê bīn-chêng, chòe éng-oán bōe-hòe ê iok.","tghg":"見若聖物的舉祭是以色列人獻互耶和華的，我攏賞賜你及你的子查某子，做永遠得著的份額。這是互你及你的後裔，佇耶和華的面前做永遠𣍐廢的約。」","bklhl":"見若聖物ê舉祭，是以色列人獻hō͘耶和華ê，我lóng賞賜你，kap你ê kiáⁿ，cha-bó͘-kiáⁿ，做永遠得tio̍h ê份額；這是hō͘你kap你ê後裔，tī耶和華ê面前，做永遠bōe廢ê約。"}},{"book":"民","chapter":18,"verse":20,"versions":{"unv":"耶和華對亞倫說：「你在以色列人的境內不可有產業，在他們中間也不可有分。我就是你的分，是你的產業。」","bklcl":"Iâ-hô-hoa tùi A-lûn kóng, Lí tī in ê tōe-hng m̄-thang ū sán-gia̍p, tī in ê tiong-kan iā m̄-thang ū hūn-gia̍h;  tī Í-sek-lia̍t lâng tiong Góa chiū-sī lí ê hūn-gia̍h, sī lí ê sán-gia̍p.","tghg":"耶和華對亞倫講：「你佇𪜶的地方呣通有產業，佇𪜶的中間也呣通有份額。佇以色列人中我就是你的份額，是你的產業。」","bklhl":"耶和華對亞倫講：你tī in ê地方m̄-thang有產業，tī in ê中間也m̄-thang有份額；tī以色列人中我就是你ê份額，是你ê產業。"}},{"book":"民","chapter":18,"verse":21,"versions":{"unv":"「凡以色列中出產的十分之一，我已賜給利未的子孫為業；因他們所辦的是會幕的事，所以賜給他們為酬他們的勞。","bklcl":"Khòaⁿ ah, tī Í-sek-lia̍t tiong só͘ thiu ê cha̍p-hūn-chi̍t, Góa í-keng siúⁿ-sù Lī-bī ê kiáⁿ-sun chòe gia̍p;  in-ūi in só͘ chòe ê kang sī hōe-bō͘ ê kang, só͘-í siúⁿ-sù in, lâi pò-tap in ê tio̍h-bôa.","tghg":"「看啊，佇以色列中所抽的十份一，我已經賞賜利未的子孫做業；因為𪜶所做的工是會幕的工，所以賞賜𪜶來報答𪜶的著磨。","bklhl":"看ah，tī以色列中所抽ê十份一，我已經賞賜利未ê kiáⁿ孫做業；因為in所做ê工是會幕ê工，所以賞賜in，來報答in ê tio̍h磨。"}},{"book":"民","chapter":18,"verse":22,"versions":{"unv":"從今以後，以色列人不可挨近會幕，免得他們擔罪而死。","bklcl":"Tùi taⁿ í-āu, Í-sek-lia̍t lâng m̄-thang óa-kūn hōe-bō͘, bián-tit in tam-tng chōe lâi sí.","tghg":"對今(taⁿ)以後，以色列人呣通倚近會幕，免得𪜶擔當罪來死。","bklhl":"Tùi taⁿ以後，以色列人m̄-thang óa近會幕，免得in擔當罪來死。"}},{"book":"民","chapter":18,"verse":23,"versions":{"unv":"惟獨利未人要辦會幕的事，擔當罪孽；這要作你們世世代代永遠的定例。他們在以色列人中不可有產業；","bklcl":"To̍k-to̍k Lī-bī lâng tio̍h chòe hōe-bō͘ ê kang, tam-tng in ê chōe;  che beh chòe lín ta̍k sè-tāi éng-oán ê lē;  in tī Í-sek-lia̍t lâng ê tiong-kan m̄-thang ū sán-gia̍p.","tghg":"獨獨利未人著做會幕的工，擔當𪜶的罪；這欲做恁逐世代永遠的例。𪜶佇以色列人的中間呣通有產業；","bklhl":"獨獨利未人tio̍h做會幕ê工，擔當in ê罪；這beh做lín ta̍k世代永遠ê例；in tī以色列人ê中間m̄-thang有產業。"}},{"book":"民","chapter":18,"verse":24,"versions":{"unv":"因為以色列人中出產的十分之一，就是獻給耶和華為舉祭的，我已賜給利未人為業。所以我對他們說：『在以色列人中不可有產業。』」","bklcl":"In-ūi Í-sek-lia̍t lâng só͘ thiu ê cha̍p-hūn-chi̍t, só͘ hiàn hō͘ Iâ-hô-hoa chòe kú-chè ê, Góa í-keng siúⁿ-sù Lī-bī lâng chòe-gia̍p;  só͘-í Góa tùi in kóng, in tī Í-sek-lia̍t lâng ê tiong-kan m̄-thang ū sán-gia̍p.","tghg":"因為以色列人所抽的十份一，所獻互耶和華做舉祭的，我已經賞賜利未人做業。所以我對𪜶講：『𪜶佇以色列人的中間呣通有產業。』」","bklhl":"因為以色列人所抽ê十份一，所獻hō͘耶和華做舉祭ê，我已經賞賜利未人做業；所以我對in講，in tī以色列人ê中間m̄-thang有產業。"}},{"book":"民","chapter":18,"verse":25,"versions":{"unv":"耶和華吩咐摩西說：","bklcl":"Iâ-hô-hoa hoan-hù Mô͘-se kóng,","tghg":"耶和華吩咐摩西講：","bklhl":"耶和華吩咐摩西講："}},{"book":"民","chapter":18,"verse":26,"versions":{"unv":"「你曉諭利未人說：你們從以色列人中所取的十分之一，就是我給你們為業的，要再從那十分之一中取十分之一作為舉祭獻給耶和華，","bklcl":"Lí tio̍h hoan-hù Lī-bī lâng kā in kóng, Lín tùi Í-sek-lia̍t lâng ê tiong-kan thiu cha̍p-hūn-chi̍t, chiū-sī Góa hō͘ lín chòe gia̍p ê; hit-sî lín tio̍h tùi hit ê cha̍p-hūn-chi̍t ê tiong-kan koh thiu cha̍p-hūn-chi̍t, chòe kú-chè, hiàn hō͘ Iâ-hô-hoa.","tghg":"「你著吩咐利未人給𪜶講：恁對以色列人的中間抽十份一，就是我互恁做業的，彼時恁著對彼個十份一的中間閣抽十份一做舉祭獻互耶和華，","bklhl":"你tio̍h吩咐利未人kā in講：Lín tùi以色列人ê中間抽十份一，就是我hō͘ lín做業ê；hit時lín tio̍h tùi hit ê十份一个中間koh抽十份一，做舉祭，獻hō͘耶和華。"}},{"book":"民","chapter":18,"verse":27,"versions":{"unv":"這舉祭要算為你們場上的穀，又如滿酒醡的酒。","bklcl":"Lí ê kú-chè beh kā lín sǹg chòe gō͘-kak-tiûⁿ ê be̍h, kap móa tī phû-tô-khut ê chiú.","tghg":"你的舉祭欲給恁算做五穀場的麥，及滿佇葡萄窟的酒。","bklhl":"你ê舉祭beh kā lín算做五穀場ê 麥，kap滿tī葡萄窟ê酒。"}},{"book":"民","chapter":18,"verse":28,"versions":{"unv":"這樣，你們從以色列人中所得的十分之一也要作舉祭獻給耶和華，從這十分之一中，將所獻給耶和華的舉祭歸給祭司亞倫。","bklcl":"Án-ni, lín tùi Í-sek-lia̍t tiong só͘ tit-tio̍h ê cha̍p-hūn-chi̍t, tio̍h tùi hit-ê hiàn kú-chè hō͘ Iâ-hô-hoa;  lín tio̍h tùi hit-ê, ēng Iâ-hô-hoa ê kú-chè hō͘ chè-si A-lûn.","tghg":"按呢，恁對以色列中所得著的十份一，著對彼個獻舉祭互耶和華，恁著對彼個，用耶和華的舉祭互祭司亞倫。","bklhl":"Án-ni，lín tùi以色列中所得tio̍h ê十份一，tio̍h tùi hit ê獻舉祭hō͘耶和華；lín tio̍h tùi hit ê，用耶和華ê舉祭hō͘祭司亞倫。"}},{"book":"民","chapter":18,"verse":29,"versions":{"unv":"奉給你們的一切禮物，要從其中將至好的，就是分別為聖的，獻給耶和華為舉祭。","bklcl":"Lín só͘ tit-tio̍h it-chhè ê lé-mi̍h, tio̍h tùi hit tiong-kan, chiong tē-it hó-ê, chiū-sī hun-piat chòe-sèng ê hūn-gia̍h, hiàn hiah-ê kú-chè hō͘ Iâ-hô-hoa.","tghg":"恁所得著一切的禮物，著對彼中間將第一好的，就是分別做聖的份額，獻許個舉祭互耶和華。","bklhl":"Lín所得tio̍h一切ê禮物，tio̍h tùi hit中間，將第一好ê，就是分別做聖ê份額，獻hiah-ê舉祭hō͘耶和華。"}},{"book":"民","chapter":18,"verse":30,"versions":{"unv":"所以你要對利未人說：你們從其中將至好的舉起，這就算為你們場上的糧，又如酒醡的酒。","bklcl":"Só͘-í lí tio̍h tùi in kóng, Lín í-keng tùi hit tiong-kan kú-khí hit ê chì-hó-ê, che chiū-sī kā Lī-bī lâng sǹg chòe gō͘-kak-tiûⁿ ê ngó͘-kok, iā chhin-chhiūⁿ chiú-khut ê chiú.","tghg":"所以你著對𪜶講：恁已經對彼中間舉起彼個至好的，這就是給利未人算做五穀場(gō͘-kak-tiûⁿ)的五穀(ngó͘-kok)，也親像酒窟的酒。","bklhl":"所以你tio̍h對in講，Lín已經tùi hit中間舉起hit ê至好ê，這就是kā利未人算做五穀場ê五穀，也親像酒窟ê酒。"}},{"book":"民","chapter":18,"verse":31,"versions":{"unv":"你們和你們家屬隨處可以吃；這原是你們的賞賜，是酬你們在會幕裡辦事的勞。","bklcl":"Lín kap lín ê ke-koàn, ta̍k só͘-chāi thang chia̍h i;  che sī lín ê kang-chîⁿ, sī pò-tap lín tī hōe-bō͘-lāi só͘ chòe ê kang.","tghg":"恁及恁的家眷逐所在通食伊；這是恁的工錢，是報答恁佇會幕內所做的工。","bklhl":"Lín kap lín ê家眷，ta̍k所在thang食伊；這是lín ê工錢，是報答lín tī會幕內所做ê工。"}},{"book":"民","chapter":18,"verse":32,"versions":{"unv":"你們從其中將至好的舉起，就不致因這物擔罪。你們不可褻瀆以色列人的聖物，免得死亡。」","bklcl":"Lín í-keng tùi hit tiong-kan kú-khí hit ê chì-hó-ê, chiū bô in-ūi án-ni lâi hoān-chōe;  lín m̄-thang phah lâ-sâm Í-sek-lia̍t lâng ê sèng-mi̍h, bián-tit lín sí-bô.","tghg":"恁已經對彼中間舉起彼個至好的，就無因為按呢來犯罪。恁呣通拍垃墋以色列人的聖物，免得恁死無。","bklhl":"Lín已經tùi hit中間舉起hit ê至好ê，就無因為án-ni來犯罪；lín m̄-thang phah lâ-sâm以色列人ê聖物，免得lín死無。"}}]