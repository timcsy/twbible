[{"book":"傳","chapter":1,"verse":1,"versions":{"unv":"在耶路撒冷作王、大衛的兒子、傳道者的言語。","bklcl":"Tī Iâ-lō͘-sat-léng chòe-ông, Tāi-pi̍t ê kiáⁿ, Thoân-tō ê ōe.","tghg":"佇耶路撒冷做王、大衛的子、傳道的話。","bklhl":"Tī耶路撒冷做王，大衛ê kiáⁿ，傳道ê話。"}},{"book":"傳","chapter":1,"verse":2,"versions":{"unv":"傳道者說：虛空的虛空，虛空的虛空，凡事都是虛空。","bklcl":"Thoân-tō--ê kóng, Khang-hu ê khang-hu; khang-hu ê khang-hu; hoān-sū lóng sī khang-hu.","tghg":"傳道者講：空虛的空虛，空虛的空虛，凡事攏是空虛。","bklhl":"傳道ê講，空虛ê空虛；空虛ê空虛；凡事lóng是空虛。"}},{"book":"傳","chapter":1,"verse":3,"versions":{"unv":"人一切的勞碌，就是他在日光之下的勞碌，有甚麼益處呢？","bklcl":"Lâng it-chhè ê tio̍h-bôa, chiū-sī i tī ji̍t-kng ê ē-bīn só͘ tio̍h-bôa-ê ū sím-mi̍h lī-ek ah?","tghg":"人一切的著磨，就是伊佇日光的下面所著磨的，有甚麼利益啊？","bklhl":"人一切ê tio̍h磨，就是伊tī日光ê下面所tio̍h磨ê有甚麼利益ah？"}},{"book":"傳","chapter":1,"verse":4,"versions":{"unv":"一代過去，一代又來，地卻永遠長存。","bklcl":"Chi̍t-tāi kè-khì, koh chi̍t-tāi lâi, chóng-sī tōe iû-goân tī-teh.","tghg":"一代過去，閣一代來，總是地猶原佇啲。","bklhl":"一代過去，koh一代來，總是地猶原tī-teh。"}},{"book":"傳","chapter":1,"verse":5,"versions":{"unv":"日頭出來，日頭落下，急歸所出之地。","bklcl":"Ji̍t-chhut, ji̍t-lo̍h, kín-kín cháu tò-tńg i só͘ chhut-lâi ê só͘-chāi.","tghg":"日出，日落，緊緊走倒轉伊所出來的所在。","bklhl":"日出，日落，緊緊走倒tńg伊所出來ê所在。"}},{"book":"傳","chapter":1,"verse":6,"versions":{"unv":"風往南颳，又向北轉，不住地旋轉，而且返回轉行原道。","bklcl":"Hong chhe ǹg lâm, koh tò-tńg ǹg pak, tńg-se̍h bô soah, iā tò-tńg tī i tńg-se̍h ê khoân.","tghg":"風吹向南，閣倒轉向北，轉踅(tńg-se̍h)無息，也倒轉佇伊轉踅的環(khoân)。","bklhl":"風吹ǹg南，koh倒tńg ǹg北，轉旋無soah，也倒tńg tī伊轉旋ê環。"}},{"book":"傳","chapter":1,"verse":7,"versions":{"unv":"江河都往海裡流，海卻不滿；江河從何處流，仍歸還何處。","bklcl":"Kang-hô lóng lâu-lo̍h hái, chóng-sī hái iā bô móa; kang-hô lâu kàu toh-lo̍h, chiū koh lâu kàu hia.","tghg":"江河攏流落海，總是海也無滿；江河流到叨落，就閣流到遐。","bklhl":"江河lóng流落海，總是海也無滿；江河流到toh落，就koh流到hia。"}},{"book":"傳","chapter":1,"verse":8,"versions":{"unv":"萬事令人厭煩（或譯：萬物滿有困乏），人不能說盡。眼看，看不飽；耳聽，聽不足。","bklcl":"Bān-sū lô-khó͘ kàu-ke̍k, lâng kóng bōe chīn; ba̍k-chiu khòaⁿ, khòaⁿ bōe pá, hī-khang thiaⁿ, thiaⁿ bōe tīⁿ.","tghg":"萬事勞苦到極，人講𣍐盡。目睭看，看𣍐飽；耳孔聽，聽𣍐淀(tīⁿ)。","bklhl":"萬事勞苦到極，人講bōe盡；目睭看，看bōe飽，耳孔聽，聽bōe tīⁿ。"}},{"book":"傳","chapter":1,"verse":9,"versions":{"unv":"已有的事後必再有；已行的事後必再行。日光之下並無新事。","bklcl":"Só͘ beh ū ê, sī chêng í-keng ū, só͘ beh chòe--ê sī chêng í-keng chòe; tī ji̍t-kng ê ē-bīn bô ū sin ê sū.","tghg":"所欲有的是前已經有；所欲做的是前已經做。佇日光的下面無有新的事。","bklhl":"所beh有ê，是前已經有，所beh做ê是前已經做；tī日光ê下面無有新ê事。"}},{"book":"傳","chapter":1,"verse":10,"versions":{"unv":"豈有一件事人能指著說這是新的？哪知，在我們以前的世代早已有了。","bklcl":"Kiám ū sím-mi̍h sū, lâng thang kí i kóng, Lí khòaⁿ chit-ê sī sin ê?  Tī lán í-chêng ê sè-tāi, chá-chá í-keng ū lah.","tghg":"豈有甚麼事人通指(kí)伊講你看此個是新的？佇咱以前的世代，早早已經有啦。","bklhl":"kiám有甚麼事，人thang kí伊講，你看chit ê是新ê？Tī咱以前ê世代，早早已經有lah。"}},{"book":"傳","chapter":1,"verse":11,"versions":{"unv":"已過的世代，無人記念；將來的世代，後來的人也不記念。","bklcl":"Í-keng kè ê sè-tāi, bô lâng kì-tit; chiong-lâi ê sè-tāi, āu-lâi ê lâng iā bōe-kì-tit.","tghg":"已經過的世代，無人記得；將來的世代，後來的人也𣍐記得。","bklhl":"已經過ê世代，無人記得；將來ê世代，後來ê人也bōe記得。"}},{"book":"傳","chapter":1,"verse":12,"versions":{"unv":"我傳道者在耶路撒冷作過以色列的王。","bklcl":"Góa Thoân-tō--ê, bat tī Iâ-lō͘-sat-léng chòe Í-sek-lia̍t ông.","tghg":"我傳道者(ê)曾佇耶路撒冷做以色列王。","bklhl":"我傳道ê，bat tī耶路撒冷做以色列王。"}},{"book":"傳","chapter":1,"verse":13,"versions":{"unv":"我專心用智慧尋求、查究天下所做的一切事，乃知　神叫世人所經練的是極重的勞苦。","bklcl":"Góa choan-sim ēng tì-hūi gián-kiù chhâ-khó thiⁿ-ē só͘ chòe it-chhè ê sū, chiū chai Siōng-tè só͘ hō͘ lâng tio̍h-bôa--ê sī khó͘-thàng ê tio̍h-bôa.","tghg":"我專心用智慧、研究查考天下所做一切的事，就知上帝所互人著磨的是苦痛的著磨。","bklhl":"我專心用智慧研究查考天下所做一切ê事，就知上帝所hō͘人tio̍h磨ê是苦痛ê tio̍h磨。"}},{"book":"傳","chapter":1,"verse":14,"versions":{"unv":"我見日光之下所做的一切事，都是虛空，都是捕風。","bklcl":"Góa khòaⁿ-kìⁿ ji̍t-kng ê ē-bīn só͘ chòe it-chhè ê sū; khòaⁿ ah, lóng sī khang-hu, lóng sī lia̍h-hong.","tghg":"我看見日光的下面所做一切的事，看啊，攏是空虛，攏是掠風。","bklhl":"我看見日光ê下面所做一切ê事；看ah，lóng是空虛，lóng是掠風。"}},{"book":"傳","chapter":1,"verse":15,"versions":{"unv":"彎曲的，不能變直；缺少的，不能足數。","bklcl":"Oan-khiau--ê bōe-ōe hō͘ i ti̍t, khoat-hām--ê bōe-ōe sǹg--tit.","tghg":"彎曲的，𣍐會互伊直；缺陷(khoat-hām)的，𣍐會算得。","bklhl":"彎曲ê bōe能hō͘伊直，缺陷ê bōe能算得。"}},{"book":"傳","chapter":1,"verse":16,"versions":{"unv":"我心裡議論說：我得了大智慧，勝過我以前在耶路撒冷的眾人，而且我心中多經歷智慧和知識的事。","bklcl":"Góa ê sim-lāi siūⁿ kóng, Khòaⁿ ah, góa tit-tio̍h tōa tì-hūi, iâⁿ-kè góa í-chêng it-chhè tī Iâ-lō͘-sat-léng ê lâng; koh góa sim le̍k-kè chōe-chōe tì-sek kap chai-bat.","tghg":"我的心內想講：看啊，我得著大智慧，贏過我以前一切佇耶路撒冷的人，閣我心歷過多多智識及知識(chai-bat)。","bklhl":"我ê心內想講，看ah，我得tio̍h大智慧，贏過我以前一切tī耶路撒冷ê人；koh我心歷過chōe-chōe智識kap知bat。"}},{"book":"傳","chapter":1,"verse":17,"versions":{"unv":"我又專心察明智慧、狂妄，和愚昧，乃知這也是捕風。","bklcl":"Góa choan-sim tì-ì ài chai tì-hūi, ài chai tian-kông kap gû-gōng, chiū chai che iā-sī lia̍h-hong.","tghg":"我專心致意愛知智慧，愛知癲狂，及愚戇，就知這也是掠風。","bklhl":"我專心致意ài知智慧，ài知顛狂kap愚戇，就知這也是掠風。"}},{"book":"傳","chapter":1,"verse":18,"versions":{"unv":"因為多有智慧，就多有愁煩；加增知識的，就加增憂傷。","bklcl":"In-ūi chōe-chōe tì-hūi chiū chōe-chōe hoân-ló, ke-thiⁿ chai-bat chiū ke-thiⁿ iu-siong.","tghg":"因為多多智慧，就多多煩惱；加添知識，就加添憂傷。","bklhl":"因為chōe-chōe智慧就chōe-chōe煩惱，加添知bat就加添憂傷。"}}]