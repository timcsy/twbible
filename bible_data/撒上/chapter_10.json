[{"book":"撒上","chapter":10,"verse":1,"versions":{"unv":"撒母耳拿瓶膏油倒在掃羅的頭上，與他親嘴，說：「這不是耶和華膏你作他產業的君嗎？","bklcl":"Sat-bó͘-jíⁿ the̍h chi̍t pân iû, tò tī Sò-lô ê thâu-khak, kā i chim, kóng, Che kiám m̄-sī Iâ-hô-hoa boah lí chòe I ê gia̍p ê thâu-lâng mah?","tghg":"撒母耳提一瓶(pân)油倒佇掃羅的頭殼，給伊唚，講：「這豈呣是耶和華抹你做伊的業的頭人嗎？","bklhl":"撒母耳the̍h一瓶油，倒tī掃羅ê頭殼，kā伊chim，講，這kiám m̄是耶和華抹你做伊ê業ê頭人mah？"}},{"book":"撒上","chapter":10,"verse":2,"versions":{"unv":"你今日與我離別之後，在便雅憫境內的泄撒，靠近拉結的墳墓，要遇見兩個人。他們必對你說：『你去找的那幾頭驢已經找著了。現在你父親不為驢掛心，反為你擔憂，說：我為兒子怎麼才好呢？』","bklcl":"Kin-á-ji̍t lí lī-khui góa liáu-āu, tī Piān-ngá-bín kau-kài ê Siat-sat, kūn La̍h-kiat ê bōng, beh tú-tio̍h nn̄g-lâng; in beh kā lí kóng, Lí khì chhē hiah-ê lû-bú, í-keng chhē-tio̍h;  taⁿ lí ê lāu-pē bô teh khòa-lū lû, sī teh hoân-ló lí, kóng, Góa ūi-tio̍h góa ê kiáⁿ beh cháiⁿ-iūⁿ ah?","tghg":"今仔日你離開我了後，佇便雅憫交界的泄撒，近拉結的墓，欲抵著(tú-tio̍h)二人。𪜶欲給你講：『你去尋許個驢母已經尋著。今你的老父無啲掛慮驢，是啲煩惱你，講：我為著我的子欲怎樣啊？』","bklhl":"今á日你離開我了後，tī便雅憫交界ê Siat-sat，近拉結ê墓，beh tú-tio̍h兩人；in beh kā你講，你去chhē hiah-ê驢母，已經chhē-tio̍h；taⁿ你ê老父無teh掛慮驢，是teh煩惱你，講，我為tio̍h我ê kiáⁿ beh怎樣ah？"}},{"book":"撒上","chapter":10,"verse":3,"versions":{"unv":"你從那裡往前行，到了他泊的橡樹那裡，必遇見三個往伯特利去拜　神的人：一個帶著三隻山羊羔，一個帶著三個餅，一個帶著一皮袋酒。","bklcl":"Lí beh tùi-hia khì, kàu Tha-po̍k ê siōng-chhiū hia, beh ū saⁿ-lâng tú-tio̍h lí, in sī beh khì Pek-te̍k-lī kàu Siōng-tè hia, chi̍t-ê tòa saⁿ chiah soaⁿ-iûⁿ-á, chi̍t-ê tòa saⁿ ê piáⁿ, chi̍t-ê tòa chi̍t phê-tē ê chiú;","tghg":"你欲對遐去，到他泊的橡樹遐，欲有三人抵著你，𪜶是欲去伯特利到上帝遐：一個帶三隻山羊仔，一個帶三個餅，一個帶一皮袋的酒。","bklhl":"你beh tùi-hia去，到Tha-po̍k ê橡樹hia，beh有三人tú-tio̍h你，in是beh去Pek-te̍k-lī到上帝hia，一个帶三隻山羊á，一个帶三個餅，一个帶一皮袋ê酒；"}},{"book":"撒上","chapter":10,"verse":4,"versions":{"unv":"他們必問你安，給你兩個餅，你就從他們手中接過來。","bklcl":"in beh mn̄g lí pêng-an, ēng nn̄g ê piáⁿ hō͘ lí; lí chiū tùi in ê chhiú chih-lâi.","tghg":"𪜶欲問你平安，用二個餅互你，你就對𪜶的手接(chih)來。","bklhl":"in beh問你平安，用兩個餅hō͘你；你就tùi in ê手接(chih)來。"}},{"book":"撒上","chapter":10,"verse":5,"versions":{"unv":"此後你到　神的山，在那裡有非利士人的防兵。你到了城的時候，必遇見一班先知從邱壇下來，前面有鼓瑟的、擊鼓的、吹笛的、彈琴的，他們都受感說話。","bklcl":"Chit-tia̍p liáu-āu lí beh kàu Siōng-tè ê soaⁿ, tī-hia ū Hui-lī-sū lâng hông-siú ê peng; lí kàu siâⁿ ê sî, beh tú-tio̍h chi̍t tīn sian-ti tùi koâiⁿ ê só͘-chāi lo̍h-lâi; tī in ê thâu-chêng ū sek, ū lin-long-kó͘, ū ta̍t-á, ū khîm; in lóng kóng sian-ti ōe.","tghg":"此霎(tia̍p)了後你欲到上帝的山，佇遐有非利士人防守的兵。你到城的時，欲抵著一陣先知對高的所在落來，佇𪜶的頭前有瑟(sek)，有鈴瓏鼓、有笛仔(ta̍t-á)、有琴，𪜶攏講先知話。","bklhl":"Chit-tia̍p了後，你beh到上帝ê山，tī-hia有腓利士人防守ê兵；你到城ê時，beh tú-tio̍h一陣先知tùi高ê所在落來；tī in ê頭前有瑟，有lin-long鼓，有笛á，有琴；in lóng講先知話。"}},{"book":"撒上","chapter":10,"verse":6,"versions":{"unv":"耶和華的靈必大大感動你，你就與他們一同受感說話；你要變為新人。","bklcl":"Iâ-hô-hoa ê Sîn beh tōa-tōa lîm-kàu lí, lí iā beh kap in kóng sian-ti ōe, lí beh piàn-chòe sin ê lâng.","tghg":"耶和華的神欲大大臨到你，你也欲及𪜶講先知話；你欲變做新的人。","bklhl":"耶和華ê神beh大大臨到你，你也beh kap in講先知話，你beh變做新ê人。"}},{"book":"撒上","chapter":10,"verse":7,"versions":{"unv":"這兆頭臨到你，你就可以趁時而做，因為　神與你同在。","bklcl":"Chiah-ê tiāu-thâu lîm-kàu lí, lí tio̍h thàn ki-hōe lâi chòe, in-ūi Siōng-tè kap lí tī-teh.","tghg":"諸個兆頭臨到你，你著趁機會來做，因為上帝及你佇啲。","bklhl":"chiah ê兆頭臨到你，你tio̍h thàn機會來做，因為上帝kap你tī-teh。"}},{"book":"撒上","chapter":10,"verse":8,"versions":{"unv":"你當在我以先下到吉甲，我也必下到那裡獻燔祭和平安祭。你要等候七日，等我到了那裡，指示你當行的事。」","bklcl":"Lí tio̍h tāi-seng góa lo̍h-khì Kiat-kah, góa iā beh lo̍h-khì lí hia, hiàn sio-chè kap siā-un-chè; lí tio̍h thèng-hāu chhit-ji̍t, thèng-hāu góa kàu lí hia, chí-sī lí tio̍h kiâⁿ ê sū.","tghg":"你著代先我落去吉甲，我也欲落去你遐獻燒祭及謝恩祭。你著聽候七日，聽候我到你遐，指示你著行的事。」","bklhl":"你tio̍h事先我落去Kiat-kah，我也beh落去你hia，獻燒祭kap謝恩祭；你tio̍h thèng候七日，thèng候我到你hia，指示你tio̍h行ê事。"}},{"book":"撒上","chapter":10,"verse":9,"versions":{"unv":"掃羅轉身離別撒母耳，　神就賜他一個新心。當日這一切兆頭都應驗了。","bklcl":"I oa̍t-tńg-sin beh lī-khui Sat-bó͘-jíⁿ, Siōng-tè ōaⁿ-sin i ê sim; tng hit-ji̍t chiah-ê tiāu-thâu lóng èng-giām.","tghg":"伊越轉身欲離開撒母耳，上帝換新伊的心。當彼日諸個兆頭攏應驗。","bklhl":"伊oa̍t-tńg身beh離開撒母耳，上帝換新伊ê心；當hit日chiah ê兆頭lóng應驗。"}},{"book":"撒上","chapter":10,"verse":10,"versions":{"unv":"掃羅到了那山，有一班先知遇見他，　神的靈大大感動他，他就在先知中受感說話。","bklcl":"In í-keng kàu hit ê soaⁿ, ū chi̍t tīn sian-ti-lâng tú-tio̍h i;  Siōng-tè ê Sîn tōa-tōa lîm-kàu Sò-lô, i chiū tī in tiong-kan kóng sian-ti ōe.","tghg":"𪜶已經到彼個山，有一陣先知人抵著伊，上帝的神大大臨到掃羅，伊就佇𪜶中間講先知話。","bklhl":"In已經到hit ê山，有一陣先知人tú-tio̍h伊；上帝ê神大大臨到掃羅，伊就tī in中間講先知話。"}},{"book":"撒上","chapter":10,"verse":11,"versions":{"unv":"素來認識掃羅的，看見他和先知一同受感說話，就彼此說：「基士的兒子遇見甚麼了？掃羅也列在先知中嗎？」","bklcl":"Pêng-sò͘ bat i ê lâng, khòaⁿ i tī sian-ti-tiong teh kóng sian-ti ōe, chiū saⁿ-kap kóng, Ki-sū ê kiáⁿ tú-tio̍h án-ni sī cháiⁿ-iūⁿ?  Sò-lô iā lia̍t tī sian-ti-tiong mah?","tghg":"平素識伊的人，看伊佇先知中啲講先知話，就相及講：「基士的子抵著按呢是怎樣？掃羅也列佇先知中嗎？」","bklhl":"平素bat伊ê人，看伊tī先知中teh講先知話，就相kap講，Ki-sū ê kiáⁿ tú-tio̍h án-ni是怎樣？掃羅也列tī先知中mah？"}},{"book":"撒上","chapter":10,"verse":12,"versions":{"unv":"那地方有一個人說：「這些人的父親是誰呢？」此後有句俗語說：「掃羅也列在先知中嗎？」","bklcl":"Hit só͘-chāi ū chi̍t lâng ìn kóng, Hiah ê lâng ê lāu-pē sī chī-chūi ah?  Tùi án-ni ū chi̍t-kù sio̍k-gú kóng, Sò-lô iā lia̍t tī sian-ti-tiong mah?","tghg":"彼所在有一人應講：「許個人的老父是是誰啊？」對按呢有一句俗語講：「掃羅也列佇先知中嗎？」","bklhl":"Hit所在有一人應講，hiah-ê人ê老父是是誰 ah？Tùi án-ni，有一句俗語講，掃羅也列tī先知中mah？"}},{"book":"撒上","chapter":10,"verse":13,"versions":{"unv":"掃羅受感說話已畢，就上邱壇去了。","bklcl":"Sò-lô kóng sian-ti ōe bêng-pe̍k, chiū chiūⁿ-khì koâiⁿ ê só͘-chāi.","tghg":"掃羅講先知話明白，就上去高的所在。","bklhl":"掃羅講先知話明白，就上去高ê所在。"}},{"book":"撒上","chapter":10,"verse":14,"versions":{"unv":"掃羅的叔叔問掃羅和他僕人說：「你們往哪裡去了？」回答說：「找驢去了。我們見沒有驢，就到了撒母耳那裡。」","bklcl":"Sò-lô ê chek mn̄g Sò-lô kap i ê lô͘-po̍k kóng, Lín khì toh-lo̍h?  Ìn kóng, Khì chhē lû-bú; chhē i bô, chiū khì Sat-bó͘-jíⁿ hia.","tghg":"掃羅的叔問掃羅及伊的奴僕講：「恁去叨落？」應講：「去尋驢母。尋伊無，就去撒母耳遐。」","bklhl":"掃羅ê叔問掃羅kap伊ê奴僕講，lín去toh落？應講，去chhē驢母；chhē伊無，就去撒母耳hia。"}},{"book":"撒上","chapter":10,"verse":15,"versions":{"unv":"掃羅的叔叔說：「請將撒母耳向你們所說的話告訴我。」","bklcl":"Sò-lô ê chek kóng, Chhiáⁿ lí kā góa kóng, Sat-bó͘-jíⁿ kā lín kóng sím-mi̍h.","tghg":"掃羅的叔講：「請你給我講，撒母耳給恁講甚麼。」","bklhl":"掃羅ê叔講，請你kā我講，撒母耳kā lín講甚麼。"}},{"book":"撒上","chapter":10,"verse":16,"versions":{"unv":"掃羅對他叔叔說：「他明明地告訴我們驢已經找著了。」至於撒母耳所說的國事，掃羅卻沒有告訴叔叔。","bklcl":"Sò-lô kā i ê chek kóng, I bêng-bêng kā goán kóng lû-bú í-keng chhē-tio̍h lah.  Lūn-kàu Sat-bó͘-jíⁿ só͘ kóng kok ê sū, i bô kā i kóng.","tghg":"掃羅給伊的叔講：「伊明明給阮講驢母已經尋著啦。」論到撒母耳所講國的事，伊無給伊講。","bklhl":"掃羅kā伊ê叔講，伊明明kā阮講驢母已經chhē-tio̍h lah。論到撒母耳所講國ê事，伊無kā伊講。"}},{"book":"撒上","chapter":10,"verse":17,"versions":{"unv":"撒母耳將百姓招聚到米斯巴耶和華那裡，","bklcl":"Sat-bó͘-jíⁿ chio-chi̍p peh-sìⁿ kàu Bí-su-pa Iâ-hô-hoa hia;","tghg":"撒母耳招集百姓到米斯巴耶和華遐，","bklhl":"撒母耳招集百姓到Bí-su-pa耶和華hia；"}},{"book":"撒上","chapter":10,"verse":18,"versions":{"unv":"對他們說：「耶和華─以色列的　神如此說：『我領你們以色列人出埃及，救你們脫離埃及人的手，又救你們脫離欺壓你們各國之人的手。』","bklcl":"kā Í-sek-lia̍t lâng kóng, Iâ-hô-hoa Í-sek-lia̍t ê Siōng-tè án-ni kóng, Góa chhōa Í-sek-lia̍t chhut Ai-ki̍p, kiù lín thoat-lī Ai-ki̍p lâng ê chhiú, iā thoat-lī lóng-chóng hiah-ê chè-ap lín kok ê chhiú.","tghg":"給以色列人講：「耶和華──以色列的上帝按呢講：『我導以色列出埃及，救恁脫離埃及人的手，也脫離攏總許個制壓恁國的手。』","bklhl":"kā以色列人講，耶和華以色列ê上帝án-ni講，我chhōa以色列出埃及，救lín脫離埃及人ê手，也脫離lóng總hiah-ê制壓lín國ê手。"}},{"book":"撒上","chapter":10,"verse":19,"versions":{"unv":"你們今日卻厭棄了救你們脫離一切災難的　神，說：『求你立一個王治理我們。』現在你們應當按著支派、宗族都站在耶和華面前。」","bklcl":"Chóng-sī lín kin-á-ji̍t ū khì-sak lín ê Siōng-tè, chiū-sī pún-sin kiù lín thoat-lī it-chhè hoān-lān kan-khó͘ ê; lín iā tùi I kóng, tio̍h siat-li̍p ông koán-lí goán.  Taⁿ lín tio̍h chiàu lín ê chi-phài, lín ê chong-cho̍k, lâi khiā tī Iâ-hô-hoa ê bīn-chêng.","tghg":"總是恁今仔日有棄拺恁的上帝，就是本身救恁脫離一切患難艱苦的，恁也對伊講：『著設立王管理阮。』今恁著照恁的支派，恁的宗族來徛佇耶和華的面前。」","bklhl":"總是lín今á日有棄sak lín ê上帝，就是本身救lín脫離一切患難艱苦ê；lín也對伊講，tio̍h設立王管理阮。Taⁿ lín tio̍h照lín ê支派，lín ê宗族，來khiā tī耶和華ê面前。"}},{"book":"撒上","chapter":10,"verse":20,"versions":{"unv":"於是，撒母耳使以色列眾支派近前來掣籤，就掣出便雅憫支派來；","bklcl":"Tùi án-ni Sat-bó͘-jíⁿ hō͘ Í-sek-lia̍t chèng chi-phài kūn-chêng lâi, chiū chhú-tio̍h Piān-ngá-bín ê chi-phài;","tghg":"對按呢，撒母耳互以色列眾支派近前來，就取著便雅憫的支派；","bklhl":"Tùi án-ni，撒母耳hō͘以色列眾支派近前來，就取tio̍h便雅憫ê支派；"}},{"book":"撒上","chapter":10,"verse":21,"versions":{"unv":"又使便雅憫支派按著宗族近前來，就掣出瑪特利族，從其中又掣出基士的兒子掃羅。眾人尋找他卻尋不著，","bklcl":"koh hō͘ Piān-ngá-bín ê chi-phài chiàu in ê chong-cho̍k kūn-chêng lâi, chiū chhú-tio̍h Má-te̍k-lī cho̍k;  tùi hit tiong-kan koh chhú-tio̍h Ki-sū ê kiáⁿ Sò-lô; lâng chhē i, iā chhē-bōe-tio̍h.","tghg":"閣互便雅憫支派照𪜶的宗族近前來，就取著瑪特利族，對彼中間閣取著基士的子掃羅。人尋伊也尋𣍐著，","bklhl":"koh hō͘便雅憫ê支派照in ê宗族近前來，就取tio̍h Má-te̍k-lī族；tùi hit中間koh取tio̍h Ki-sū ê kiáⁿ掃羅；人chhē伊，也chhē-bōe-tio̍h。"}},{"book":"撒上","chapter":10,"verse":22,"versions":{"unv":"就問耶和華說：「那人到這裡來了沒有？」耶和華說：「他藏在器具中了。」","bklcl":"Só͘-í chiū koh mn̄g Iâ-hô-hoa kóng, Hit-lâng ū lâi chia á-bē?  Iâ-hô-hoa kóng, I bih tī cha̍p-mi̍h ê tiong-kan.","tghg":"所以就閣問耶和華講：「彼人有來遮抑未？」耶和華講：「伊匿佇雜物(cha̍p-mi̍h)的中間。」","bklhl":"所以就koh問耶和華講，hit人有來chia á-bē？耶和華講，伊bih tī雜物ê中間。"}},{"book":"撒上","chapter":10,"verse":23,"versions":{"unv":"眾人就跑去從那裡領出他來。他站在百姓中間，身體比眾民高過一頭。","bklcl":"In chiū cháu-khì, tùi-hia chhōa i chhut-lâi; i khiā tī peh-sìⁿ ê tiong-kan, pí chèng peh-sìⁿ khah koâiⁿ chi̍t ê thâu-khak.","tghg":"𪜶就走去對遐導伊出來。伊徛佇百姓的中間，比眾百姓卡高一個頭殼。","bklhl":"In就走去，tùi-hia chhōa伊出來；伊khiā tī百姓ê中間，比眾百姓khah高一个頭殼。"}},{"book":"撒上","chapter":10,"verse":24,"versions":{"unv":"撒母耳對眾民說：「你們看耶和華所揀選的人，眾民中有可比他的嗎？」眾民就大聲歡呼說：「願王萬歲！」","bklcl":"Sat-bó͘-jíⁿ kā chèng peh-sìⁿ kóng, Iâ-hô-hoa só͘ kéng ê lâng, tī peh-sìⁿ-tiong bô chi̍t-ê ōe pí-tit i, lín khòaⁿ-kìⁿ mah?  Chèng peh-sìⁿ chiū tōa-siaⁿ kiò kóng, Goān ông bān-sòe.","tghg":"撒母耳給眾百姓講：「耶和華所揀的人，佇百姓中無一個會比得伊，恁看見嗎？」眾百姓就大聲叫講：「願王萬歲！」","bklhl":"撒母耳kā眾百姓講，耶和華所揀ê人，tī百姓中無一个能比得伊，lín看見mah？眾百姓就大聲叫講，願王萬歲。"}},{"book":"撒上","chapter":10,"verse":25,"versions":{"unv":"撒母耳將國法對百姓說明，又記在書上，放在耶和華面前，然後遣散眾民，各回各家去了。","bklcl":"Sat-bó͘-jíⁿ chiong kok-hoat tùi peh-sìⁿ kóng-bêng, koh kì tī chheh-nih, hē tī Iâ-hô-hoa ê bīn-chêng; jiân-āu Sat-bó͘-jíⁿ sì-sòaⁿ chèng-lâng, ta̍k-ê tò-khì in ê ke.","tghg":"撒母耳將國法對百姓講明，閣記佇冊裡，下佇耶和華的面前，然後撒母耳四散眾人，逐個倒去𪜶的家。","bklhl":"撒母耳將國法對百姓講明，koh記tī冊裡，hē tī耶和華ê面前；然後撒母耳四散眾人，ta̍k-ê tò去in ê家。"}},{"book":"撒上","chapter":10,"verse":26,"versions":{"unv":"掃羅往基比亞回家去，有　神感動的一群人跟隨他。","bklcl":"Sò-lô iā tò-khì Ki-pí-a, kàu i ê ke; ū chi̍t tīn lâng, hō͘ Siōng-tè kám-tōng i ê sim ê, tè i khì.","tghg":"掃羅也倒去基比亞到伊的家，有一陣人互上帝感動伊的心的隨伊去。","bklhl":"掃羅也tò去Ki-pí-a，到伊ê家；有一陣人，hō͘上帝感動伊ê心ê，tè伊去。"}},{"book":"撒上","chapter":10,"verse":27,"versions":{"unv":"但有些匪徒說：「這人怎能救我們呢？」就藐視他，沒有送他禮物；掃羅卻不理會。","bklcl":"Hiah ê húi-lūi kóng, Chit-lâng thái ōe kiù lán ah?  Chiū biáu-sī Sò-lô, bô sàng i lé-mi̍h; chóng-sī Sò-lô chēng-chēng.","tghg":"許個匪類講：「此人豈會救咱啊？」就藐視掃羅，無送伊禮物；總是掃羅靜靜。","bklhl":"Hiah-ê匪類講，Chit人thái能救咱ah？就藐視掃羅，無送伊禮物；總是掃羅靜靜。"}}]