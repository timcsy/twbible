[{"book":"撒上","chapter":9,"verse":1,"versions":{"unv":"有一個便雅憫人，名叫基士，是便雅憫人亞斐亞的玄孫，比歌拉的曾孫，洗羅的孫子，亞別的兒子，是個大能的勇士（或譯：大財主）。","bklcl":"Ū chi̍t ê Piān-ngá-bín lâng, miâ-kiò Ki-sū, sī Piān-ngá-bín lâng A-húi-a ê goân-sun, Pí-ko-la̍h ê cheng-sun, Sián-lô ê sun, A-piat ê kiáⁿ, sī chi̍t ê tōa khùi-la̍t ê ióng-sū.","tghg":"有一個便雅憫人，名叫基士，是便雅憫人亞斐亞的元孫，比歌拉的曾孫，洗羅的孫，亞別的子，是一個大氣力的勇士。","bklhl":"有一个便雅憫人，名叫Ki-sū，是便雅憫人A-húi-a ê元孫，Pí-ko-la̍h ê曾孫，Sián-lô ê孫，A-piat ê kiáⁿ，是一个大氣力ê勇士。"}},{"book":"撒上","chapter":9,"verse":2,"versions":{"unv":"他有一個兒子，名叫掃羅，又健壯、又俊美，在以色列人中沒有一個能比他的；身體比眾民高過一頭。","bklcl":"I ū chi̍t ê kiáⁿ, miâ-kiò Sò-lô, ióng-chòng koh hó siⁿ-chòe, tī Í-sek-lia̍t tiong bô chi̍t-lâng ōe pí-tit i ê hó siⁿ-chòe;  sin-thé pí chèng-lâng khah-koâiⁿ chi̍t ê thâu-khak.","tghg":"伊有一個子，名叫掃羅，勇壯、閣好生做，佇以色列中無一人會比得伊的好生做；身體比眾人卡高一個頭殼。","bklhl":"伊有一个kiáⁿ，名叫掃羅，勇壯koh好生做，tī以色列中無一人能比得伊ê好生做；身體比眾人khah-高一个頭殼。"}},{"book":"撒上","chapter":9,"verse":3,"versions":{"unv":"掃羅的父親基士丟了幾頭驢，他就吩咐兒子掃羅說：「你帶一個僕人去尋找驢。」","bklcl":"Sò-lô ê lāu-pē Ki-sū phah-m̄-kìⁿ kúi-nā chiah lû-bú.  Ki-sū kā i ê kiáⁿ Sò-lô kóng, Lí chhōa chi̍t ê lô͘-po̍k  khí-sin khì chhē lû-bú.","tghg":"掃羅的老父基士拍呣見幾若隻驢母，基士給伊的子掃羅講：「你導一個奴僕起身去尋驢母。」","bklhl":"掃羅ê老父Ki-sū phah-m̄見kúi-nā隻驢母。Ki-sū kā伊ê kiáⁿ掃羅講，你chhōa一个奴僕起身去chhē驢母。"}},{"book":"撒上","chapter":9,"verse":4,"versions":{"unv":"掃羅就走過以法蓮山地，又過沙利沙地，都沒有找著；又過沙琳地，驢也不在那裡；又過便雅憫地，還沒有找著。","bklcl":"I chiū keng-kè Í-hoat-liân soaⁿ-tōe, kap Sa-lī-sa ê tōe, lóng chhē-bô; koh keng-kè Sa-lîm ê tōe, iā bô tī-hia; koh keng-kè Piān-ngá-bín ê tōe, iā chhē-bô.","tghg":"伊就經過以法蓮山地，及沙利沙的地，攏尋無；閣經過沙琳的地，也無佇遐；閣經過便雅憫的地，也尋無。","bklhl":"伊就經過Í-hoat-liân山地，kap Sa-lī-sa ê地，lóng chhē無；koh經過Sa-lîm ê地，也無tī-hia；koh經過便雅憫ê地，也chhē無。"}},{"book":"撒上","chapter":9,"verse":5,"versions":{"unv":"到了蘇弗地，掃羅對跟隨他的僕人說：「我們不如回去，恐怕我父親不為驢掛心，反為我們擔憂。」","bklcl":"Kàu So͘-hut ê tōe, Sò-lô kā kun-tè i ê lô͘-po̍k kóng,  Lâi-ah, lán tò-lâi-khì, kiaⁿ-liáu góa ê lāu-pē bô khòa-lū lû, lâi hoân-ló lán.","tghg":"到蘇弗的地，掃羅給跟隨伊的奴僕講：「來啊，咱倒來去，驚了我的老父無掛慮驢，來煩惱咱。」","bklhl":"到So͘-hut ê地，掃羅kā跟tè伊ê奴僕講，來ah，咱tò來去，驚了我ê老父無掛慮驢，來煩惱咱。"}},{"book":"撒上","chapter":9,"verse":6,"versions":{"unv":"僕人說：「這城裡有一位神人，是眾人所尊重的，凡他所說的全都應驗。我們不如往他那裡去，或者他能將我們當走的路指示我們。」","bklcl":"Lô͘-po̍k kóng, Khòaⁿ ah, chit ê siâⁿ-nih ū chi̍t-ê Siōng-tè ê lô͘-po̍k, sī lâng só͘ chun-tiōng ê, kìⁿ i só͘-kóng-ê lóng tek-khak èng-giām; lán m̄-ta̍t-tio̍h khì i hia;  kiám-chhái i ōe chí-sī lán só͘ kiâⁿ ê lō͘.","tghg":"奴僕講：「看啊，此個城裡有一個上帝的奴僕，是人所尊重的，見伊所講的攏的確應驗。咱呣值著去伊遐，豈採伊會指示咱所行的路。」","bklhl":"奴僕講，看ah，chit ê城裡有一个上帝ê奴僕，是人所尊重ê，見伊所講ê lóng的確應驗；咱m̄值tio̍h去伊hia；kiám-chhái伊會指示咱所行ê路。"}},{"book":"撒上","chapter":9,"verse":7,"versions":{"unv":"掃羅對僕人說：「我們若去，有甚麼可以送那人呢？我們囊中的食物都吃盡了，也沒有禮物可以送那神人，我們還有甚麼沒有？」","bklcl":"Sò-lô kā lô͘-po̍k kóng, Lán nā khì, ū sím-mi̍h thang sàng hit-lâng ah?  in-ūi lán tē-á-lāi ê chia̍h-mi̍h lóng liáu lah, iā bô lé-mi̍h thang sàng hit ê Siōng-tè ê lô͘-po̍k;  lán sin-piⁿ iáu ū sím-mi̍h mi̍h bô?","tghg":"掃羅給奴僕講：「咱若去，有甚麼通送彼人啊？因為咱袋仔內的食物攏了啦，也無禮物通送彼個上帝的奴僕，咱身邊猶有甚麼物無？」","bklhl":"掃羅kā奴僕講，咱若去，有甚麼thang送hit人ah？因為咱袋á內ê食物lóng了lah，也無禮物thang送hit ê上帝ê奴僕；咱身邊iáu有甚麼物無？"}},{"book":"撒上","chapter":9,"verse":8,"versions":{"unv":"僕人回答掃羅說：「我手裡有銀子一舍客勒的四分之一，可以送那神人，請他指示我們當走的路。」","bklcl":"Lô͘-po̍k koh ìn Sò-lô kóng, Góa chhiú-nih ū gûn chi̍t sià-khek-le̍k ê sì-hūn-chi̍t;  góa chiong chit-ê lâi sàng hit-ê Siōng-tè ê lô͘-po̍k, chhiáⁿ i chí-sī lán só͘ kiâⁿ ê lō͘.","tghg":"奴僕閣應掃羅講：「我手裡有銀一舍客勒的四份一，我將此個來送彼個上帝的奴僕，請伊指示咱所行的路。」","bklhl":"奴僕koh應掃羅講，我手裡有銀一sià-khek-le̍k ê四份一；我將chit ê來送hit ê上帝ê奴僕，請伊指示咱所行ê路。"}},{"book":"撒上","chapter":9,"verse":9,"versions":{"unv":"（從前以色列中，若有人去問　神，就說：「我們問先見去吧！」現在稱為「先知」的，從前稱為「先見」。）","bklcl":"(Chêng Í-sek-lia̍t tiong, nā ū lâng khì mn̄g Siōng-tè, chiū kóng, Lán lâi khì kìⁿ sian-kiàn; in-ūi hiān-kim chheng sian-ti, chêng chheng sian-kiàn.)","tghg":"（前以色列中，若有人去問上帝，就講：「咱來去見先見(sian-kiàn)！」因為現今稱「先知」，前稱「先見」。）","bklhl":"(前以色列中，若有人去問上帝，就講，咱來去見先見；因為現今稱先知，前稱先見。)"}},{"book":"撒上","chapter":9,"verse":10,"versions":{"unv":"掃羅對僕人說：「你說的是，我們可以去。」於是他們往神人所住的城裡去了。","bklcl":"Sò-lô kā lô͘-po̍k kóng,  Lí só͘ kóng ê ōe hó; lâi-ah, lán lâi-khì; in chiū khì Siōng-tè ê lâng só͘ tiàm ê siâⁿ.","tghg":"掃羅給奴僕講：「你所講的話好，來啊，咱來去。」𪜶就去上帝的人所踮的城。","bklhl":"掃羅kā奴僕講，你所講ê話好；來ah，咱來去；in就去上帝ê人所tiàm ê城。"}},{"book":"撒上","chapter":9,"verse":11,"versions":{"unv":"他們上坡要進城，就遇見幾個少年女子出來打水，問她們說：「先見在這裡沒有？」","bklcl":"In chiūⁿ soaⁿ-phiâⁿ beh ji̍p siâⁿ, chiū tú-tio̍h kúi-nā ê siàu-liân ê cha-bó͘-gín-ná chhut-lâi chhiūⁿ-chúi, mn̄g in kóng, Sian-kiàn tī-chia bô?","tghg":"𪜶上山坪欲入城，就抵著(tú-tio̍h)幾若個少年的查某囝仔出來汲水，問𪜶講：「先見佇遮無？」","bklhl":"In上山phiâⁿ beh入城，就tú-tio̍h kúi-nā ê少年ê cha-bó͘-gín-ná出來chhiūⁿ水，問in講，先見tī-chia無？"}},{"book":"撒上","chapter":9,"verse":12,"versions":{"unv":"女子回答說：「在這裡，他在你們前面。快去吧！他今日正到城裡，因為今日百姓要在邱壇獻祭。","bklcl":"Cha-bó͘-gín-ná ìn kóng, Sī lah, tī-chia;  khòaⁿ ah, i tī lí ê thâu-chêng; kóaⁿ-kín khì, i kin-á-ji̍t tú-á kàu siâⁿ;  in-ūi kin-á-ji̍t peh-sìⁿ tī soaⁿ-thâu-tôaⁿ hiàn-chè;","tghg":"查某囝仔應講：「是啦，佇遮，看啊，伊佇你的頭前。趕緊去！伊今仔日抵仔到城，因為今仔日百姓佇山頭壇獻祭。","bklhl":"Cha-bó͘-gín-ná應講，是lah，tī-chia；看ah，伊tī你ê頭前；趕緊去，伊今á日tú-á到城；因為今á日百姓tī山頭壇獻祭；"}},{"book":"撒上","chapter":9,"verse":13,"versions":{"unv":"在他還沒有上邱壇吃祭物之先，你們一進城必遇見他；因他未到，百姓不能吃，必等他先祝祭，然後請的客才吃。現在你們上去，這時候必遇見他。」","bklcl":"tī i iáu-bē chiūⁿ-khì soaⁿ-thâu-tôaⁿ beh chia̍h-toh ê tāi-seng, lín chi̍t-ē ji̍p siâⁿ chiū ōe tú-tio̍h i;  in-ūi i iáu-bē kàu, peh-sìⁿ bô tāi-seng chia̍h;  tek-khak thèng-hāu i tāi-seng chiok-hok chè-mi̍h, jiân-āu só͘ chhiáⁿ ê lâng-kheh chiah chia̍h;  taⁿ lín chiūⁿ-khì, chit-sî ōe tú-tio̍h i.","tghg":"佇伊猶未上去山頭壇欲食桌的代先，恁一下入城就會抵著伊；因為伊猶未到，百姓無代先食，的確聽候伊代先祝福祭物，然後所請的人客才食。今恁上去，此時會抵著伊。」","bklhl":"tī伊iáu未上去山頭壇beh食桌ê事先，lín一下入城就會tú-tio̍h伊；因為伊iáu未到，百姓無事先食；的確thèng候伊事先祝福祭物，然後所請ê人客chiah食；taⁿ lín上去，chit時會tú-tio̍h伊。"}},{"book":"撒上","chapter":9,"verse":14,"versions":{"unv":"二人就上去；將進城的時候，撒母耳正迎著他們來，要上邱壇去。","bklcl":"Nn̄g-lâng chiū chiūⁿ siâⁿ;  í-keng ji̍p siâⁿ, Sat-bó͘-jíⁿ chhut-lâi, beh chiūⁿ koâiⁿ ê só͘-chāi, chiū tú-tio̍h in.","tghg":"二人就上城；已經入城，撒母耳出來，欲上高的所在就抵著𪜶。","bklhl":"兩人就上城；已經入城，撒母耳出來，beh上高ê所在，就tú-tio̍h in。"}},{"book":"撒上","chapter":9,"verse":15,"versions":{"unv":"掃羅未到的前一日，耶和華已經指示撒母耳說：","bklcl":"Sò-lô bē kàu ê chêng chi̍t-ji̍t, Iâ-hô-hoa í-keng khé-sī Sat-bó͘-jíⁿ kóng,","tghg":"掃羅未到的前一日，耶和華已經啟示撒母耳講：","bklhl":"掃羅未到ê前一日，耶和華已經啟示撒母耳講，"}},{"book":"撒上","chapter":9,"verse":16,"versions":{"unv":"「明日這時候，我必使一個人從便雅憫地到你這裡來，你要膏他作我民以色列的君。他必救我民脫離非利士人的手；因我民的哀聲上達於我，我就眷顧他們。」","bklcl":"Bîn-á-chài chit-sî, Góa beh chhe chi̍t-lâng tùi Piān-ngá-bín tōe kàu lí chia;  lí tio̍h kā i boah-iû chòe Góa ê peh-sìⁿ Í-sek-lia̍t ê thâu; i beh kiù Góa ê peh-sìⁿ thoat-lī Hui-lī-sū lâng ê chhiú;  in-ūi Góa ê peh-sìⁿ ai-kiû ê siaⁿ thàu-kàu Góa, Góa khòaⁿ-kò͘ in.","tghg":"「明仔再此時，我欲差一人對便雅憫地到你遮，你著給伊抹油做我的百姓以色列的頭。伊欲救我的百姓脫離非利士人的手；因為我的百姓哀求的聲透到我，我看顧𪜶。」","bklhl":"明á載chit時，我beh差一人tùi便雅憫地到你chia；你tio̍h kā伊抹油做我ê百姓以色列ê頭；伊beh救我ê百姓脫離腓利士人ê手；因為我ê百姓哀求ê聲透到我，我看顧in。"}},{"book":"撒上","chapter":9,"verse":17,"versions":{"unv":"撒母耳看見掃羅的時候，耶和華對他說：「看哪，這人就是我對你所說的，他必治理我的民。」","bklcl":"Sat-bó͘-jíⁿ khòaⁿ-kìⁿ Sò-lô ê sî, Iâ-hô-hoa kā i kóng, Khòaⁿ ah, chit-lâng chiū-sī Góa só͘ kā lí kóng ê, i beh koán-lí Góa ê peh-sìⁿ.","tghg":"撒母耳看見掃羅的時，耶和華給伊講：「看啊，此人就是我所給你講的，伊欲管理我的百姓。」","bklhl":"撒母耳看見掃羅ê時，耶和華kā伊講，看ah，chit人就是我所kā你講ê，伊beh管理我ê百姓。"}},{"book":"撒上","chapter":9,"verse":18,"versions":{"unv":"掃羅在城門裡走到撒母耳跟前，說：「請告訴我，先見的寓所在哪裡？」","bklcl":"Sò-lô tī siâⁿ-mn̂g-nih óa-kūn Sat-bó͘-jíⁿ kóng, Chhiáⁿ kā góa kóng, sian-kiàn ê chhù tī toh-lo̍h?","tghg":"掃羅佇城門裡倚近撒母耳，講：「請給我講，先見的厝佇叨落？」","bklhl":"掃羅tī城門裡óa近撒母耳講，請kā我講，先見ê厝tī toh落？"}},{"book":"撒上","chapter":9,"verse":19,"versions":{"unv":"撒母耳回答說：「我就是先見。你在我前面上邱壇去，因為你們今日必與我同席；明日早晨我送你去，將你心裡的事都告訴你。","bklcl":"Sat-bó͘-jíⁿ ìn Sò-lô kóng, Góa chiū-sī sian-kiàn; lí tī góa ê thâu-chêng chiūⁿ-khì koâiⁿ ê só͘-chāi, in-ūi lín kin-á-ji̍t beh kap góa chia̍h; bîn-á-chá-khí góa beh hō͘ lí khì;  lí sim-lāi ê sū lóng beh kā lí kóng.","tghg":"撒母耳應掃羅講：「我就是先見。你佇我的頭前上去高的所在，因為恁今仔日欲及我食；明仔早起我欲互你去，你心內的事攏欲給你講。","bklhl":"撒母耳應掃羅講，我就是先見；你tī我ê頭前上去高ê所在，因為lín今á日beh kap我食；明á早起我beh hō͘你去；你心內ê事lóng beh kā你講。"}},{"book":"撒上","chapter":9,"verse":20,"versions":{"unv":"至於你前三日所丟的那幾頭驢，你心裡不必掛念，已經找著了。以色列眾人所仰慕的是誰呢？不是仰慕你和你父的全家嗎？」","bklcl":"Lí saⁿ-ji̍t chêng phah-m̄-kìⁿ hiah-ê lû-bú, lí m̄-bián khòa-ì, í-keng chhē-tio̍h lah.  Í-sek-lia̍t chèng-lâng só͘ him-bō͘-ê kui chī-chūi ah?  kiám m̄-sī kui lí, kap lí ê lāu-pē ê ke mah?","tghg":"你三日前拍呣見許個驢母，你呣免掛意，已經尋著啦。以色列眾人所欣慕的歸是誰啊？豈呣是歸你及你的老父的家嗎？」","bklhl":"你三日前phah-m̄見hiah-ê驢母，你m̄免掛意，已經chhē-tio̍h lah。以色列眾人所欣慕ê歸是誰 ah？kiám m̄是歸你，kap你ê老父ê家mah？"}},{"book":"撒上","chapter":9,"verse":21,"versions":{"unv":"掃羅說：「我不是以色列支派中至小的便雅憫人嗎？我家不是便雅憫支派中至小的家嗎？你為何對我說這樣的話呢？」","bklcl":"Sò-lô ìn kóng, Góa kiám m̄-sī Piān-ngá-bín lâng, Í-sek-lia̍t chi-phài tiong ke̍k sió-khóa ê mah?  Piān-ngá-bín chi-phài chiah-ê ke ê tiong-kan, góa ê ke kiám m̄-sī ke̍k bî-sòe mah?  Lí siáⁿ-sū tùi góa kóng chit hō ōe?","tghg":"掃羅應講：「我豈呣是便雅憫人以色列支派中極小可(sió-khóa)的嗎？便雅憫支派諸個家的中間我的家豈呣是極微細嗎？你啥事對我講此號話？」","bklhl":"掃羅應講，我kiám m̄是便雅憫人，以色列支派中極小khóa ê mah？便雅憫支派chiah ê家ê中間，我ê家kiám m̄是極微細mah？你啥事對我講chit號話？"}},{"book":"撒上","chapter":9,"verse":22,"versions":{"unv":"撒母耳領掃羅和他僕人進了客堂，使他們在請來的客中坐首位；客約有三十個人。","bklcl":"Sat-bó͘-jíⁿ chhōa Sò-lô kap kun-tè i ê lâng ji̍p kheh-thiaⁿ, hō͘ in tī só͘ chhiáⁿ ê lâng ê tiong-kan chē tōa-ūi; só͘-chhiáⁿ-ê iok-lio̍k ū saⁿ-cha̍p lâng.","tghg":"撒母耳導掃羅及跟隨伊的人入客廳，互𪜶佇所請的人的中間坐大位；所請的約略有三十人。","bklhl":"撒母耳chhōa掃羅kap跟tè伊ê人入客廳，hō͘ in tī所請ê人ê中間坐大位；所請ê約略有三十人。"}},{"book":"撒上","chapter":9,"verse":23,"versions":{"unv":"撒母耳對廚役說：「我交給你收存的那一分祭肉現在可以拿來。」","bklcl":"Sat-bó͘-jíⁿ kā tû-pâng kóng, Góa só͘ kau-tài lí, kah lí tio̍h siu-teh hit-hūn, taⁿ thang phâng-lâi.","tghg":"撒母耳給廚房講：「我所交代你教你著收啲彼份，今通捧來。」","bklhl":"撒母耳kā廚房講，我所交帶你，kah你tio̍h收teh hit份，taⁿ thang捧來。"}},{"book":"撒上","chapter":9,"verse":24,"versions":{"unv":"廚役就把收存的腿拿來，擺在掃羅面前，撒母耳說：「這是所留下的，放在你面前。吃吧！因我請百姓的時候，特意為你存留這肉到此時。」當日，掃羅就與撒母耳同席。","bklcl":"Tû-pâng chiū phâng hit-thúi, kap téng-bīn só͘ ū-ê, hē tī Sò-lô ê bīn-chêng.  Sat-bó͘-jíⁿ kóng,  Lí khòaⁿ, chit-ê só͘ lâu-ê, lí tio̍h the̍h-khí-lâi chia̍h; in-ūi góa chhiáⁿ peh-sìⁿ ê sî, tiâu-kò͘-ì kā lí lâu-teh kàu tiāⁿ-tio̍h ê ji̍t.  Hit-ji̍t Sò-lô chiū kap Sat-bó͘-jíⁿ saⁿ-kap chia̍h.","tghg":"廚房就捧彼腿及頂面所有的，下佇掃羅的面前，撒母耳講：「你看，此個所留的，你著提起來食。因為我請百姓的時，刁故意(tiâu-kò͘-ì)給你留啲到定著的日。」彼日，掃羅就及撒母耳相及食。","bklhl":"廚房就捧hit腿，kap頂面所有ê，hē tī掃羅ê面前。撒母耳講，你看，chit ê所留ê，你tio̍h the̍h起來食；因為我請百姓ê時，tiâu故意kā你留teh到定tio̍h ê日。Hit日掃羅就kap撒母耳相kap食。"}},{"book":"撒上","chapter":9,"verse":25,"versions":{"unv":"眾人從邱壇下來進城，撒母耳和掃羅在房頂上說話。","bklcl":"In tùi koâiⁿ ê só͘-chāi lo̍h-lâi, ji̍p siâⁿ, Sat-bó͘-jíⁿ kap Sò-lô tī chhù-téng kóng-ōe.","tghg":"𪜶對高的所在落來入城，撒母耳及掃羅佇厝頂講話。","bklhl":"In tùi高ê所在落來，入城，撒母耳kap掃羅tī厝頂講話。"}},{"book":"撒上","chapter":9,"verse":26,"versions":{"unv":"次日清早起來，黎明的時候，掃羅在房頂上。撒母耳呼叫他說：「起來吧，我好送你回去。」掃羅就起來，和撒母耳一同出去。","bklcl":"In chá-chá khí-lâi, phah-phú-kng ê sî, Sat-bó͘-jíⁿ tī chhù-téng kiò Sò-lô kóng, Khí-lâi ah, góa beh sàng lí tò-khì.  Sò-lô chiū khí-lâi; i kap Sat-bó͘-jíⁿ nn̄g-lâng chhut-khì gōa-bīn.","tghg":"𪜶早早起來，拍昲光的時，撒母耳佇厝頂。叫掃羅講：「起來啊，我欲送你倒去。」掃羅就起來，伊及撒母耳二人出去外面。","bklhl":"In早早起來，phah-phú光ê時，撒母耳tī厝頂叫掃羅講，起來ah，我beh送你tò去。掃羅就起來；伊kap撒母耳兩人出去外面。"}},{"book":"撒上","chapter":9,"verse":27,"versions":{"unv":"二人下到城角，撒母耳對掃羅說：「要吩咐僕人先走（僕人就先走了）；你且站在這裡，等我將　神的話傳與你聽。」","bklcl":"In lo̍h-khì kàu siâⁿ ê kak-thâu, Sat-bó͘-jíⁿ kā Sò-lô kóng, Tio̍h hoan-hù lô͘-po̍k tāi-seng lán khì; lô͘-po̍k chiū khì; koh kóng, Lí chhiáⁿ khiā-teh, góa beh hō͘ lí thiaⁿ Siōng-tè ê ōe.","tghg":"𪜶落去到城的角頭，撒母耳給掃羅講：「著吩咐奴僕代先咱去（奴僕就去）。」閣講：「你且(chhiáⁿ)徛啲，我欲互你聽上帝的話。」","bklhl":"In落去到城ê角頭，撒母耳kā掃羅講，Tio̍h吩咐奴僕事先咱去；奴僕就去；koh講，你請khiā-teh，我beh hō͘你聽上帝ê話。"}}]