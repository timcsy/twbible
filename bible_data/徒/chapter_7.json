[{"book":"徒","chapter":7,"verse":1,"versions":{"unv":"大祭司就說：「這些事果然有嗎？」","bklcl":"Chè-si-thâu chiū kóng, Chiah-ê sū sī án-ni mah?","tghg":"祭司頭就講：「諸個事是按呢嗎？」司提反講：「列位父兄(heng)請聽！","bklhl":"祭司頭就講，Chiah-ê事是án-ni mah？"}},{"book":"徒","chapter":7,"verse":2,"versions":{"unv":"司提反說：「諸位父兄請聽！當日我們的祖宗亞伯拉罕在美索不達米亞還未住哈蘭的時候，榮耀的　神向他顯現，","bklcl":"Sū-thê-hoán kóng, Lia̍t-ūi hū-heng, chhiáⁿ thiaⁿ, Lán ê chó͘ A-pek-la̍h-hán, iáu tī Bí-só͘-pho-tāi-bí, bē khiā-khí Hap-lân ê sî, êng-kng ê Siōng-tè tùi i hián-hiān, kā i kóng,","tghg":"咱的祖亞伯拉罕猶佇米所波大米未徛起哈蘭的時，榮光的上帝對伊顯現，","bklhl":"司提反講，列位父兄，請聽，咱ê祖亞伯拉罕，iáu tī Bí-só͘-pho-tāi-bí，bē khiā起Hap-lân ê時，榮光ê上帝對伊顯現，kā伊講，"}},{"book":"徒","chapter":7,"verse":3,"versions":{"unv":"對他說：『你要離開本地和親族，往我所要指示你的地方去。』","bklcl":"Lī-khui lí ê tōe-hng kap chong-cho̍k, kàu góa só͘ beh chí-sī lí ê tōe-hng.","tghg":"給伊講：『離開你的地方及宗族，到我所欲指示你的地方。』","bklhl":"離開你ê地方kap宗族，到我所beh指示你ê地方。"}},{"book":"徒","chapter":7,"verse":4,"versions":{"unv":"他就離開迦勒底人之地，住在哈蘭。他父親死了以後，　神使他從那裡搬到你們現在所住之地。","bklcl":"Hit sî i chiū chhut Ka-le̍k-tí lâng ê tōe-hng, khiā-khí tī Hap-lân; i ê lāu-pē sí liáu-āu, Siōng-tè tùi hia kā i sóa kàu chit só͘-chāi, chiū-sī lín taⁿ só͘ khiā-khí ê;","tghg":"彼時伊就出迦勒底人的地方，徛起佇哈蘭。伊的老父死了後，上帝對遐給伊徙到此所在就是恁今所徛起的。","bklhl":"Hit時伊就出Ka-le̍k-tí人ê地方，khiā起tī Hap-lân；伊ê老父死了後，上帝tùi hia kā伊徙到chit所在，就是lín taⁿ所khiā起ê；"}},{"book":"徒","chapter":7,"verse":5,"versions":{"unv":"在這地方，　神並沒有給他產業，連立足之地也沒有給他；但應許要將這地賜給他和他的後裔為業；那時他還沒有兒子。","bklcl":"tī chia pēng bô sán-gia̍p hō͘ i, liân khiā-kha ê só͘-chāi iā bô; hit sî i iáu-bē ū kiáⁿ, nā-sī Siōng-tè èng-ún beh ēng chit só͘-chāi hō͘ i chòe gia̍p, sòa kàu i ê hō͘-è.","tghg":"佇遮並無產業互伊，連徛腳的所在也無；彼時伊猶未有子。若是上帝應允欲用此所在互伊做業續到伊的後裔。","bklhl":"tī chia並無產業hō͘伊，連khiā腳ê所在也無；hit時伊iáu-bē有kiáⁿ，但是上帝應允beh用chit所在hō͘伊做業，續到伊ê後裔。"}},{"book":"徒","chapter":7,"verse":6,"versions":{"unv":"　神說：『他的後裔必寄居外邦，那裡的人要叫他們作奴僕，苦待他們四百年。』","bklcl":"Chóng-sī Siōng-tè ū án-ni kóng, i ê hō͘-è teh-beh chhut-gōa tī īⁿ-pang, lâng beh ēng in chòe lô͘-châi, pháiⁿ khoán-thāi in, sì-pah nî kú.","tghg":"總是上帝有按呢講：『伊的後裔啲欲出外佇異邦，人欲用𪜶做奴才，歹款待𪜶四百年久。』","bklhl":"總是上帝有án-ni講，伊ê後裔teh-beh出外tī異邦，人beh用in做奴才，pháiⁿ款待in，四百年久。"}},{"book":"徒","chapter":7,"verse":7,"versions":{"unv":"　神又說：『使他們作奴僕的那國，我要懲罰。以後他們要出來，在這地方事奉我。』","bklcl":"Siōng-tè koh kóng, In chòe lô͘-châi só͘ ho̍k-sāi ê kok, góa beh sím-phòaⁿ i; āu-lâi in beh chhut-lâi, ho̍k-sāi góa tī chit ūi.","tghg":"上帝閣講：『𪜶做奴才所服事的國，我欲審判伊。後來𪜶欲出來，服事我佇此位。』","bklhl":"上帝koh講，In做奴才所服事ê國，我beh審判伊；後來in beh出來，服事我tī chit位。"}},{"book":"徒","chapter":7,"verse":8,"versions":{"unv":"　神又賜他割禮的約。於是亞伯拉罕生了以撒，第八日給他行了割禮。以撒生雅各；雅各生十二位先祖。","bklcl":"Koh ēng kat-lé ê iok hō͘ i; tùi án-ni i siⁿ Í-sat, tē poeh ji̍t kā i kiâⁿ kat-lé; Í-sat siⁿ Ngá-kok, Ngá-kok siⁿ lán cha̍p-jī ê chó͘.","tghg":"閣用割禮的約互伊。對按呢伊生以撒，第八日給伊行割禮。以撒生雅各；雅各生咱十二個祖。","bklhl":"Koh用割禮ê約hō͘伊；Tùi án-ni，伊生以撒，第八日kā伊行割禮；以撒生雅各，雅各生咱十二個祖。"}},{"book":"徒","chapter":7,"verse":9,"versions":{"unv":"「先祖嫉妒約瑟，把他賣到埃及去；　神卻與他同在，","bklcl":"Lia̍t-chó͘ oàn-tò͘ Iok-sek, bōe i khì Ai-ki̍p;","tghg":"「列祖怨妒約瑟，賣伊去埃及；若是上帝及伊佇啲，","bklhl":"列祖怨妒約瑟，賣伊去埃及；"}},{"book":"徒","chapter":7,"verse":10,"versions":{"unv":"救他脫離一切苦難，又使他在埃及王法老面前得恩典，有智慧。法老就派他作埃及國的宰相兼管全家。","bklcl":"nā-sī Siōng-tè kap i tī-teh, kiù i thoat-lī lóng-chóng ê khó͘-lān, hō͘ i tī Ai-ki̍p ông Hoat-ló ê bīn-chêng tit-tio̍h un-tián kap tì-hūi; Hoat-ló chiū li̍p i chóng-lí Ai-ki̍p kok, kap i ê choân ke.","tghg":"救伊脫離攏總的苦難，互伊佇埃及王法老的面前得著恩典及智慧。法老就立伊總理埃及國及伊的全家。","bklhl":"但是上帝kap伊tī-teh，救伊脫離lóng總ê苦難，hō͘伊tī埃及王法老ê面前得tio̍h恩典kap智慧；法老就立伊總理埃及國，kap伊ê全家。"}},{"book":"徒","chapter":7,"verse":11,"versions":{"unv":"後來埃及和迦南全地遭遇饑荒，大受艱難，我們的祖宗就絕了糧。","bklcl":"Tú-tio̍h Ai-ki̍p, Ka-lâm, piàn tōe ki-hng, tōa kan-khó͘; lán ê lia̍t-chó͘ chhē bô bí-niû.","tghg":"抵著(tú-tio̍h)埃及、迦南遍地飢荒，大艱苦，咱的列祖尋無米糧。","bklhl":"Tú-tio̍h埃及、迦南，遍地飢荒，大艱苦；咱ê列祖chhē無米糧。"}},{"book":"徒","chapter":7,"verse":12,"versions":{"unv":"雅各聽見在埃及有糧，就打發我們的祖宗初次往那裡去。","bklcl":"Ngá-kok thiaⁿ-kìⁿ Ai-ki̍p ū gō͘-kak, chiū thâu chi̍t pái chhe lán ê lia̍t-chó͘ khì.","tghg":"雅各聽見埃及有五穀，就頭一擺差咱的列祖去。","bklhl":"雅各聽見埃及有五穀，就頭一pái 差咱ê列祖去。"}},{"book":"徒","chapter":7,"verse":13,"versions":{"unv":"第二次約瑟與弟兄們相認，他的親族也被法老知道了。","bklcl":"Kàu tē jī pái Iok-sek hō͘ hiaⁿ-tī bat i; Iok-sek ê cho̍k Hoat-ló sòa tit-tio̍h chai.","tghg":"到第二擺約瑟互兄弟識伊，約瑟的族法老續得著知。","bklhl":"到第二pái約瑟hō͘兄弟bat伊；約瑟ê族法老續得tio̍h知。"}},{"book":"徒","chapter":7,"verse":14,"versions":{"unv":"約瑟就打發弟兄請父親雅各和全家七十五個人都來。","bklcl":"Iok-sek chiū chhe lâng poaⁿ-chhiáⁿ lāu-pē Ngá-kok, kap choân cho̍k, chhit-cha̍p-gō͘ lâng lâi.","tghg":"約瑟就差人搬請老父雅各及全族七十五人來。","bklhl":"約瑟就差人poaⁿ請老父雅各，kap全族，七十五人來。"}},{"book":"徒","chapter":7,"verse":15,"versions":{"unv":"於是雅各下了埃及，後來他和我們的祖宗都死在那裡；","bklcl":"Ngá-kok chiū lo̍h-khì Ai-ki̍p; i kap lán ê lia̍t-chó͘ sí tī hia;","tghg":"雅各就落去埃及，伊及咱的列祖死佇遐；","bklhl":"雅各就落去埃及；伊kap咱ê列祖死tī hia；"}},{"book":"徒","chapter":7,"verse":16,"versions":{"unv":"又被帶到示劍，葬於亞伯拉罕在示劍用銀子從哈抹子孫買來的墳墓裡。","bklcl":"ūn koan kàu Sī-kiàm, bâi-chòng tī A-pek-la̍h-hán ēng gûn tùi Hap-boat ê kiáⁿ-sun só͘ bóe tī Sī-kiàm ê bōng-tōe.","tghg":"運棺到示劍，埋葬佇亞伯拉罕用銀對哈抹的子孫所買佇示劍的墓地。","bklhl":"運棺到Sī-kiàm，埋葬tī亞伯拉罕用銀tùi Hap-boat ê kiaⁿ孫所買tī Sī-kiàm ê墓地。"}},{"book":"徒","chapter":7,"verse":17,"versions":{"unv":"「及至　神應許亞伯拉罕的日期將到，以色列民在埃及興盛眾多，","bklcl":"Kàu Siōng-tè tùi A-pek-la̍h-hán ēng chiù-chōa só͘ èng-ún ê, hit ê kî í-keng kūn, peh-sìⁿ chiū siⁿ-thòaⁿ heng-ōng tī Ai-ki̍p;","tghg":"「到上帝對亞伯拉罕用咒誓所應允的彼個期已經近，百姓就生湠興旺佇埃及，","bklhl":"到上帝tùi亞伯拉罕用chiù-chōa所應允ê，hit ê期已經近，百姓就生湠興旺tī埃及；"}},{"book":"徒","chapter":7,"verse":18,"versions":{"unv":"直到有不曉得約瑟的新王興起。","bklcl":"kàu pa̍t ê ông m̄ bat Iok-sek ê, khí-lâi koán-lí Ai-ki̍p.","tghg":"到別個王呣識約瑟的起來管理埃及。","bklhl":"到別個王m̄-bat約瑟ê，起來管理埃及。"}},{"book":"徒","chapter":7,"verse":19,"versions":{"unv":"他用詭計待我們的宗族，苦害我們的祖宗，叫他們丟棄嬰孩，使嬰孩不能存活。","bklcl":"I bô͘-hāi lán ê cho̍k, pháiⁿ khoán-thāi lán ê chó͘, bēng-lēng tio̍h khì-sak in ê eⁿ-á, hō͘ in bōe oa̍h.","tghg":"伊謀害咱的族，歹款待咱的祖，命令著棄拺𪜶的嬰仔，互𪜶𣍐活。","bklhl":"伊謀害咱ê族，pháiⁿ款待咱ê祖，命令tio̍h棄sak in ê嬰á，hō͘ in bōe活。"}},{"book":"徒","chapter":7,"verse":20,"versions":{"unv":"那時，摩西生下來，俊美非凡，在他父親家裡撫養了三個月。","bklcl":"Hit sî Mô͘-se chhut-sì, hui-siông ê chheng-siù; iúⁿ-chhī tī lāu-pē ê ke saⁿ ge̍h ji̍t;","tghg":"彼時，摩西出世，非常的清秀，養飼佇老父的家三月日。","bklhl":"Hit時摩西出世，非常ê清秀；養飼tī老父ê家三月日；"}},{"book":"徒","chapter":7,"verse":21,"versions":{"unv":"他被丟棄的時候，法老的女兒拾了去，養為自己的兒子。","bklcl":"siū khì-sak ê sî, Hoat-ló ê cha-bó͘-kiáⁿ khioh-khì, iúⁿ-chhī chòe ka-kī ê kiáⁿ.","tghg":"受棄拺的時，法老的查某子拾去，養飼做家己的子。","bklhl":"受棄sak ê時，法老ê cha-bó͘-kiáⁿ拾去，養飼做家己ê kiáⁿ。"}},{"book":"徒","chapter":7,"verse":22,"versions":{"unv":"摩西學了埃及人一切的學問，說話行事都有才能。","bklcl":"Mô͘-se ha̍k-si̍p Ai-ki̍p lâng lóng-chóng ê ha̍k-būn; kóng ōe kiâⁿ tāi-chì lóng ū châi-lêng.","tghg":"摩西學習埃及人攏總的學問，講話行代誌攏有才能。","bklhl":"摩西學習埃及人lóng總ê學問；講話行tāi-chì lóng有才能。"}},{"book":"徒","chapter":7,"verse":23,"versions":{"unv":"「他將到四十歲，心中起意去看望他的弟兄以色列人；","bklcl":"Chiong-kūn sì-cha̍p hè, siūⁿ beh khì khòaⁿ i ê hiaⁿ-tī, Í-sek-lia̍t ê kiáⁿ-sun.","tghg":"「將近四十歲，想欲去看伊的兄弟以色列的子孫；","bklhl":"將近四十歲，想beh去看伊ê兄弟，以色列ê kiaⁿ孫。"}},{"book":"徒","chapter":7,"verse":24,"versions":{"unv":"到了那裡，見他們一個人受冤屈，就護庇他，為那受欺壓的人報仇，打死了那埃及人。","bklcl":"Khòaⁿ-kìⁿ chi̍t lâng siū oan-óng, chiū pó-hō͘ i, thòe siū khut ê lâng sin-oan, phah Ai-ki̍p lâng;","tghg":"看見一人受冤枉，就保護伊，替受屈的人伸冤，拍埃及人。","bklhl":"看見一人受冤枉，就保護伊，替受屈ê人伸冤，phah埃及人；"}},{"book":"徒","chapter":7,"verse":25,"versions":{"unv":"他以為弟兄必明白　神是藉他的手搭救他們；他們卻不明白。","bklcl":"phah-sǹg hiaⁿ-tī ōe hiáu-ngō͘ Siōng-tè ēng i ê chhiú kiù in; nā-sī in bōe hiáu-ngō͘.","tghg":"拍算兄弟會曉悟上帝用伊的手救𪜶；若是𪜶𣍐曉悟。","bklhl":"phah算兄弟會曉悟上帝用伊ê手救in；但是in bōe曉悟。"}},{"book":"徒","chapter":7,"verse":26,"versions":{"unv":"第二天，遇見兩個以色列人爭鬥，就勸他們和睦，說：『你們二位是弟兄，為甚麼彼此欺負呢？』","bklcl":"Keh ji̍t tú-tn̄g in teh saⁿ-phah, ài hō͘ in koh hô, chiū kóng, Lín sī hiaⁿ-tī, siáⁿ-sū saⁿ khi-hū?","tghg":"隔日，抵當𪜶啲相拍，愛互𪜶復和，就講：『恁是兄弟，啥事相欺負？』","bklhl":"隔日tú-tn̄g in teh相phah，ài hō͘ in koh和，就講，Lín是兄弟，啥事相欺負？"}},{"book":"徒","chapter":7,"verse":27,"versions":{"unv":"那欺負鄰舍的把他推開，說：『誰立你作我們的首領和審判官呢？","bklcl":"Hit ê khi-hū chhù-piⁿ ê lâng kū-choa̍t i, kóng, Chī-chūi siat-li̍p lí chòe koaⁿ-hú, chòe sím-phòaⁿ si, lâi tī-lí goán ah?","tghg":"彼個欺負厝邊的人拒絕伊，講：『是誰設立你做官府做審判司來治理阮啊？","bklhl":"Hit-ê欺負厝邊ê人拒絕伊，講，Chī-chūi設立你做官府，做審判司，來治理阮ah？"}},{"book":"徒","chapter":7,"verse":28,"versions":{"unv":"難道你要殺我，像昨天殺那埃及人嗎？』","bklcl":"Lí ài beh hāi-sí góa, chhin-chhiūⁿ chā-ji̍t hāi-sí hit ê Ai-ki̍p lâng mah?","tghg":"你愛欲害死我，親像昨日害死彼個埃及人嗎？』","bklhl":"你ài beh害死我，親像昨日害死hit ê埃及人mah？"}},{"book":"徒","chapter":7,"verse":29,"versions":{"unv":"摩西聽見這話就逃走了，寄居於米甸；在那裡生了兩個兒子。","bklcl":"Mô͘-se in-ūi chit kù ōe chiū cháu, chhut-gōa tī Bí-tiân ê tōe-hng; tī hia siⁿ nn̄g ê kiáⁿ.","tghg":"摩西因為此句話就走，出外佇米甸的地方；佇遐生二個子。","bklhl":"摩西因為chit句話就走，出外tī米甸ê地方；tī hia生兩個kiáⁿ。"}},{"book":"徒","chapter":7,"verse":30,"versions":{"unv":"「過了四十年，在西奈山的曠野，有一位天使從荊棘火焰中向摩西顯現。","bklcl":"Kè sì-cha̍p nî, tī Se-nái soaⁿ ê khòng-iá, chhì-phè hé-iām ê tiong-kan, ū thiⁿ-sài tùi i hián-hiān.","tghg":"「過四十年，佇西奈山的曠野，莿帕(chhì-phè)火焰的中間，有天使對伊顯現。","bklhl":"過四十年，tī西奈山ê曠野，刺phè火燄ê中間，有天使對伊顯現。"}},{"book":"徒","chapter":7,"verse":31,"versions":{"unv":"摩西見了那異象，便覺希奇，正進前觀看的時候，有主的聲音說：","bklcl":"Mô͘-se khòaⁿ-liáu, kî-koài só͘ khòaⁿ-kìⁿ ê; tú-á kūn-óa beh jīn-chin khòaⁿ, chiū ū Chú ê siaⁿ, kóng,","tghg":"摩西看了，奇怪所看見的，抵仔近倚欲認真看，就有主的聲講：","bklhl":"摩西看了，奇怪所看見ê；tú-á近óa beh認真看，就有主ê聲，講，"}},{"book":"徒","chapter":7,"verse":32,"versions":{"unv":"『我是你列祖的　神，就是亞伯拉罕的　神，以撒的　神，雅各的　神。』摩西戰戰兢兢，不敢觀看。","bklcl":"Góa chiū-sī lí ê lia̍t-chó͘ ê Siōng-tè, chiū-sī A-pek-la̍h-hán, Í-sat, Ngá-kok ê Siōng-tè. Mô͘-se ngia̍uh-ngia̍uh-chhoah, m̄ káⁿ jīn-chin khòaⁿ.","tghg":"『我就是你的列祖的上帝，就是亞伯拉罕、以撒、雅各的上帝。』摩西愕愕惙，呣敢認真看。","bklhl":"我就是你ê列祖ê上帝，就是亞伯拉罕、以撒、雅各ê上帝。摩西ngia̍uh-ngia̍uh-chhoah，m̄敢認真看。"}},{"book":"徒","chapter":7,"verse":33,"versions":{"unv":"主對他說：『把你腳上的鞋脫下來，因為你所站之地是聖地。","bklcl":"Chú kā i kóng, Lí ê ôe tio̍h thǹg-khí-lâi; in-ūi lí só͘ khiā ê ūi sī sèng tōe.","tghg":"主給伊講：『你的鞋著褪起來，因為你所徛的位是聖地。","bklhl":"主kā伊講，你ê鞋tio̍h thǹg起來；因為你所khiā ê位是聖地。"}},{"book":"徒","chapter":7,"verse":34,"versions":{"unv":"我的百姓在埃及所受的困苦，我實在看見了，他們悲歎的聲音，我也聽見了。我下來要救他們。你來！我要差你往埃及去。』","bklcl":"Góa ê peh-sìⁿ tī Ai-ki̍p, góa si̍t-chāi khòaⁿ-kìⁿ in ê khùn-khó͘, ia̍h thiaⁿ-kìⁿ in ê thó͘-khùi, chiū kàng-lîm lâi kiù in; taⁿ lí lâi, góa beh chhe lí khì Ai-ki̍p.","tghg":"我的百姓佇埃及，我實在看見𪜶的困苦，亦聽見𪜶的吐氣，就降臨來救𪜶。今你來！我欲差你去埃及。』","bklhl":"我ê百姓tī埃及，我實在看見in ê困苦，亦聽見in ê吐氣，就降臨來救in；taⁿ你來，我beh差你去埃及。"}},{"book":"徒","chapter":7,"verse":35,"versions":{"unv":"這摩西就是百姓棄絕說『誰立你作我們的首領和審判官』的；　神卻藉那在荊棘中顯現之使者的手差派他作首領、作救贖的。","bklcl":"Chit ê Mô͘-se chiū-sī in só͘ kū-choa̍t ê, kóng, Chī-chūi siat-li̍p lí chòe koaⁿ-hú, chòe sím-phòaⁿ si ah? Chit ê lâng Siōng-tè thok chhì-phè lāi tùi i só͘ hián-hiān ê thiⁿ-sài, chhe i chòe koaⁿ-hú, chòe kiù-sio̍k ê.","tghg":"此個摩西就是𪜶所拒絕的講『是誰設立你做官府做審判司啊？』此個人，上帝託莿帕來對伊所顯現的天使，差伊做官府、做救贖的。","bklhl":"Chit ê摩西就是in所拒絕ê，講，Chī-chūi設立你做官府，做審判司ah？Chit ê人上帝託刺phè內對伊所顯現ê天使，差伊做官府，做救贖ê。"}},{"book":"徒","chapter":7,"verse":36,"versions":{"unv":"這人領百姓出來，在埃及，在紅海，在曠野，四十年間行了奇事神蹟。","bklcl":"Chit ê lâng chhōa in chhut, kiâⁿ kî-sū sîn-jiah, tī Ai-ki̍p, Âng-hái, kap khòng-iá, sì-cha̍p nî kú.","tghg":"此個人導𪜶出，行奇事神蹟佇埃及、紅海，及曠野四十年久。","bklhl":"Chit ê人chhōa in出，行奇事神蹟，tī埃及、紅海，kap曠野，四十年久。"}},{"book":"徒","chapter":7,"verse":37,"versions":{"unv":"那曾對以色列人說『　神要從你們弟兄中間給你們興起一位先知像我』的，就是這位摩西。","bklcl":"Chit ê lâng chiū-sī hit ê kā Í-sek-lia̍t kiáⁿ-sun kóng ê Mô͘-se, kóng, Siōng-tè beh tùi lín hiaⁿ-tī ê tiong-kan ūi-tio̍h lín théng siⁿ chi̍t ê sian-ti, chhin-chhiūⁿ góa.","tghg":"此個人就是彼個給以色列子孫講的摩西，講『上帝欲對恁兄弟的中間為著恁逞(théng)生一個先知親像我』。","bklhl":"Chit ê人就是hit ê kā以色列kiáⁿ孫講ê摩西，講，上帝beh tùi lín兄弟ê中間為tio̍h lín théng-siⁿ一个先知，親像我。"}},{"book":"徒","chapter":7,"verse":38,"versions":{"unv":"這人曾在曠野會中和西奈山上，與那對他說話的天使同在，又與我們的祖宗同在，並且領受活潑的聖言傳給我們。","bklcl":"Chit ê lâng chiū-sī hit ê tī khòng-iá-ni̍h ê hōe-tiong, kap tī Se-nái soaⁿ tùi i kóng ōe ê thiⁿ-sài, í-ki̍p lia̍t-chó͘, saⁿ-kap tī-teh ê; i ia̍h tit-tio̍h oa̍h ê chiàu-bēng thoân hō͘ lán;","tghg":"此個人就是彼個佇曠野裡的會中及佇西奈山，對伊講話的天使，以及列祖相及佇啲的，伊亦得著活的詔命(chiàu-bēng)傳互咱。","bklhl":"Chit ê人就是hit ê tī曠野裡 ê會中，kap tī西奈山對伊講話ê天使，以及列祖，saⁿ-kap tī-teh ê；伊亦得tio̍h活ê詔命傳hō͘咱；"}},{"book":"徒","chapter":7,"verse":39,"versions":{"unv":"我們的祖宗不肯聽從，反棄絕他，心裡歸向埃及，","bklcl":"lán ê lia̍t-chó͘ m̄ ài sūn-thàn i, hoán-tńg kū-choa̍t i, sim tò-tńg tī Ai-ki̍p,","tghg":"咱的列祖呣愛順趁伊，反轉拒絕伊，心倒轉佇埃及，","bklhl":"咱ê列祖m̄-ài順thàn伊，反tńg拒絕伊，心倒tńg tī埃及，"}},{"book":"徒","chapter":7,"verse":40,"versions":{"unv":"對亞倫說：『你且為我們造些神像，在我們前面引路；因為領我們出埃及地的那個摩西，我們不知道他遭了甚麼事。』","bklcl":"kā A-lûn kóng, Lí tio̍h kā goán chō sîn-bêng chòe thâu chhōa goán; in-ūi chit ê chhōa goán chhut Ai-ki̍p ê Mô͘-se, m̄ chai i cháiⁿ-iūⁿ.","tghg":"給亞倫講：『你著給阮造神明，做頭導阮；因為此個導阮出埃及的摩西，呣知伊怎樣。』","bklhl":"kā亞倫講，你tio̍h kā阮造神明做頭chhōa阮；因為chit ê chhōa阮出埃及ê摩西，m̄知伊怎樣。"}},{"book":"徒","chapter":7,"verse":41,"versions":{"unv":"那時，他們造了一個牛犢，又拿祭物獻給那像，歡喜自己手中的工作。","bklcl":"Hit sî in chiū chō gû-á, koh hiàn-chè tī hit ê siōng, hoaⁿ-hí in ka-kī ê chhiú só͘ chòe ê.","tghg":"彼時，𪜶就造牛仔，閣獻祭佇彼個像，歡喜𪜶家己的手所做的。","bklhl":"Hit時in就造牛á，koh獻祭tī hit ê像，歡喜in家己ê手所做ê。"}},{"book":"徒","chapter":7,"verse":42,"versions":{"unv":"　神就轉臉不顧，任憑他們事奉天上的日月星辰，正如先知書上所寫的說：以色列家啊，你們四十年間在曠野，豈是將犧牲和祭物獻給我嗎？","bklcl":"Siōng-tè chiū oa̍t-lìn-tńg, chhut-chāi in ho̍k-sāi thian-siōng; chhin-chhiūⁿ sian-ti ê chheh só͘ kì-chài, kóng,\tÍ-sek-lia̍t ke ah, lín tī khòng-iá le̍k-kè sì-cha̍p nî, \tKiám bat ēng seng-lé chè-mi̍h hiàn hō͘ góa mah?","tghg":"上帝就越輪轉(oa̍t-lìn-tńg)，出在𪜶服事天象，親像先知的冊所記載講：以色列家啊，恁佇曠野歷過四十年，豈曾用牲禮祭物獻互我嗎？","bklhl":"上帝就oa̍t-lìn-tńg，chhut-chāi in服事天象；親像先知ê冊所記載，講，\t以色列家ah，lín tī曠野歷過四十年，\tKiám bat用牲禮祭物獻hō͘我mah？"}},{"book":"徒","chapter":7,"verse":43,"versions":{"unv":"你們抬著摩洛的帳幕和理番神的星，就是你們所造為要敬拜的像。因此，我要把你們遷到巴比倫外去。","bklcl":"Lín kng Mô͘-lo̍k ê pò͘-pîⁿ,\tKap Lí-hoan sîn ê chhiⁿ,\tChiū-sī lín só͘ chō lâi pài ê siōng;\tGóa beh chhian-sóa lín tī Pa-pí-lûn gōa.","tghg":"恁扛摩洛的布棚及理番神的星，就是恁所造來拜的像。我欲遷徙恁佇巴比倫外。","bklhl":"Lín扛Mô͘-lo̍k ê布棚，\tKap Lí-hoan神ê星，\t就是lín所造來拜ê像；\t我beh遷徙lín tī巴比倫外。"}},{"book":"徒","chapter":7,"verse":44,"versions":{"unv":"「我們的祖宗在曠野，有法櫃的帳幕，是　神吩咐摩西叫他照所看見的樣式做的。","bklcl":"Lán lia̍t-chó͘ tī khòng-iá ū chèng-kù ê hōe-bō͘, chhin-chhiūⁿ tùi Mô͘-se kóng ê hoan-hù, Tio̍h chiàu só͘ khòaⁿ-kìⁿ ê khoán-sit lâi chō i.","tghg":"「咱列祖佇曠野，有證據的會幕，親像對摩西講的吩咐著照所看見的款式來造伊。","bklhl":"咱列祖tī曠野有證據ê會幕，親像tùi摩西講ê吩咐，Tio̍h照所看見ê款式來造伊。"}},{"book":"徒","chapter":7,"verse":45,"versions":{"unv":"這帳幕，我們的祖宗相繼承受。當　神在他們面前趕出外邦人去的時候，他們同約書亞把帳幕搬進承受為業之地，直存到大衛的日子。","bklcl":"Āu-lâi Siōng-tè kóaⁿ-tio̍k gōa-pang lâng tī lán ê chó͘ ê bīn-chêng, lán ê chó͘ kap Iok-su-a kì-jiân sêng-chiap chit ê hōe-bō͘, chiū tòa i ji̍p khì tiàm-tī hit ê tōe-hng, ti̍t kàu Tāi-pi̍t ê sî;","tghg":"後來上帝趕逐外邦人，佇咱的祖的面前，咱的祖及約書亞既然承接此個會幕，就帶伊入去踮佇彼個地方，直到大衛的時。","bklhl":"後來上帝趕逐外邦人tī咱ê祖ê面前，咱ê祖kap約書亞既然承接chit ê會幕，就帶伊入去tiàm-tī hit ê地方，直到大衛ê時；"}},{"book":"徒","chapter":7,"verse":46,"versions":{"unv":"大衛在　神面前蒙恩，祈求為雅各的　神預備居所；","bklcl":"i tit-tio̍h un-tián tī Siōng-tè ê bīn-chêng, ài beh kā Ngá-kok ê Siōng-tè chhē chi̍t ê khiā-khí ê ūi.","tghg":"伊得著恩典佇上帝的面前，愛欲給雅各的上帝尋一個徛起的位；","bklhl":"伊得tio̍h恩典tī上帝ê面前，ài beh kā雅各ê上帝chhē一个khiā起ê位。"}},{"book":"徒","chapter":7,"verse":47,"versions":{"unv":"卻是所羅門為　神造成殿宇。","bklcl":"To̍k-to̍k Só͘-lô-bûn chiah kā I khí chhù.","tghg":"獨獨所羅門才給伊起厝。","bklhl":"獨獨所羅門chiah kā伊起厝。"}},{"book":"徒","chapter":7,"verse":48,"versions":{"unv":"其實，至高者並不住人手所造的，就如先知所言：","bklcl":"Chóng-sī Chì-koâiⁿ-ê bô tiàm tī lâng ê chhiú só͘ khí ê; chhin-chhiūⁿ sian-ti kóng,","tghg":"總是至高者無踮佇人的手所起的，親像先知講：","bklhl":"總是至koân ê無tiàm-tī人ê手所起ê；親像先知講，"}},{"book":"徒","chapter":7,"verse":49,"versions":{"unv":"主說：天是我的座位，地是我的腳凳；你們要為我造何等的殿宇？哪裡是我安息的地方呢？","bklcl":"Chú kóng, Thiⁿ sī góa ê chō-ūi,\tTōe sī góa ê kha-ta̍h-í.\tLín beh kā góa khí sím-mi̍h hō ê chhù?\tÁ-sī góa an-hioh ê só͘-chāi tī tá-lo̍h ah?","tghg":"主講，天是我的座位，地是我的腳踏椅；恁欲給我起甚麼號的厝？抑是我安息的所在佇叨落啊？","bklhl":"主講，天是我ê座位，\t地是我ê腳踏椅。\tLín beh kā我起甚麼號ê厝？\tÁ是我安歇ê所在tī tá-lo̍h ah？"}},{"book":"徒","chapter":7,"verse":50,"versions":{"unv":"這一切不都是我手所造的嗎？","bklcl":"Chiah-ê it-chhè kiám m̄ sī góa ê chhiú só͘ chhòng-chō ê mah?","tghg":"諸個一切豈呣是我的手所創造的嗎？","bklhl":"Chiah-ê一切kiám m̄是我ê手所創造ê mah？"}},{"book":"徒","chapter":7,"verse":51,"versions":{"unv":"「你們這硬著頸項、心與耳未受割禮的人，常時抗拒聖靈！你們的祖宗怎樣，你們也怎樣。","bklcl":"Lín ê ām-kún ngī, sim kap hī bē siū kat-lé ê lâng, siông-siông pōe-ge̍k Sèng Sîn; lín ê chó͘ án-ni, lín iā án-ni.","tghg":"「恁的頷頸硬、心及耳未受割禮的人，常常悖逆聖神！恁的祖按呢，恁也按呢。","bklhl":"Lín ê頷頸硬，心kap耳未受割禮ê人，常常悖逆聖神；lín ê祖án-ni，lín 也án-ni。"}},{"book":"徒","chapter":7,"verse":52,"versions":{"unv":"哪一個先知不是你們祖宗逼迫呢？他們也把預先傳說那義者要來的人殺了；如今你們又把那義者賣了，殺了。","bklcl":"Sian-ti tiong tá-lo̍h chi̍t-ê bô hō͘ lín ê chó͘ khún-tio̍k i ah? hiah-ê chhàm-gú Gī-ê teh-beh kàu ê lâng, in iā hāi-sí in; taⁿ chit ê Gī-ê lín bat sàng-kau lâi hāi-sí I;","tghg":"先知中叨落一個無互恁的祖窘逐伊啊？許個讖語義者(Gī-ê)啲欲到的人，𪜶也害死𪜶；今此個義的恁曾送交，來害死伊。","bklhl":"先知中tá-lo̍h一个無hō͘ lín ê祖khún-tio̍k伊ah？hiah-ê讖語義ê teh-beh到ê人，in也害死in；taⁿ chit ê義ê lín bat送交來害死伊；"}},{"book":"徒","chapter":7,"verse":53,"versions":{"unv":"你們受了天使所傳的律法，竟不遵守。」","bklcl":"tùi thiⁿ-sài lâi siat ê lu̍t-hoat, lín siū-tio̍h iā bô siú i.","tghg":"對天使來設的律法，恁受著，也無守伊。」","bklhl":"tùi天使來設ê律法，lín受tio̍h也無守伊。"}},{"book":"徒","chapter":7,"verse":54,"versions":{"unv":"眾人聽見這話就極其惱怒，向司提反咬牙切齒。","bklcl":"In thiaⁿ-kìⁿ chiah-ê ōe, sim-lāi chīn-chāi siū-khì, ǹg i kā-gê chhiat-chhí.","tghg":"𪜶聽見諸個話，心內盡在受氣，向伊咬牙切齒。","bklhl":"In聽見chiah ê話，心內盡在受氣，ǹg伊咬牙切齒。"}},{"book":"徒","chapter":7,"verse":55,"versions":{"unv":"但司提反被聖靈充滿，定睛望天，看見　神的榮耀，又看見耶穌站在　神的右邊，","bklcl":"To̍k-to̍k Sū-thê-hoán hō͘ Sèng Sîn chhiong-móa, chù-ba̍k khòaⁿ thiⁿ, khòaⁿ-kìⁿ Siōng-tè ê êng-kng, Iâ-so͘ khiā tī Siōng-tè ê tōa pêng,","tghg":"獨獨司提反互聖神充滿，注目看天，看見上帝的榮光，耶穌徛佇上帝的大旁，","bklhl":"獨獨司提反hō͘聖神充滿，注目看天，看見上帝ê榮光，耶穌khiā tī上帝ê大pêng，"}},{"book":"徒","chapter":7,"verse":56,"versions":{"unv":"就說：「我看見天開了，人子站在　神的右邊。」","bklcl":"chiū kóng, Khòaⁿ ah! góa khòaⁿ-kìⁿ thiⁿ khui, Jîn-chú khiā tī Siōng-tè ê tōa pêng.","tghg":"就講：「看啊！我看見天開，人子徛佇上帝的大旁。」","bklhl":"就講，看ah！我看見天開，人子khiā tī上帝ê大pêng。"}},{"book":"徒","chapter":7,"verse":57,"versions":{"unv":"眾人大聲喊叫，摀著耳朵，齊心擁上前去，","bklcl":"In tōa siaⁿ âu-kiò, ng hī-khang, tâng sim oe-khoeh i;","tghg":"𪜶大聲喉叫，掩耳孔，同心挨夾(oe-khoeh)伊，","bklhl":"In大聲喉叫，ng耳孔，同心oe-khoeh伊；"}},{"book":"徒","chapter":7,"verse":58,"versions":{"unv":"把他推到城外，用石頭打他。作見證的人把衣裳放在一個少年人名叫掃羅的腳前。","bklcl":"kóaⁿ i chhut siâⁿ, ēng chio̍h-thâu tìm i; chòe kan-chèng ê lâng chiong in ê saⁿ hē tī siàu-liân lâng, miâ kiò Sò-lô, ê kha-chêng.","tghg":"趕伊出城，用石頭擲伊。做干證的人將𪜶的衫下佇少年人名叫掃羅的腳前。","bklhl":"趕伊出城，用石頭tìm伊；做干證ê人將in ê衫hē tī少年人，名叫掃羅，ê腳前。"}},{"book":"徒","chapter":7,"verse":59,"versions":{"unv":"他們正用石頭打的時候，司提反呼籲主說：「求主耶穌接收我的靈魂！」","bklcl":"In ēng chio̍h-thâu tìm Sū-thê-hoán; Sū-thê-hoán kiû, kóng, Chú Iâ-so͘ ah, chiap-la̍p góa ê sîn.","tghg":"𪜶用石頭擲司提反，司提反求講：「主耶穌啊，接納我的神！」","bklhl":"In用石頭tìm司提反；司提反求，講，主耶穌ah，接納我ê神。"}},{"book":"徒","chapter":7,"verse":60,"versions":{"unv":"又跪下大聲喊著說：「主啊，不要將這罪歸於他們！」說了這話，就睡了。掃羅也喜悅他被害。","bklcl":"Koh kūi-lo̍h-khì, tōa siaⁿ kiò, kóng, Chú ah, bo̍h-tit ēng chit ê chōe kui tī in. Kóng soah chiū khùn.  Sò-lô iā hoaⁿ-hí i sí.","tghg":"閣跪落去大聲叫講：「主啊！莫得用此個罪歸佇𪜶！」講息，就睏。掃羅也歡喜伊死。","bklhl":"Koh跪落去，大聲叫，講，主ah，莫得用chit ê罪歸tī in。講soah就睏。掃羅也歡喜伊死。"}}]