[{"book":"徒","chapter":27,"verse":1,"versions":{"unv":"非斯都既然定規了，叫我們坐船往意大利去，便將保羅和別的囚犯交給御營裡的一個百夫長，名叫猶流。","bklcl":"Í-keng tiāⁿ-tio̍h ì-sù hō͘ goán kè hái khì Í-tāi-lī, chiū chiong Pó-lô kap lēng-gōa kúi-nā ê hoān-lâng, kau hō͘ Se-pa-sū-tok iâⁿ ê pé-chóng, miâ Iû-liû.","tghg":"已經定著意思，互阮過海去意大利，就將保羅及另外幾若個犯人交互西巴斯督營的百總，名猶流。","bklhl":"已經定tio̍h意思hō͘阮過海去意大利，就將保羅kap另外kúi-nā個犯人，交hō͘ Se-pa-sū-tok營ê百總，名Iû-liû。"}},{"book":"徒","chapter":27,"verse":2,"versions":{"unv":"有一隻亞大米田的船，要沿著亞細亞一帶地方的海邊走，我們就上了那船開行；有馬其頓的帖撒羅尼迦人亞里達古和我們同去。","bklcl":"Ū A-tāi-bí-tiân ê chûn beh kiâⁿ kàu A-se-a hái-kîⁿ kúi-nā só͘-chāi, goán chiū tah i khí-sin; ū Má-kî-tùn ê Thiap-sat-lô-nî-ka lâng, A-lí-ta̍t-kó͘, kap goán khì.","tghg":"有亞大米田的船，欲行到亞西亞海墘幾若所在，阮就搭伊起身；有馬其頓的帖撒羅尼迦人亞里達古及阮去。","bklhl":"有A-tāi-bí-tiân ê船beh行到亞西亞海墘kúi-nā所在，阮就搭伊起身；有馬其頓ê帖撒羅尼迦人，A-lí-ta̍t-kó͘，kap阮去。"}},{"book":"徒","chapter":27,"verse":3,"versions":{"unv":"第二天，到了西頓；猶流寬待保羅，准他往朋友那裡去，受他們的照應。","bklcl":"Keh ji̍t kàu Se-tùn; Iû-liû hó khoán-thāi Pó-lô, chún i chiū-kūn chiah-ê pêng-iú, siū in ê chiàu-èng.","tghg":"隔日，到西頓；猶流好款待保羅，准伊就近諸個朋友，受𪜶的照應。","bklhl":"隔日到Se-tùn；Iû-liû好款待保羅，准伊就近chiah ê朋友，受in ê照應。"}},{"book":"徒","chapter":27,"verse":4,"versions":{"unv":"從那裡又開船，因為風不順，就貼著塞浦路斯背風岸行去。","bklcl":"Tùi hia khui chûn; in-ūi tùi-thâu hong ê iân-kò͘, chiū tùi Ku-pí-lō͘ ē-sì keng-kè.","tghg":"對遐開船，因為對頭風的緣故，就對居比路下勢經過。","bklhl":"Tùi hia開船；因為對頭風ê緣故，就tùi居比路下勢經過。"}},{"book":"徒","chapter":27,"verse":5,"versions":{"unv":"過了基利家、旁非利亞前面的海，就到了呂家的每拉。","bklcl":"Í-keng kè Ki-lī-ka, Pông-hui-lī-a ê hái, kàu Lū-ka ê Múi-lah.","tghg":"已經過基利家、旁非利亞的海，到呂家的每拉。","bklhl":"已經過 Ki-lī-ka，Pông-hui-lī-a ê海，到Lū-ka ê Múi-lah。"}},{"book":"徒","chapter":27,"verse":6,"versions":{"unv":"在那裡，百夫長遇見一隻亞力山大的船，要往意大利去，便叫我們上了那船。","bklcl":"Tī hia pé-chóng tú-tio̍h A-le̍k-san-tāi ê chûn, beh khì Í-tāi-lī ê, chiū kah goán tah i.","tghg":"佇遐，百總抵著(tú-tio̍h)亞歷山大的船，欲去意大利的，就教阮搭伊。","bklhl":"Tī hia百總tú-tio̍h亞力山大ê船，beh去意大利ê，就kah阮搭伊。"}},{"book":"徒","chapter":27,"verse":7,"versions":{"unv":"一連多日，船行得慢，僅僅來到革尼土的對面。因為被風攔阻，就貼著克里特背風岸，從撒摩尼對面行過。","bklcl":"Kiâⁿ chin bān, chōe-chōe ji̍t chiah lím-á kàu Kek-nî-thó͘ tùi-bīn; in-ūi hong chó͘-tòng, chiū siám Kek-lí-tí ē, tùi Sat-mô͘-nî kè;","tghg":"行真慢，多多日才僅仔(lím-á)到革尼土對面。因為風阻擋，就閃革哩底下，對撒摩尼過。","bklhl":"行真慢，chōe-chōe日chiah lím-á到Kek-nî-thó͘對面；因為風阻擋，就閃Kek-lí-tí下，tùi Sat-mô͘-nî 過；"}},{"book":"徒","chapter":27,"verse":8,"versions":{"unv":"我們沿岸行走，僅僅來到一個地方，名叫佳澳；離那裡不遠，有拉西亞城。","bklcl":"lím-lím-á ōe thang iân hōaⁿ kiâⁿ kàu chi̍t só͘-chāi, miâ Ka-ò; kūn chia ū Lah-se-a ê siâⁿ.","tghg":"僅僅仔(lím-lím-á)會通沿岸，行到一所在，名佳澳；近遮有拉西亞的城。","bklhl":"lím-lím-á ōe-thang沿岸行到一所在，名Ka-ò；近chia有Lah-se-a ê城。"}},{"book":"徒","chapter":27,"verse":9,"versions":{"unv":"走的日子多了，已經過了禁食的節期，行船又危險，保羅就勸眾人說：","bklcl":"Le̍k-kè chōe-chōe ji̍t, kìm-chia̍h ê kî í-keng kè, kiâⁿ chûn gûi-hiám, Pó-lô khǹg in kóng,","tghg":"歷過多多日，禁食的期已經過，行船危險，保羅勸𪜶講：","bklhl":"歷過chōe-chōe日，禁食ê期已經過，行船危險，保羅勸in講，"}},{"book":"徒","chapter":27,"verse":10,"versions":{"unv":"「眾位，我看這次行船，不但貨物和船要受傷損，大遭破壞，連我們的性命也難保。」","bklcl":"Tāi-ke ah, góa khòaⁿ chit pái kiâⁿ chûn, m̄ nā hè-mi̍h kap chûn, liân lán ê sìⁿ-miā ia̍h beh siū hāi kap tōa sún-sit.","tghg":"「大家啊，我看此擺行船，呣若貨物及船，連咱的生命亦欲受害及大損失。」","bklhl":"大家ah，我看chit pái行船，m̄-nā貨物kap船，連咱ê性命亦beh受害kap大損失。"}},{"book":"徒","chapter":27,"verse":11,"versions":{"unv":"但百夫長信從掌船的和船主，不信從保羅所說的。","bklcl":"Nā-sī pé-chóng sìn tāi-kong kap chûn-chú, khah kè-thâu tī Pó-lô só͘ kóng ê.","tghg":"若是百總信舵公(tāi-kong)及船主，卡過頭佇保羅所講的。","bklhl":"但是百總信舵工kap船主，khah過頭tī保羅所講ê。"}},{"book":"徒","chapter":27,"verse":12,"versions":{"unv":"且因在這海口過冬不便，船上的人就多半說，不如開船離開這地方，或者能到菲尼基過冬。菲尼基是克里特的一個海口，一面朝東北，一面朝東南。","bklcl":"Koh tī chit ê oaⁿ-ù kè tang-thiⁿ m̄ lī-piān; tōa pòaⁿ ê lâng siūⁿ ài khui chûn lī-khui chia, khòaⁿ ōe thang kàu Hui-nî-ki kè tang-thiⁿ; hit ūi chiū-sī Kek-lí-tí chi̍t ê oaⁿ-ù, chi̍t bīn ǹg tang-lâm, chi̍t bīn ǹg tang-pak.","tghg":"閣佇此個垵澳(oaⁿ-ù)過冬天呣利便，大半的人，想愛開船離開遮，看會通到非尼基過冬天。彼位就是革哩底一個垵澳，一面向東南，一面向東北。","bklhl":"Koh tī chit ê垵澳過冬天m̄利便；大半ê人想ài開船離開chia，看ōe-thang到腓尼基過冬天；hit位就是Kek-lí-tí一个垵澳，一面ǹg東南，一面ǹg東北。"}},{"book":"徒","chapter":27,"verse":13,"versions":{"unv":"這時，微微起了南風，他們以為得意，就起了錨，貼近克里特行去。","bklcl":"Chit sî lâm hong bî-bî-á lâi, chèng lâng lia̍h chòe tek-ì, chiū khí tiàⁿ, óa Kek-lí-tí hōaⁿ lâi kiâⁿ.","tghg":"此時，南風微微仔來，眾人掠做得意，就起碇(tiàⁿ)，倚革哩底岸來行。","bklhl":"Chit時南風微微á來，眾人掠做得意，就起碇，óa Kek-lí-tí岸來行。"}},{"book":"徒","chapter":27,"verse":14,"versions":{"unv":"不多幾時，狂風從島上撲下來；那風名叫「友拉革羅」。","bklcl":"Bô jōa kú, kông hong tùi hái-sū téng phah lo̍h-lâi; hit ê hong miâ Iú-lah-ku-lûn;","tghg":"無偌久，狂風對海嶼頂拍落來；彼個風名「友拉居崙(Iú-lah-ku-lûn)」。","bklhl":"無jōa久，狂風tùi海嶼頂phah落來；hit ê風名Iú-lah-ku-lûn；"}},{"book":"徒","chapter":27,"verse":15,"versions":{"unv":"船被風抓住，敵不住風，我們就任風颳去。","bklcl":"chûn hō͘ hong sàu, chih-chài bōe tiâu, chiū chhut-chāi i phiau-liû.","tghg":"船互風掃，接載𣍐住(chih-chài bōe tiâu)，就出在伊漂流。","bklhl":"船hō͘風掃，chih載bōe-tiâu，就chhut-chāi伊漂流。"}},{"book":"徒","chapter":27,"verse":16,"versions":{"unv":"貼著一個小島的背風岸奔行，那島名叫高大，在那裡僅僅收住了小船。","bklcl":"Sái kàu sió hái-sū ē, miâ kiò Ko-tāi lím-lím ōe siu sam-pán khí-lâi.","tghg":"駛到小海嶼下，名叫高大，僅僅(lím-lím)會收舢舨(sam-pán)起來。","bklhl":"駛到小海嶼下，名叫Ko-tāi lím-lím能收舢板起來。"}},{"book":"徒","chapter":27,"verse":17,"versions":{"unv":"既然把小船拉上來，就用纜索捆綁船底，又恐怕在賽耳底沙灘上擱了淺，就落下篷來，任船飄去。","bklcl":"Sam-pán í-keng siu-khí-lâi, chiū ēng hong-hoat khún-pa̍k chûn-tóe, koh kiaⁿ-liáu khòa-tio̍h Sài-ní-tí ê soa-sòaⁿ, chiū lo̍h phâng, hō͘ hong ah[a̍h]-khì.","tghg":"舢舨已經收起來，就用方法捆縛船底，閣驚了靠(khòa)著賽耳底的沙汕(soa-sòaⁿ)就落帆，互風押去。","bklhl":"舢板已經收起來，就用方法綑縛船底，koh驚了khòa-tio̍h Sài-ní-tí ê沙汕，就落帆，hō͘風押去。"}},{"book":"徒","chapter":27,"verse":18,"versions":{"unv":"我們被風浪逼得甚急，第二天眾人就把貨物拋在海裡。","bklcl":"Goán hō͘ hong éng tōa iô-pòa, keh ji̍t in chiū ēng hè-mi̍h hiat-lo̍h hái;","tghg":"阮互風湧大搖簸(pòa)，隔日𪜶就用貨物㧒落海。","bklhl":"阮hō͘風湧大搖簸，隔日in就用貨物hiat落海；"}},{"book":"徒","chapter":27,"verse":19,"versions":{"unv":"到第三天，他們又親手把船上的器具拋棄了。","bklcl":"tē saⁿ ji̍t koh chhin chhiú hiat-ka̍k chûn-ni̍h ê khì-kū.","tghg":"第三日，閣親手㧒擲(hiat-ka̍k)船裡的器具。","bklhl":"第三日koh親手hiat-ka̍k船裡ê器具。"}},{"book":"徒","chapter":27,"verse":20,"versions":{"unv":"太陽和星辰多日不顯露，又有狂風大浪催逼，我們得救的指望就都絕了。","bklcl":"Ji̍t kap chhiⁿ chōe-chōe ji̍t bô chhut-hiān, koh hō͘ hong éng phah put-chí thiám, goán tit kiù ê ǹg-bāng chiū lóng bô lah.","tghg":"日及星多多日無出現，閣互風湧拍不止殄(thiám)，阮得救的向望就攏無啦。","bklhl":"日kap星chōe-chōe日無出現，koh hō͘ 風湧phah不止thiám，阮得救ê ǹg望就lóng無lah。"}},{"book":"徒","chapter":27,"verse":21,"versions":{"unv":"眾人多日沒有吃甚麼，保羅就出來站在他們中間，說：「眾位，你們本該聽我的話，不離開克里特，免得遭這樣的傷損破壞。","bklcl":"Chèng lâng kú-kú bô chia̍h, Pó-lô khiā tī in tiong-kan, kóng, Tāi-ke ah, lín chêng tio̍h thiaⁿ góa ê ōe, bo̍h-tit khui chûn lī-khui Kek-lí-tí, lâi tú-tio̍h chit hō siong-hāi kap sún-sit.","tghg":"眾人久久無食，保羅徛佇𪜶中間，講：「大家啊，恁前著聽我的話，莫得開船離開革哩底，來抵著此號傷害及損失。","bklhl":"眾人久久無食，保羅khiā tī in中間，講，大家ah，lín前tio̍h聽我ê話，莫得開船離開Kek-lí-tí，來tú-tio̍h chit號傷害kap損失。"}},{"book":"徒","chapter":27,"verse":22,"versions":{"unv":"現在我還勸你們放心，你們的性命一個也不失喪，惟獨失喪這船。","bklcl":"Taⁿ góa khǹg lín an-sim; in-ūi lín tiong-kan bô chi̍t lâng ōe sit-lo̍h sìⁿ-miā, to̍k-to̍k sit-lo̍h chûn nā-tiāⁿ.","tghg":"今我勸恁安心，因為恁中間無一人會失落生命，獨獨失落船若定。","bklhl":"Taⁿ我勸lín安心；因為lín中間無一人會失落性命，獨獨失落船nā-tiāⁿ。"}},{"book":"徒","chapter":27,"verse":23,"versions":{"unv":"因我所屬所事奉的　神，他的使者昨夜站在我旁邊，說：","bklcl":"In-ūi góa só͘ sio̍k, só͘ ho̍k-sāi ê Siōng-tè, I ê thiⁿ-sài chā-mî khiā tī góa sin-piⁿ, kóng,","tghg":"因為我所屬所服事的上帝，伊的天使昨暝徛佇我身邊，講：","bklhl":"因為我所屬，所服事ê上帝，伊ê天使昨暝khiā tī我身邊，講，"}},{"book":"徒","chapter":27,"verse":24,"versions":{"unv":"『保羅，不要害怕，你必定站在該撒面前，並且與你同船的人，　神都賜給你了。』","bklcl":"Pó-lô, m̄ bián kiaⁿ; lí tek-khak tio̍h khiā tī Kai-sat ê bīn-chêng; khòaⁿ ah, Siōng-tè ēng chûn-lāi ê lâng lóng-chóng siúⁿ-sù lí.","tghg":"『保羅，呣免驚；你的確著徛佇該撒的面前，看啊！上帝用船內的人攏總賞賜你。』","bklhl":"保羅，m̄免驚；你的確tio̍h khiā tī該撒ê面前；看ah，上帝用船內ê人lóng總賞賜你。"}},{"book":"徒","chapter":27,"verse":25,"versions":{"unv":"所以眾位可以放心，我信　神他怎樣對我說，事情也要怎樣成就。","bklcl":"Só͘-í tāi-ke ah, lín tio̍h an-sim; in-ūi góa sìn Siōng-tè, tāi-chì teh-beh chiàu I só͘ kā góa kóng ê.","tghg":"所以，大家啊，恁著安心，因為我信上帝，代誌啲欲照伊所給我講的。","bklhl":"所以大家ah，lín tio̍h安心；因為我信上帝，tāi-chì teh-beh照伊所kā我講ê。"}},{"book":"徒","chapter":27,"verse":26,"versions":{"unv":"只是我們必要撞在一個島上。」","bklcl":"Nā-sī lán chiah-ê tek-khak khòa tī chi̍t ê hái-sū.","tghg":"若是咱諸個的確靠佇一個海嶼。」","bklhl":"但是咱chiah ê的確khòa tī一个海嶼。"}},{"book":"徒","chapter":27,"verse":27,"versions":{"unv":"到了第十四天夜間，船在亞得里亞海飄來飄去。約到半夜，水手以為漸近旱地，","bklcl":"Kàu tē cha̍p-sì mî, goán phiau-liû tī A-tí-a hái, iok-lio̍k pòaⁿ mî, chúi-siú lia̍h-chòe kūn soaⁿ;","tghg":"到第十四暝，阮漂流佇亞底亞海。約略半暝，水手掠做近山，","bklhl":"到第十四暝，阮漂流tī A-tí-a海，約略半暝，水手掠做近山；"}},{"book":"徒","chapter":27,"verse":28,"versions":{"unv":"就探深淺，探得有十二丈；稍往前行，又探深淺，探得有九丈。","bklcl":"phah chúi-tô, tit-tio̍h jī-cha̍p siâm; lio̍h-lio̍h-á chìn-chêng, koh phah chúi-tô, tit-tio̍h cha̍p-gō͘ siâm.","tghg":"拍水鉈(tô)，得著二十尋(siâm)；略略仔進前，閣拍水鉈，得著十五尋。","bklhl":"phah水tô，得tio̍h二十siâm；略略á進前，koh phah水tô，得tio̍h十五siâm。"}},{"book":"徒","chapter":27,"verse":29,"versions":{"unv":"恐怕撞在石頭上，就從船尾拋下四個錨，盼望天亮。","bklcl":"Kiaⁿ-liáu lôe-tio̍h chio̍h, chiū tī chûn-bé pha sì keng tiàⁿ, chhiat-chhiat ǹg-bāng thiⁿ kng.","tghg":"驚了犁(lôe)著石，就佇船尾拋(pha)四弓碇，切切向望天光。","bklhl":"驚了lôe-tio̍h石，就tī船尾拋四弓碇，切切ǹg望天光。"}},{"book":"徒","chapter":27,"verse":30,"versions":{"unv":"水手想要逃出船去，把小船放在海裡，假作要從船頭拋錨的樣子。","bklcl":"Chúi-siú ài beh lī-khui chûn tô-cháu; pàng sam-pán lo̍h hái, ké-chòe beh tùi chûn-thâu pha tiàⁿ.","tghg":"水手愛欲離開船逃走，放舢舨落海，假做欲對船頭拋碇。","bklhl":"水手ài beh離開船逃走；放舢板落海，假做beh tùi船頭拋碇。"}},{"book":"徒","chapter":27,"verse":31,"versions":{"unv":"保羅對百夫長和兵丁說：「這些人若不等在船上，你們必不能得救。」","bklcl":"Pó-lô tùi pé-chóng kap peng-teng kóng, Chiah-ê lâng bô tiàm tī chûn-ni̍h, lín bōe-ōe tit-kiù.","tghg":"保羅對百總及兵丁講：「諸個人無踮佇船裡，恁𣍐會得救。」","bklhl":"保羅對百總kap兵丁講，Chiah-ê人無tiàm-tī船裡，lín bōe會得救。"}},{"book":"徒","chapter":27,"verse":32,"versions":{"unv":"於是兵丁砍斷小船的繩子，由它飄去。","bklcl":"Peng-teng chiū chām-tn̄g sam-pán ê soh, chhut-chāi i ka-kī tūi-lo̍h.","tghg":"兵丁就斬斷舢舨的索，出在伊家己墜(tūi)落。","bklhl":"兵丁就斬斷舢板ê索，chhut-chāi伊家己墜落。"}},{"book":"徒","chapter":27,"verse":33,"versions":{"unv":"天漸亮的時候，保羅勸眾人都吃飯，說：「你們懸望忍餓不吃甚麼，已經十四天了。","bklcl":"Kàu thiⁿ beh kng, Pó-lô khǹg chèng lâng tio̍h chia̍h, kóng, Lín tāi-ke teh liâu bāng, lún iau m̄ chiâⁿ chia̍h, kin-á-ji̍t sī tē cha̍p-sì ji̍t lah.","tghg":"到天欲光，保羅勸眾人著食，講：「恁大家啲瞭望愞枵(lún iau)，呣成(m̄ chiâⁿ)食，今仔日是第十四日啦。","bklhl":"到天beh光，保羅勸眾人tio̍h食，講，Lín大家teh暸望，忍iau m̄成食，今á日是第十四日lah。"}},{"book":"徒","chapter":27,"verse":34,"versions":{"unv":"所以我勸你們吃飯，這是關乎你們救命的事；因為你們各人連一根頭髮也不至於損壞。」","bklcl":"Só͘-í khǹg lín tio̍h chia̍h; che sī koan-hē lín ê tit kiù, in-ūi lín bô chi̍t lâng ōe sit-lo̍h chi̍t ki thâu-mn̂g.","tghg":"所以勸恁著食，這是關係恁的得救；因為恁無一人會失落一支頭毛。」","bklhl":"所以勸lín tio̍h食；這是關係lín ê得救，因為lín無一人會失落一支頭毛。"}},{"book":"徒","chapter":27,"verse":35,"versions":{"unv":"保羅說了這話，就拿著餅，在眾人面前祝謝了　神，擘開吃。","bklcl":"Kóng soah, the̍h piáⁿ, tng chèng lâng ê bīn-chêng kám-siā Siōng-tè; peh-phòa lâi chia̍h.","tghg":"講息，提餅，當眾人的面前感謝上帝，擘破來食。","bklhl":"講soah，the̍h餅，當眾人ê面前感謝上帝；peh破來食。"}},{"book":"徒","chapter":27,"verse":36,"versions":{"unv":"於是他們都放下心，也就吃了。","bklcl":"Tùi án-ni  chèng lâng lóng an-sim, ia̍h ta̍k-ê chia̍h.","tghg":"對按呢眾人攏安心，亦逐個食。","bklhl":"Tùi án-ni，眾人lóng安心，亦ta̍k-ê食。"}},{"book":"徒","chapter":27,"verse":37,"versions":{"unv":"我們在船上的共有二百七十六個人。","bklcl":"Goán tī chûn-ni̍h ê kè-kiōng nn̄g pah chhit cha̍p la̍k lâng.","tghg":"阮佇船裡的計共(kè-kiōng)二百七十六人。","bklhl":"阮tī船裡ê計共兩百七十六人。"}},{"book":"徒","chapter":27,"verse":38,"versions":{"unv":"他們吃飽了，就把船上的麥子拋在海裡，為要叫船輕一點。","bklcl":"Í-keng chia̍h pá, hiat be̍h lo̍h hái, hō͘ chûn khah khin.","tghg":"已經食飽，㧒(hiat)麥落海，互船卡輕。","bklhl":"已經食飽，hiat麥落海，hō͘船khah輕。"}},{"book":"徒","chapter":27,"verse":39,"versions":{"unv":"「到了天亮，他們不認識那地方，但見一個海灣，有岸可登，就商議能把船攏進去不能。","bklcl":"Kàu thiⁿ kng, m̄ bat hit ê só͘-chāi; to̍k-to̍k khòaⁿ-kìⁿ chi̍t ê hái-oan ū soa-pho, chiū saⁿ-kap kè-bô͘ khòaⁿ ōe hō͘ chûn lôe-chiūⁿ téng-bīn á bōe.","tghg":"到天光，呣識(m̄ bat)彼個所在，獨獨看見一個海灣，有沙坡，就相及計謀看會互船犁上(lôe-chiūⁿ)頂面抑𣍐。","bklhl":"到天光，m̄-bat hit ê所在；獨獨看見一个海灣有沙坡，就saⁿ-kap計謀看能hō͘船lôe-chiūⁿ頂面á bōe。"}},{"book":"徒","chapter":27,"verse":40,"versions":{"unv":"於是砍斷纜索，棄錨在海裡；同時也鬆開舵繩，拉起頭篷，順著風向岸行去。","bklcl":"Chiū khì-sak chiah-ê tiàⁿ, pàng tī hái-ni̍h, iā tháu-khui tiàu chûn-tōa ê soh; khí thâu phâng, hō͘ i chia̍h hong, ǹg soa-pho chìn-chêng.","tghg":"就棄拺諸個碇，放佇海裡；也解(tháu)開吊船舵(tōa)的索起頭帆(phâng)，互伊食風向沙坡進前。","bklhl":"就棄sak chiah ê綻，放tī海裡，也 tháu開吊船舵ê索；起頭帆，hō͘伊食風，ǹg沙坡進前。"}},{"book":"徒","chapter":27,"verse":41,"versions":{"unv":"但遇著兩水夾流的地方，就把船擱了淺；船頭膠住不動，船尾被浪的猛力衝壞。","bklcl":"Tú-tio̍h siang-kiap lâu ê ūi, chûn chiū khòa chhián; chûn-thâu kā-tiâu bōe tín-tāng, chûn-bé hō͘ tōa éng siak phòa.","tghg":"抵著雙夾(siang-kiap)流的位，船就靠淺(khòa-chhián)；船頭咬住𣍐振動，船尾互大湧摔(siak)破。","bklhl":"Tú-tio̍h雙夾流ê位，船就khòa淺；船頭咬tiâu bōe振動，船尾hō͘大湧siak破。"}},{"book":"徒","chapter":27,"verse":42,"versions":{"unv":"兵丁的意思要把囚犯殺了，恐怕有洑水脫逃的。","bklcl":"Peng-teng ê ì-sù beh thâi chiah-ê hoān-lâng, kiaⁿ-liáu ū-ê siû cháu.","tghg":"兵丁的意思欲刣諸個犯人，驚了有的泅(siû)走。","bklhl":"兵丁ê意思beh 刣 chiah ê犯人，驚了有ê泅走。"}},{"book":"徒","chapter":27,"verse":43,"versions":{"unv":"但百夫長要救保羅，不准他們任意而行，就吩咐會洑水的，跳下水去先上岸；","bklcl":"To̍k-to̍k pé-chóng ài kiù Pó-lô, chó͘-tòng in só͘ kè-bô͘; bēng-lēng ōe siû ê lâng tāi-seng lo̍h chúi chiūⁿ soaⁿ;","tghg":"獨獨百總愛救保羅，阻擋𪜶所計謀，命令會泅的人，代先落水上山；","bklhl":"獨獨百總ài救保羅，阻擋in所計謀；命令會泅ê人事先落水上山；"}},{"book":"徒","chapter":27,"verse":44,"versions":{"unv":"其餘的人可以用板子或船上的零碎東西上岸。這樣，眾人都得了救，上了岸。","bklcl":"kî-û ê lâng ū-ê ēng pang, ū-ê ēng chûn-lāi ê mi̍h. Tùi án-ni chèng lâng lóng tit kiù chiūⁿ soaⁿ.","tghg":"其餘的人有的用板(pang)，有的用船內的物。對按呢，眾人攏得救上山。","bklhl":"其餘ê人有ê用枋，有ê用船內ê物。Tùi án-ni，眾人lóng得救上山。"}}]