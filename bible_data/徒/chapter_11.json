[{"book":"徒","chapter":11,"verse":1,"versions":{"unv":"使徒和在猶太的眾弟兄聽說外邦人也領受了　神的道。","bklcl":"Sù-tô͘ kap tiàm-tī Iû-thài ê hiaⁿ-tī thiaⁿ gōa-pang lâng ia̍h siū Siōng-tè ê tō-lí.","tghg":"使徒及踮佇猶太的兄弟聽外邦人亦受上帝的道理。","bklhl":"使徒kap tiàm-tī偤太ê兄弟聽外邦人亦受上帝ê道理。"}},{"book":"徒","chapter":11,"verse":2,"versions":{"unv":"及至彼得上了耶路撒冷，那些奉割禮的門徒和他爭辯說：","bklcl":"Kàu Pí-tek chiūⁿ Iâ-lō͘-sat-léng ê sî, hiah-ê hōng kat-lé ê lâng kap i cheng-piān, kóng,","tghg":"到彼得上耶路撒冷的時，許個奉割禮的人及伊爭辯講：","bklhl":"到彼得上耶路撒冷ê時，hiah-ê奉割禮ê人kap伊爭辯，講，"}},{"book":"徒","chapter":11,"verse":3,"versions":{"unv":"「你進入未受割禮之人的家和他們一同吃飯了。」","bklcl":"Lí bat ji̍p-khì chiū-kūn bô siū kat-lé ê lâng, kap in saⁿ-kap chia̍h.","tghg":"「你曾入去就近無受割禮的人及𪜶相及食。」","bklhl":"你bat入去就近無受割禮ê人，kap in saⁿ-kap食。"}},{"book":"徒","chapter":11,"verse":4,"versions":{"unv":"彼得就開口把這事挨次給他們講解說：","bklcl":"Nā-sī Pí-tek chiàu chhù-sū tùi in pâi-lia̍t kóng, Góa tī Iok-phàⁿ siâⁿ kî-tó;","tghg":"若是彼得照次序對𪜶排列講：","bklhl":"但是彼得照次序對in排列講，我tī Iok-phàⁿ城祈禱；"}},{"book":"徒","chapter":11,"verse":5,"versions":{"unv":"「我在約帕城裡禱告的時候，魂遊象外，看見異象，有一物降下，好像一塊大布，繫著四角，從天縋下，直來到我跟前。","bklcl":"sîn-hûn iû tī siōng gōa ê sî, khòaⁿ-kìⁿ īⁿ-siōng, ū chi̍t ê khì-kū chhin-chhiūⁿ tōa pak pò͘, pa̍k sì ê kak-thâu, tùi thiⁿ tūi-lo̍h kàu góa ê bīn-chêng;","tghg":"「我佇約帕城祈禱，神魂遊佇象外的時，看見異象，有一個器具，親像大幅布，縛四個角頭，對天墜落，到我的面前。","bklhl":"神魂遊tī象外ê時，看見異象，有一个器具親像大幅布，縛四個角頭，tùi天墜落到我ê面前；"}},{"book":"徒","chapter":11,"verse":6,"versions":{"unv":"我定睛觀看，見內中有地上四足的牲畜和野獸、昆蟲，並天上的飛鳥。","bklcl":"góa chù-ba̍k khòaⁿ, siông-sè siūⁿ i, khòaⁿ-kìⁿ ū tōe-chiūⁿ sì-kha ê cheng-siⁿ, iá-siù, thâng-thōa, kap thiⁿ-tiong ê pe-chiáu.","tghg":"我注目看，詳細想伊，看見有地上四腳的精牲，野獸、蟲𧒴(thâng-thōa)，及天中的飛鳥。","bklhl":"我注目看，詳細想伊，看見有地上四腳ê cheng-siⁿ、野獸、蟲thōa，kap天中ê飛鳥。"}},{"book":"徒","chapter":11,"verse":7,"versions":{"unv":"我且聽見有聲音向我說：『彼得，起來，宰了吃！』","bklcl":"Koh thiaⁿ-kìⁿ ū siaⁿ kā góa kóng, Pí-tek, khí-lâi; thâi lâi chia̍h.","tghg":"閣聽見有聲給我講：『彼得，起來，刣來食！』","bklhl":"Koh聽見有聲kā我講，彼得，起來；刣來食。"}},{"book":"徒","chapter":11,"verse":8,"versions":{"unv":"我說：『主啊，這是不可的！凡俗而不潔淨的物從來沒有入過我的口。』","bklcl":"Góa kóng, Chú ah, toàn-toàn m̄-thang; in-ūi hoān-nā chho͘-sio̍k ê mi̍h, á-sī bô chheng-khì ê, lóng bē bat ji̍p góa ê chhùi.","tghg":"我講：『主啊，斷斷呣通，因為凡若粗俗的物抑是無清氣的攏未曾入我的嘴。』","bklhl":"我講，主ah，斷斷m̄-thang；因為凡若粗俗ê物，á是無清氣ê，lóng 未bat入我ê嘴。"}},{"book":"徒","chapter":11,"verse":9,"versions":{"unv":"第二次，有聲音從天上說：『神所潔淨的，你不可當作俗物。』","bklcl":"Nā-sī siaⁿ tē jī pái tùi thiⁿ ìn kóng, Siōng-tè só͘ hō͘ i chheng-khì ê, lí bo̍h-tit lia̍h chòe chho͘-sio̍k.","tghg":"若是聲第二擺，對天應講：『上帝所互伊清氣的，你莫得掠做粗俗。』","bklhl":"但是聲第二pái tùi天應講，上帝所hō͘伊清氣ê，你莫得掠做粗俗。"}},{"book":"徒","chapter":11,"verse":10,"versions":{"unv":"這樣一連三次，就都收回天上去了。","bklcl":"Chhin-chhiūⁿ án-ni saⁿ pái; ta̍k hāng mi̍h chiū koh siu chiūⁿ thiⁿ.","tghg":"親像按呢三擺，逐項物就閣收上天。","bklhl":"親像án-ni三pái；ta̍k項物就koh收上天。"}},{"book":"徒","chapter":11,"verse":11,"versions":{"unv":"正當那時，有三個人站在我們所住的房門前，是從該撒利亞差來見我的。","bklcl":"Hut-jiân ū saⁿ lâng tùi Kai-sat-lī-a chhe lâi chiū-kūn góa ê, tú-tú khiā tī goán só͘ tiàm ê chhù gōa.","tghg":"忽然，有三人對該撒利亞差來就近我的，抵抵(tú-tú)徛佇阮所踮的厝外。","bklhl":"忽然有三人tùi該撒利亞差來就近我ê，tú-tú khiā tī阮所tiàm ê厝外。"}},{"book":"徒","chapter":11,"verse":12,"versions":{"unv":"聖靈吩咐我和他們同去，不要疑惑（或譯：不要分別等類）。同著我去的，還有這六位弟兄，我們都進了那人的家。","bklcl":"Sèng Sîn kā góa kóng tio̍h kap in khì, bo̍h-tit hun-piat. Koh ū chit la̍k ê hiaⁿ-tī kap góa khì; goán lóng ji̍p hit lâng ê chhù;","tghg":"聖神給我講著及𪜶去，莫得分別。閣有此六個兄弟及我去，阮攏入彼人的厝。","bklhl":"聖神kā我講tio̍h kap in 去，莫得分別。Koh有chit六個兄弟kap我去；阮lóng入hit人ê厝；"}},{"book":"徒","chapter":11,"verse":13,"versions":{"unv":"那人就告訴我們，他如何看見一位天使站在他屋裡，說：『你打發人往約帕去，請那稱呼彼得的西門來，","bklcl":"i chiū kā goán kóng, àn-cháiⁿ-iūⁿ bat khòaⁿ-kìⁿ chi̍t ê thiⁿ-sài khiā tī i ê chhù, tùi i kóng, Tio̍h chhe lâng kàu Iok-phàⁿ, chhiáⁿ Se-bûn, chheng chòe Pí-tek ê lâi;","tghg":"伊就給阮講，按怎樣曾看見一個天使徛佇伊的厝，對伊講：『著差人到約帕，請西門稱做彼得的來，","bklhl":"伊就kā阮講，àn怎樣bat看見一个天使khiā tī伊ê厝，對伊講，Tio̍h差人到Iok-phàⁿ，請西門，稱做彼得ê來；"}},{"book":"徒","chapter":11,"verse":14,"versions":{"unv":"他有話告訴你，可以叫你和你的全家得救。』","bklcl":"i beh ēng ōe kā lí kóng, lí kap lí choân ke tùi chiah-ê ōe beh tit-tio̍h kiù.","tghg":"伊欲用話給你講，你及你全家對諸個話欲得著救。』","bklhl":"伊beh用話kā你講，你kap你全家tùi chiah ê話beh得tio̍h救。"}},{"book":"徒","chapter":11,"verse":15,"versions":{"unv":"我一開講，聖靈便降在他們身上，正像當初降在我們身上一樣。","bklcl":"Góa tú-tú teh kóng ê sî, Sèng Sîn kàng-lîm tī in, chhin-chhiūⁿ khí-thâu tī lán chi̍t iūⁿ.","tghg":"我抵抵啲講的時，聖神降臨佇𪜶，親像起頭佇咱一樣。","bklhl":"我tú-tú teh講ê時，聖神降臨tī in，親像起頭tī咱一樣。"}},{"book":"徒","chapter":11,"verse":16,"versions":{"unv":"我就想起主的話說：『約翰是用水施洗，但你們要受聖靈的洗。』","bklcl":"Góa chiū kì-tit Chú ê ōe, kóng, Iok-hān sī ēng chúi kiâⁿ sóe-lé; to̍k-to̍k lín beh tī Sèng Sîn siū sóe.","tghg":"我就記得主的話講：『約翰是用水行洗禮，獨獨恁欲佇聖神受洗。』","bklhl":"我就記得主ê話，講，約翰是用水行洗禮；獨獨lín beh tī聖神受洗。"}},{"book":"徒","chapter":11,"verse":17,"versions":{"unv":"　神既然給他們恩賜，像在我們信主耶穌基督的時候給了我們一樣；我是誰，能攔阻　神呢？」","bklcl":"Taⁿ Siōng-tè kì-jiân ēng chit ê un-sù hō͘ in, chhin-chhiūⁿ tī lán sìn Chú Iâ-so͘ Ki-tok ê sî só͘ hō͘ lán ê chi̍t iūⁿ, góa sī chī-chūi, ōe chó͘-tòng Siōng-tè ah?","tghg":"今上帝既然用此個恩賜互𪜶，親像佇咱信主耶穌基督的時所互咱的一樣；我是是誰，會阻擋上帝啊？」","bklhl":"Taⁿ上帝既然用chit ê恩賜hō͘ in，親像tī咱信主耶穌基督ê時所hō͘咱ê一樣，我是是誰，能阻擋上帝ah？"}},{"book":"徒","chapter":11,"verse":18,"versions":{"unv":"眾人聽見這話，就不言語了，只歸榮耀與　神，說：「這樣看來，　神也賜恩給外邦人，叫他們悔改得生命了。」","bklcl":"Hiah ê lâng thiaⁿ che ōe, chiū chēng-chēng, ia̍h kui êng-kng Siōng-tè, kóng, Án-ni-siⁿ, sī Siōng-tè ia̍h hō͘ gōa-pang lâng hoán-hóe lâi tit-tio̍h oa̍h-miā.","tghg":"許個人聽這話，就靜靜，亦歸榮光上帝，講：「按呢生，是上帝亦互外邦人反悔，來得著活命。」","bklhl":"Hiah-ê人聽這話，就靜靜，亦歸榮光上帝，講，Án-ni-siⁿ，是上帝亦hō͘外邦人反悔來得tio̍h活命。"}},{"book":"徒","chapter":11,"verse":19,"versions":{"unv":"那些因司提反的事遭患難四散的門徒直走到腓尼基和塞浦路斯，並安提阿；他們不向別人講道，只向猶太人講。","bklcl":"Ūi-tio̍h Sū-thê-hoán ê sū só͘ siⁿ-khí ê khó͘-lān lâi sì-sòaⁿ ê lâng, piàn kiâⁿ kàu Hui-nî-ki, Ku-pí-lō͘, An-thê-o; bô tùi pa̍t lâng kóng tō-lí, chí ū tùi Iû-thài lâng kóng nā-tiāⁿ.","tghg":"為著司提反的事所生起的苦難來四散的人遍行到腓尼基、居比路、安提阿；無對別人講道理，只有對猶太人講若定。","bklhl":"為tio̍h司提反ê事所生起 ê苦難來四散ê人，遍行到腓尼基、居比路、安提阿；無tùi別人講道理，只有tùi偤太人講nā-tiāⁿ。"}},{"book":"徒","chapter":11,"verse":20,"versions":{"unv":"但內中有塞浦路斯和古利奈人，他們到了安提阿也向希臘人傳講主耶穌（有古卷：也向說希臘話的猶太人傳講主耶穌）。","bklcl":"Nā-sī kî-tiong ū Ku-pí-lō͘, Kó͘-lī-nāi, kúi-nā lâng kàu An-thê-o, ia̍h tùi Hi-lī-nî lâng thoân Chú Iâ-so͘ ê hok-im.","tghg":"若是其中有居比路、古利奈幾若人到安提阿，亦對希利尼人傳主耶穌的福音。","bklhl":"但是其中有居比路、古利奈，kúi-nā人到安提阿，亦tùi希利尼人傳主耶穌ê福音。"}},{"book":"徒","chapter":11,"verse":21,"versions":{"unv":"主與他們同在，信而歸主的人就很多了。","bklcl":"Chú ê chhiú kap in tī-teh; sìn lâi kui tī Chú ê, in ê siàu-gia̍h put-chí chōe.","tghg":"主的手及𪜶佇啲，信來歸佇主的，𪜶的數額不止多。","bklhl":"主ê手kap in tī-teh；信來歸tī主ê，in ê數額不止chōe。"}},{"book":"徒","chapter":11,"verse":22,"versions":{"unv":"這風聲傳到耶路撒冷教會人的耳中，他們就打發巴拿巴出去，走到安提阿為止。","bklcl":"Lūn-kàu chiah-ê lâng ū siau-sit thoân kàu Iâ-lō͘-sat-léng, hō͘ kàu-hōe thiaⁿ-kìⁿ; in chiū chhe Pa-ná-pa khì An-thê-o;","tghg":"論到諸個人有消息傳到耶路撒冷互教會聽見，𪜶就差巴拿巴，去安提阿。","bklhl":"論到chiah ê人有消息傳到耶路撒冷，hō͘教會聽見；in就差巴拿巴去安提阿；"}},{"book":"徒","chapter":11,"verse":23,"versions":{"unv":"他到了那裡，看見　神所賜的恩就歡喜，勸勉眾人，立定心志，恆久靠主。","bklcl":"í-keng kàu, khòaⁿ-kìⁿ Siōng-tè ê un, chiū hoaⁿ-hí; khó͘-khǹg chèng lâng ēng sim-chì kiat-liân tī Chú;","tghg":"已經到，看見上帝的恩就歡喜，苦勸眾人，用心志，結聯佇主。","bklhl":"已經到，看見上帝ê恩，就歡喜；苦勸眾人用心志結聯tī主；"}},{"book":"徒","chapter":11,"verse":24,"versions":{"unv":"這巴拿巴原是個好人，被聖靈充滿，大有信心。於是有許多人歸服了主。","bklcl":"in-ūi i sī hó lâng, ū Sèng Sîn kap sìn móa-móa; tùi án-ni ke-thiⁿ chōe-chōe lâng kui tī Chú.","tghg":"因為伊是好人，有聖神及信滿滿。對按呢加添多多人歸佇主。","bklhl":"因為伊是好人，有聖神kap信滿滿；Tùi án-ni，加添chōe-chōe人歸tī主。"}},{"book":"徒","chapter":11,"verse":25,"versions":{"unv":"他又往大數去找掃羅，","bklcl":"I khì Tāi-sò͘ chhē Sò-lô;","tghg":"伊去大數尋掃羅，","bklhl":"伊去大數chhē掃羅；"}},{"book":"徒","chapter":11,"verse":26,"versions":{"unv":"找著了，就帶他到安提阿去。他們足有一年的工夫和教會一同聚集，教訓了許多人。門徒稱為「基督徒」是從安提阿起首。","bklcl":"í-keng tú-tio̍h, chiū chhōa i kàu An-thê-o. In tī kàu-hōe tiong chū-chi̍p chi̍t nî kú, kà-sī chōe-chōe lâng; koh ha̍k-seng chheng chòe Ki-tok-tô͘ sī tùi An-thê-o khí.","tghg":"已經抵著(tú-tio̍h)，就導伊到安提阿。𪜶佇教會中聚集一年久，教示多多人。閣學生稱做「基督徒」是對安提阿起。","bklhl":"已經tú-tio̍h，就chhōa伊到安提阿。In tī教會中聚集一年久，教示chōe-chōe人；koh學生稱做基督徒是tùi安提阿起。"}},{"book":"徒","chapter":11,"verse":27,"versions":{"unv":"當那些日子，有幾位先知從耶路撒冷下到安提阿。","bklcl":"Tng hit sî ū kúi-nā ê sian-ti tùi Iâ-lō͘-sat-léng lo̍h-khì kàu An-thê-o.","tghg":"當彼時，有幾若個先知對耶路撒冷落去到安提阿。","bklhl":"當hit時有kúi-nā個先知tùi耶路撒冷落去到安提阿。"}},{"book":"徒","chapter":11,"verse":28,"versions":{"unv":"內中有一位，名叫亞迦布，站起來，藉著聖靈指明天下將有大饑荒。（這事到革老丟年間果然有了。）","bklcl":"Kî-tiong chi̍t lâng, miâ A-ka-pò͘, khí-lâi khiā, khò Sèng Sîn lâi chí-bêng phó͘ thiⁿ-ē beh tōa ki-hng; tng Kek-ló-tiu ê nî-kan kó-jiân ū chit ê sū.","tghg":"其中一人，名亞迦布，起來徛，靠聖神來指明普天下欲大飢荒（當克勞丟的年間果然有此個事。）","bklhl":"其中一人，名A-ka-pò͘，起來khiā，靠聖神來指明普天下beh大飢荒；當Kek-ló-tiu ê年間果然有chit ê事。"}},{"book":"徒","chapter":11,"verse":29,"versions":{"unv":"於是門徒定意照各人的力量捐錢，送去供給住在猶太的弟兄。","bklcl":"Tùi án-ni ha̍k-seng tiāⁿ-tio̍h ì-sù, ta̍k lâng chiàu i ê le̍k-liōng, kià khì kiong-kip tiàm Iû-thài ê hiaⁿ-tī;","tghg":"對按呢學生定著意思逐人照伊的力量，寄去供給踮猶太的兄弟。","bklhl":"Tùi án-ni，學生定tio̍h意思，ta̍k人照伊ê力量，寄去供給tiàm偤太ê兄弟；"}},{"book":"徒","chapter":11,"verse":30,"versions":{"unv":"他們就這樣行，把捐項託巴拿巴和掃羅送到眾長老那裡。","bklcl":"in chiū chiàu án-ni kiâⁿ, tùi Pa-ná-pa kap Sò-lô keng-chhiú, kià kau hiah-ê tiúⁿ-ló.","tghg":"𪜶就照按呢行，對巴拿巴及掃羅經手寄交許個長老。","bklhl":"in就照án-ni行，tùi巴拿巴kap掃羅經手，寄交hiah-ê長老。"}}]