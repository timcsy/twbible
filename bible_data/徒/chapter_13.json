[{"book":"徒","chapter":13,"verse":1,"versions":{"unv":"在安提阿的教會中，有幾位先知和教師，就是巴拿巴和稱呼尼結的西面、古利奈人路求，與分封之王希律同養的馬念，並掃羅。","bklcl":"Tī An-thê-o, tī kàu-hōe tiong ū sian-ti kap kàu-su kùi-nā lâng, chiū-sī Pa-ná-pa, kap chheng chòe Nî-kiat ê Se-biān, Kó͘-lī-nāi lâng Lō͘-kiû, kap hun-hong ê jîn-kun Hi-lu̍t tâng pôe-iúⁿ ê Má-liām, í-ki̍p Sò-lô.","tghg":"佇安提阿佇教會中，有先知及教師幾若人，就是巴拿巴及稱做尼結的西面、古利奈人路求，及分封的人君希律同培養的馬念，以及掃羅。","bklhl":"Tī安提阿，tī教會中有先知kap教師kùi-nā人，就是巴拿巴，kap稱做Nî-kiat ê西門，古利奈人Lō͘-kiû，kap分封ê人君希律同培養ê Má-liām，以及掃羅。"}},{"book":"徒","chapter":13,"verse":2,"versions":{"unv":"他們事奉主、禁食的時候，聖靈說：「要為我分派巴拿巴和掃羅，去做我召他們所做的工。」","bklcl":"In ho̍k-sāi Chú kìm-chia̍h ê sî, Sèng Sîn kóng, Tio̍h kā góa hun-phài Pa-ná-pa, Sò-lô, lâi chiâⁿ góa tiàu in khì tam-tng ê kang.","tghg":"𪜶服事主、禁食的時，聖神講：「著給我分派巴拿巴、掃羅，來成我召𪜶去擔當的工。」","bklhl":"In服事主禁食ê時，聖神講，Tio̍h kā我分派巴拿巴、掃羅，來成我召in 去擔當ê工。"}},{"book":"徒","chapter":13,"verse":3,"versions":{"unv":"於是禁食禱告，按手在他們頭上，就打發他們去了。","bklcl":"Tùi án-ni kìm-chia̍h kî-tó, ēng chhiú hōaⁿ in, chiū chhe in khì.","tghg":"對按呢禁食祈禱，用手按𪜶，就差𪜶去。","bklhl":"Tùi án-ni，禁食祈禱，用手hōaⁿ in，就差in 去。"}},{"book":"徒","chapter":13,"verse":4,"versions":{"unv":"他們既被聖靈差遣，就下到西流基，從那裡坐船往塞浦路斯去。","bklcl":"In í-keng hōng Sèng Sîn só͘ chhe, lo̍h-khì Se-liû-ki; tùi hia tah chûn khì Ku-pí-lō͘.","tghg":"𪜶已經奉聖神所差，落去西流基，對遐搭船去居比路。","bklhl":"In已經奉聖神所差，落去Se-liû-ki；tùi hia搭船去居比路。"}},{"book":"徒","chapter":13,"verse":5,"versions":{"unv":"到了撒拉米，就在猶太人各會堂裡傳講　神的道，也有約翰作他們的幫手。","bklcl":"Tī Sat-lia̍p-bí thoân Siōng-tè ê tō-lí tī Iû-thài lâng chiah-ê hōe-tn̂g; ia̍h ū Iok-hān chòe in ê pang-chhiú.","tghg":"佇撒拉米，傳上帝的道理佇猶太人諸個會堂，亦有約翰做𪜶的幫手。","bklhl":"Tī Sat-lia̍p-bí傳上帝ê道理tī偤太人chiah ê會堂；亦有約翰做in ê幫手。"}},{"book":"徒","chapter":13,"verse":6,"versions":{"unv":"經過全島，直到帕弗，在那裡遇見一個有法術、假充先知的猶太人，名叫巴•耶穌。","bklcl":"Kiâⁿ kè thong hái-sū kàu Phàⁿ-hut, tú-tio̍h chi̍t ê kiâⁿ siâ-su̍t, chòe ké sian-ti ê Iû-thài lâng, miâ Pa-Iâ-so͘;","tghg":"行過通海嶼，到帕弗，抵著(tú-tio̍h)一個行邪術、做假先知的猶太人，名巴耶穌。","bklhl":"行過thong海嶼到Phàⁿ-hut，tú-tio̍h一个行邪術，做假先知ê偤太人，名巴耶穌；"}},{"book":"徒","chapter":13,"verse":7,"versions":{"unv":"這人常和方伯士求•保羅同在。士求•保羅是個通達人，他請了巴拿巴和掃羅來，要聽　神的道。","bklcl":"hit lâng siông-siông kap chóng-tok Sū-kiû Pó-lô saⁿ-kap tiàm; chóng-tok sī chhang-miâ ê lâng. I tiàu Pa-ná-pa Sò-lô lâi, ài thiaⁿ Siōng-tè ê tō-lí.","tghg":"彼人常常及總督士求保羅相及踮。總督是聰明的人，伊召巴拿巴、掃羅來，愛聽上帝的道理。","bklhl":"hit人常常kap總督Sū-kiû Pó-lô saⁿ-kap tiàm；總督是聰明ê人。伊tiàu巴拿巴掃羅來，ài聽上帝ê道理。"}},{"book":"徒","chapter":13,"verse":8,"versions":{"unv":"只是那行法術的以呂馬（這名翻出來就是行法術的意思）敵擋使徒，要叫方伯不信真道。","bklcl":"To̍k-to̍k hit ê kiâⁿ siâ-su̍t ê Í-lū-má, (i ê miâ hoan-e̍k chiū-sī kiâⁿ siâ-su̍t ê), tí-te̍k in nn̄g lâng, ài ín-iú chóng-tok, hō͘ i bô sìn.","tghg":"獨獨彼個行邪術的以呂馬（伊的名翻譯就是行邪術的）抵敵𪜶二人，愛引誘總督互伊無信。","bklhl":"獨獨hit ê行邪術ê Í-lū-má，(伊ê名翻譯就是行邪術ê) ，抵敵in兩人，ài引誘總督，hō͘伊無信。"}},{"book":"徒","chapter":13,"verse":9,"versions":{"unv":"掃羅又名保羅，被聖靈充滿，定睛看他，","bklcl":"Nā-sī Sò-lô, ia̍h miâ Pó-lô, hō͘ Sèng Sîn chhiong-móa, chù-ba̍k khòaⁿ i, kóng,","tghg":"若是掃羅亦名保羅，互聖神充滿，注目看伊，講：","bklhl":"但是掃羅，亦名保羅，hō͘聖神充滿，注目看伊，講，"}},{"book":"徒","chapter":13,"verse":10,"versions":{"unv":"說：「你這充滿各樣詭詐奸惡，魔鬼的兒子，眾善的仇敵，你混亂主的正道還不止住嗎？","bklcl":"Hàiⁿ ah! lí chhiong-móa chèng hāng khúi-khiat kap kan-ok ê, Mô͘-kúi ê kiáⁿ, chèng hāng gī ê tùi-te̍k, lí hūn-loān Chú chiah-ê chiàⁿ-lō͘, iáu m̄ soah mah?","tghg":"「嗐啊！你充滿眾項詭譎(khúi-khiat)及奸惡的，魔鬼的子，眾項義的對敵，你混亂主諸個正路猶呣息嗎？","bklhl":"Hàiⁿ ah！ 你充滿眾項詭譎kap奸惡ê，魔鬼ê kiáⁿ，眾項義ê對敵，你混亂主chiah ê正路，iáu m̄ soah mah？"}},{"book":"徒","chapter":13,"verse":11,"versions":{"unv":"現在主的手加在你身上，你要瞎眼，暫且不見日光。」他的眼睛立刻昏蒙黑暗，四下裡求人拉著手領他。","bklcl":"Taⁿ lí khòaⁿ, Chú ê chhiú tī lí ê sin-chiūⁿ, lí beh chhiⁿ-mî, chiām-sî bōe khòaⁿ-kìⁿ ji̍t. I ê ba̍k-chiu liâm-piⁿ ian-n̄g o͘-àm; sì-kè kiû lâng khan i.","tghg":"今你看，主的手佇你的身上，你欲睛瞑，暫時𣍐看見日。」伊的目睭連鞭煙暈(ian-n̄g)黑暗，四界求人牽伊。","bklhl":"Taⁿ你看，主ê手tī你ê身上，你beh chhiⁿ-mî，暫時bōe看見日。伊ê目睭liâm-piⁿ ian-n̄g烏暗；四界求人牽伊。"}},{"book":"徒","chapter":13,"verse":12,"versions":{"unv":"方伯看見所做的事，很希奇主的道，就信了。","bklcl":"Chóng-tok khòaⁿ-kìⁿ só͘ chòe ê sū, chiū sìn, tōa kî-koài Chú ê kà-sī.","tghg":"總督看見所做的事，就信，大奇怪主的教示。","bklhl":"總督看見所做ê事，就信，大奇怪主ê教示。"}},{"book":"徒","chapter":13,"verse":13,"versions":{"unv":"保羅和他的同人從帕弗開船，來到旁非利亞的別加，約翰就離開他們，回耶路撒冷去。","bklcl":"Pó-lô kap tâng-phōaⁿ tùi Phàⁿ-hut khui chûn, kàu Pông-hui-lī-a ê Pia̍t-ka;  Iok-hān lī-khui in, tò-khì Iâ-lō͘-sat-léng.","tghg":"保羅及同伴對帕弗開船，到旁非利亞的別加，約翰離開𪜶，倒去耶路撒冷。","bklhl":"保羅kap同伴tùi Phàⁿ-hut開船，到Pông-hui-lī-a ê Pia̍t-ka；約翰離開in，tò去耶路撒冷。"}},{"book":"徒","chapter":13,"verse":14,"versions":{"unv":"他們離了別加往前行，來到彼西底的安提阿，在安息日進會堂坐下。","bklcl":"In chiū tùi Pia̍t-ka kiâⁿ, kè-khì kàu Pí-se-tí ê An-thê-o; tng an-hioh-ji̍t ji̍p hōe-tn̂g, chē-teh.","tghg":"𪜶就對別加行，過去到彼西底的安提阿，當安息日入會堂坐啲。","bklhl":"In就tùi Pia̍t-ka行，過去到Pí-se-tí ê安提阿；當安歇日入會堂，坐teh。"}},{"book":"徒","chapter":13,"verse":15,"versions":{"unv":"讀完了律法和先知的書，管會堂的叫人過去，對他們說：「二位兄台，若有甚麼勸勉眾人的話，請說。」","bklcl":"Lu̍t-hoat kap sian-ti ê chheh tha̍k bêng-pe̍k, hiah-ê koán hōe-tn̂g ê chhe lâng chiū-kūn in kóng, Hiaⁿ-tī ah, lín nā ū khó͘-khǹg peh-sìⁿ ê ōe, chhiáⁿ kóng.","tghg":"律法及先知的冊讀明白，許個管會堂的，差人就近𪜶，講：「兄弟啊，恁若有苦勸百姓的話，請講。」","bklhl":"律法kap先知ê冊讀明白，hiah-ê 管會堂ê 差人就近in講，兄弟ah，lín若有苦勸百姓ê話，請講。"}},{"book":"徒","chapter":13,"verse":16,"versions":{"unv":"保羅就站起來，舉手，說：「以色列人和一切敬畏　神的人，請聽。","bklcl":"Pó-lô khí-lâi khiā, iô-chhiú, kóng,\tLia̍t-ūi Í-sek-lia̍t lâng, kap kèng-ùi Siōng-tè ê, chhiáⁿ thiaⁿ.","tghg":"保羅起來徛，搖手，講：「列位以色列人及敬畏上帝的，請聽。","bklhl":"保羅起來khiā，搖手，講，列位以色列人，kap敬畏上帝ê，請聽。"}},{"book":"徒","chapter":13,"verse":17,"versions":{"unv":"這以色列民的　神揀選了我們的祖宗，當民寄居埃及的時候抬舉他們，用大能的手領他們出來；","bklcl":"Chit ê Í-sek-lia̍t peh-sìⁿ ê Siōng-tè kéng lán ê lia̍t-chó͘, tng peh-sìⁿ chhut-gōa tī Ai-ki̍p tōe ê sî, kā in seng koâiⁿ, kia̍h-khí chhiú chhōa in chhut hia.","tghg":"此個以色列百姓的上帝揀咱的列祖，當百姓出外佇埃及地的時給𪜶升高，攑起手導𪜶出遐；","bklhl":"Chit ê以色列百姓ê上帝揀咱ê列祖，當百姓出外tī埃及地ê時，kā in升高，kia̍h起手chhōa in出hia。"}},{"book":"徒","chapter":13,"verse":18,"versions":{"unv":"又在曠野容忍（或譯：撫養）他們，約有四十年。","bklcl":"Koh tī khòng-iá thun-lún khoan-iông in, iok-lio̍k sì-cha̍p nî kú.","tghg":"閣佇曠野吞愞寬容𪜶，約略四十年久。","bklhl":"Koh tī曠野吞忍寬容in，約略四十年久。"}},{"book":"徒","chapter":13,"verse":19,"versions":{"unv":"既滅了迦南地七族的人，就把那地分給他們為業；","bklcl":"Í-keng bia̍t Ka-lâm tōe chhit cho̍k ê lâng, chiū chiong hit ê thó͘-tōe pun hō͘ in chòe gia̍p, iok-lio̍k ū sì-pah gō͘-cha̍p nî;","tghg":"已經滅迦南地七族的人，就將彼個土地分互𪜶做業；","bklhl":"已經滅迦南地七族ê人，就將hit ê土地分hō͘ in做業，約略有四百五十年；"}},{"book":"徒","chapter":13,"verse":20,"versions":{"unv":"此後給他們設立士師，約有四百五十年，直到先知撒母耳的時候。","bklcl":"chiah-ê tāi-chì liáu-āu, ēng sū-su hō͘ in, kàu tī sian-ti Sat-bó͘-ní.","tghg":"約略有四百五十年，諸個代誌了後，用士師互𪜶，到佇先知撒母耳。","bklhl":"chiah ê tāi-chì了後，用士師hō͘ in，到tī先知撒母耳。"}},{"book":"徒","chapter":13,"verse":21,"versions":{"unv":"後來他們求一個王，　神就將便雅憫支派中基士的兒子掃羅，給他們作王四十年。","bklcl":"Í-āu peh-sìⁿ kiû chi̍t ê ông; Siōng-tè chiū chiong Piān-ngá-bín chi-phài ê lâng, Ki-sū ê kiáⁿ, Sò-lô, hō͘ in, le̍k-kè sì-cha̍p nî kú.","tghg":"以後百姓求一個王，上帝就將便雅憫支派的人基士的子掃羅互𪜶，歷過四十年久。","bklhl":"以後百姓求一个王；上帝就將便雅憫支派ê人，Ki-sū ê kiáⁿ，掃羅，hō͘ in，歷過四十年久。"}},{"book":"徒","chapter":13,"verse":22,"versions":{"unv":"既廢了掃羅，就選立大衛作他們的王，又為他作見證說：『我尋得耶西的兒子大衛，他是合我心意的人，凡事要遵行我的旨意。』","bklcl":"Í-keng hòe i, chiū kú Tāi-pi̍t chòe in ê ông; kan-chèng i, kóng, Góa tit-tio̍h Iâ-se ê kiáⁿ Tāi-pi̍t, i sī ha̍h góa ê sim, hoān sū beh chun-thàn góa ê chí-ì.","tghg":"已經廢伊，就舉大衛做𪜶的王，干證伊講：『我得著耶西的子大衛，伊是合我的心，凡事欲遵趁我的旨意。』","bklhl":"已經廢伊，就舉大衛做in ê王；干證伊，講，我得tio̍h耶西ê kiáⁿ大衛，伊是合我ê心，凡事beh遵thàn我ê旨意。"}},{"book":"徒","chapter":13,"verse":23,"versions":{"unv":"從這人的後裔中，　神已經照著所應許的，為以色列人立了一位救主，就是耶穌。","bklcl":"Tùi chit lâng ê hō͘-è, Siōng-tè chiàu só͘ èng-ún ê, kā Í-sek-lia̍t lâng li̍p chi̍t ê Kiù-chú, chiū-sī Iâ-so͘.","tghg":"對此人的後裔，上帝照所應允的，給以色列人立一個救主，就是耶穌。","bklhl":"Tùi chit人ê後裔，上帝照所應允ê，kā以色列人立一个救主，就是耶穌。"}},{"book":"徒","chapter":13,"verse":24,"versions":{"unv":"在他沒有出來以先，約翰向以色列眾民宣講悔改的洗禮。","bklcl":"Tng I bē chhut-thâu ê sî, Iok-hān tāi-seng ēng hoán-hóe ê sóe-lé soan-thoân tī Í-sek-lia̍t ê chèng peh-sìⁿ.","tghg":"當伊未出頭的時，約翰代先用反悔的洗禮宣傳佇以色列的眾百姓。","bklhl":"當伊bē出頭ê時，約翰事先用反悔ê洗禮宣傳tī以色列ê眾百姓。"}},{"book":"徒","chapter":13,"verse":25,"versions":{"unv":"約翰將行盡他的程途說：『你們以為我是誰？我不是基督；只是有一位在我以後來的，我解他腳上的鞋帶也是不配的。』","bklcl":"Iok-hān teh-beh chīn i ê lō͘-chām ê sî, kóng, Lín phah-sǹg góa sī chī-chūi? góa m̄ sī Ki-tok. Ū lō͘-bé góa lâi ê, góa tháu I ê ôe-tòa ia̍h bōe kham-tit.","tghg":"約翰啲欲盡伊的路站的時講：『恁拍算我是是誰？我呣是基督；有路尾我來的，我解伊的鞋帶亦𣍐堪得。』","bklhl":"約翰teh-beh上伊ê路站ê時，講，Lín phah算我是是誰？我m̄是基督。有路尾我來ê，我tháu伊ê鞋帶亦bōe堪得。"}},{"book":"徒","chapter":13,"verse":26,"versions":{"unv":"「弟兄們，亞伯拉罕的子孫和你們中間敬畏　神的人哪，這救世的道是傳給我們的。","bklcl":"Hiaⁿ-tī ah, A-pek-la̍h-hán ê hō͘-è, kap lín tiong-kan kèng-ùi Siōng-tè ê lâng, chit ê chín-kiù ê tō í-keng  thoân kàu tī lán lah.","tghg":"「兄弟啊，亞伯拉罕的後裔及恁中間敬畏上帝的人，此個拯救的道已經傳到佇咱啦。","bklhl":"兄弟ah，亞伯拉罕ê後裔，kap lín中間敬畏上帝ê人，chit ê拯救ê道已經傳到tī咱lah。"}},{"book":"徒","chapter":13,"verse":27,"versions":{"unv":"耶路撒冷居住的人和他們的官長，因為不認識基督，也不明白每安息日所讀眾先知的書，就把基督定了死罪，正應了先知的預言；","bklcl":"In-ūi khiā-khí tī Iâ-lō͘-sat-léng ê lâng, kap in ê koaⁿ-hú, m̄ bat I, ia̍h m̄ bat ta̍k ê an-hioh-ji̍t só͘ tha̍k sian-ti ê ōe, chiah gí-tiāⁿ I, tú-tú sī èng-giām chiah-ê ōe.","tghg":"因為徛起佇耶路撒冷的人及𪜶的官府，呣識伊，亦呣識逐個安息日所讀先知的話，才擬定(gí-tiāⁿ)伊，抵抵(tú-tú)是應驗諸個話；","bklhl":"因為khiā起tī耶路撒冷ê人，kap in ê官府，m̄-bat伊，亦m̄-bat ta̍k-ê安歇日所讀先知ê話，chiah擬定伊，tú-tú是應驗chiah ê話。"}},{"book":"徒","chapter":13,"verse":28,"versions":{"unv":"雖然查不出他有當死的罪來，還是求彼拉多殺他；","bklcl":"Sui-jiân chhâ I bô sí chōe, iáu-kú kiû Pí-lia̍p-to thâi I.","tghg":"雖然查伊無死罪，猶久求彼拉多刣伊；","bklhl":"雖然查伊無死chōe，iáu-kú求彼拉多刣伊。"}},{"book":"徒","chapter":13,"verse":29,"versions":{"unv":"既成就了經上指著他所記的一切話，就把他從木頭上取下來，放在墳墓裡。","bklcl":"Hoān-nā só͘ kì-chài chí I ê ōe í-keng èng-giām, chiū tùi chhâ-ni̍h siu I lo̍h-lâi, hē tī bōng-lāi.","tghg":"凡若所記載指伊的話已經應驗，就對柴裡收伊落來，下佇墓內。","bklhl":"凡若所記載指伊ê話已經應驗，就tùi柴裡收伊落來，hē tī墓內。"}},{"book":"徒","chapter":13,"verse":30,"versions":{"unv":"　神卻叫他從死裡復活。","bklcl":"To̍k-to̍k Siōng-tè tùi sí-lâng tiong hō͘ I koh-oa̍h.","tghg":"獨獨上帝對死人中互伊復活。","bklhl":"獨獨上帝tùi死人中hō͘伊koh活。"}},{"book":"徒","chapter":13,"verse":31,"versions":{"unv":"那從加利利同他上耶路撒冷的人多日看見他，這些人如今在民間是他的見證。","bklcl":"I chōe-chōe ji̍t hō͘ hiah-ê tùi Ka-lī-lī kap I chiūⁿ Iâ-lō͘-sat-léng ê lâng khòaⁿ-kìⁿ; taⁿ in ū tùi peh-sìⁿ chòe I ê kan-chèng.","tghg":"伊多多日互許個對加利利及伊上耶路撒冷的人看見，今𪜶有對百姓做伊的干證。","bklhl":"伊chōe-chōe日hō͘ hiah-ê tùi加利利kap伊上耶路撒冷ê人看見；taⁿ in有對百姓做伊ê干證。"}},{"book":"徒","chapter":13,"verse":32,"versions":{"unv":"我們也報好信息給你們，就是那應許祖宗的話，","bklcl":"Koh goán pò lín hó siau-sit, chiū-sī chá só͘ èng-ún lia̍t-chó͘ ê,","tghg":"閣阮報恁好消息，就是早所應允列祖的，","bklhl":"Koh阮報 lín好消息，就是早所應允列祖ê，"}},{"book":"徒","chapter":13,"verse":33,"versions":{"unv":"神已經向我們這作兒女的應驗，叫耶穌復活了。正如詩篇第二篇上記著說：你是我的兒子，我今日生你。","bklcl":"taⁿ Siōng-tè ū kā lán ê kiáⁿ-sun èng-giām i, in-ūi I ū hō͘ Iâ-so͘ koh-oa̍h; ia̍h chhin-chhiūⁿ si-phian tē jī phiⁿ kì-chài, kóng, Lí chiū-sī góa ê Kiáⁿ, góa kin-á-ji̍t siⁿ lí.","tghg":"今上帝有給咱的子孫應驗伊，因為伊有互耶穌復活。亦親像詩篇第二篇記載講：你就是我的子，我今仔日生你。","bklhl":"taⁿ上帝有kā咱ê kiaⁿ孫應驗伊，因為伊有hō͘耶穌koh活；亦親像詩篇第二篇記載，講，你就是我ê kiáⁿ，我今á日生你。"}},{"book":"徒","chapter":13,"verse":34,"versions":{"unv":"論到　神叫他從死裡復活，不再歸於朽壞，就這樣說：我必將所應許大衛那聖潔、可靠的恩典賜給你們。","bklcl":"Lūn-kàu I hō͘ I tùi sí-lâng tiong koh-oa̍h bô koh kui tī hiú-nōa, ū án-ni kóng, Góa beh ēng Tāi-pi̍t sèng koh si̍t-chāi ê un-hūi hō͘ lí.","tghg":"論到伊互伊對死人中復活，無閣歸佇朽爛，有按呢講：我欲用大衛聖、閣實在的恩惠互你。","bklhl":"論到伊hō͘伊tùi死人中koh活無koh歸tī朽爛，有án-ni講，我beh用大衛聖koh實在ê恩惠hō͘你。"}},{"book":"徒","chapter":13,"verse":35,"versions":{"unv":"又有一篇上說：你必不叫你的聖者見朽壞。","bklcl":"Koh pa̍t phiⁿ ia̍h ū kóng, Lí bô beh hō͘ lí ê Sèng-ê tú-tio̍h hiú-nōa.","tghg":"閣別篇亦有講：你無欲互你的聖者抵著朽爛。","bklhl":"Koh別篇亦有講，你無beh hō͘你ê聖ê tú-tio̍h朽爛。"}},{"book":"徒","chapter":13,"verse":36,"versions":{"unv":"「大衛在世的時候遵行了　神的旨意，就睡了（或譯：大衛按　神的旨意服事了他那一世的人，就睡了），歸到他祖宗那裡，已見朽壞；","bklcl":"In-ūi Tāi-pi̍t tī i ê sè-tāi chun-thàn Siōng-tè ê chí-ì, chiū khì khùn, kap i ê lia̍t-chó͘ saⁿ-kap hē-teh, lâi tú-tio̍h hiú-nōa;","tghg":"「因為大衛佇伊的世代遵趁上帝的旨意，就去睏，及伊的列祖相及下啲，來抵著朽爛；","bklhl":"因為大衛tī伊ê世代遵thàn上帝ê旨意，就去睏，kap伊ê列祖saⁿ-kap hē-teh，來tú-tio̍h朽爛；"}},{"book":"徒","chapter":13,"verse":37,"versions":{"unv":"惟獨　神所復活的，他並未見朽壞。","bklcl":"to̍k-to̍k Siōng-tè só͘ hō͘ I koh-oa̍h ê bô tú-tio̍h hiú-nōa.","tghg":"獨獨上帝所互伊復活的，無抵著朽爛。","bklhl":"獨獨上帝所hō͘伊koh活ê無tú-tio̍h朽爛。"}},{"book":"徒","chapter":13,"verse":38,"versions":{"unv":"所以，弟兄們，你們當曉得：赦罪的道是由這人傳給你們的。","bklcl":"Hiaⁿ-tī ah, án-ni lín tio̍h chai, tùi chit lâng chiah ū sià-chōe ê tō-lí thoân hō͘ lín;","tghg":"兄弟啊，按呢恁著知；對此人才有赦罪的道理傳互恁。","bklhl":"兄弟ah，án-ni lín tio̍h知，tùi chit人chiah有赦罪ê道理傳hō͘ lín；"}},{"book":"徒","chapter":13,"verse":39,"versions":{"unv":"你們靠摩西的律法，在一切不得稱義的事上信靠這人，就都得稱義了。","bklcl":"lín khò Mô͘-se ê lu̍t-hoat, só͘ bōe tit-tio̍h chheng-chòe-gī ê sū, kìⁿ-nā khò chit lâng, chiū it-chhè tit-tio̍h chheng-chòe-gī.","tghg":"恁靠摩西的律法，所𣍐得著稱做義的事，見若靠此人，就一切得著稱做義。","bklhl":"lín 靠摩西ê律法，所bōe得tio̍h稱做義ê事，見若靠 chit人，就一切得tio̍h稱做義。"}},{"book":"徒","chapter":13,"verse":40,"versions":{"unv":"所以，你們務要小心，免得先知書上所說的臨到你們。","bklcl":"Só͘-í tio̍h kín-sīn, kiaⁿ-liáu sian-ti ê ōe kàu tī lín:","tghg":"所以，著謹慎，驚了先知的話到佇恁。","bklhl":"所以tio̍h謹慎，驚了先知ê話到tī lín："}},{"book":"徒","chapter":13,"verse":41,"versions":{"unv":"主說：你們這輕慢的人要觀看，要驚奇，要滅亡；因為在你們的時候，我行一件事，雖有人告訴你們，你們總是不信。」","bklcl":"i ê ōe kóng,\tBiáu-sī ê lâng ah, lín tio̍h khòaⁿ, lâi gông-ngia̍h, lâi bia̍t-bô;\tIn-ūi tng lín ê sî-ji̍t góa kiâⁿ chi̍t hāng sū,\tChiū-sī sui-jiân ū lâng kā lín kóng, lín iā m̄ sìn ê.","tghg":"伊的話講：藐視的人啊，恁著看，來卬愕，來滅無；因為當恁的時日，我行一項事，就是雖然有人給恁講，恁也呣信的。」","bklhl":"伊ê話講，\t藐視ê人ah，lín tio̍h看，來gông-ngia̍h，來滅無；\t因為當lín ê時日我行一項事，\t就是雖然有人kā lín講，lín 也m̄信ê。"}},{"book":"徒","chapter":13,"verse":42,"versions":{"unv":"他們出會堂的時候，眾人請他們到下安息日再講這話給他們聽。","bklcl":"In chhut-khì ê sî, ū lâng kiû in tī āu ê an-hioh-ji̍t ēng chiah-ê ōe koh kā in kóng.","tghg":"𪜶出去的時，有人求𪜶佇後個安息日用諸個話閣給𪜶講。","bklhl":"In出去ê時，有人求in tī後ê安歇日用chiah ê話koh kā in講。"}},{"book":"徒","chapter":13,"verse":43,"versions":{"unv":"散會以後，猶太人和敬虔進猶太教的人多有跟從保羅、巴拿巴的。二人對他們講道，勸他們務要恆久在　神的恩中。","bklcl":"Hōe-chiòng í-keng sì-sòaⁿ, Iû-thài lâng, kap ji̍p in ê kàu kèng-khiân ê lâng, chōe-chōe tè Pó-lô, Pa-ná-pa; in kap in kóng ōe, khǹg in tn̂g-tn̂g tiàm tī Siōng-tè ê un.","tghg":"會眾已經四散，猶太人及入𪜶的教敬虔的人，多多隨保羅、巴拿巴。𪜶及𪜶講話，勸𪜶長長踮佇上帝的恩。","bklhl":"會眾已經四散，偤太人，kap入in ê教敬虔ê人，chōe-chōe tè保羅、巴拿巴；in kap in講話，勸in長長tiàm-tī上帝ê恩。"}},{"book":"徒","chapter":13,"verse":44,"versions":{"unv":"到下安息日，合城的人幾乎都來聚集，要聽　神的道。","bklcl":"Āu an-hioh-ji̍t, thong siâⁿ ê lâng chha-put-to lóng chū-chi̍p, lâi thiaⁿ Siōng-tè ê tō-lí.","tghg":"後安息日，通城的人差不多攏聚集，來聽上帝的道理。","bklhl":"後安歇日，thong城ê人差不多lóng聚集，來聽上帝ê道理。"}},{"book":"徒","chapter":13,"verse":45,"versions":{"unv":"但猶太人看見人這樣多，就滿心嫉妒，硬駁保羅所說的話，並且毀謗。","bklcl":"Nā-sī Iû-thài lâng khòaⁿ-kìⁿ lâng hiah chōe, chiū móa-sim oàn-tò͘, piān-pok Pó-lô só͘ kóng ê, sòa pòng-to̍k in.","tghg":"若是猶太人看見人許多，就滿心怨妒，辯駁保羅所講的，續謗瀆(pòng-to̍k)𪜶。","bklhl":"但是偤太人看見人hiah chōe，就滿心怨妒，辯駁保羅所講ê，續謗瀆in。"}},{"book":"徒","chapter":13,"verse":46,"versions":{"unv":"保羅和巴拿巴放膽說：「　神的道先講給你們原是應當的；只因你們棄絕這道，斷定自己不配得永生，我們就轉向外邦人去。","bklcl":"Pó-lô, Pa-ná-pa hó-táⁿ kóng, Siōng-tè ê tō-lí tāi-seng tùi lín kóng, sī eng-kai. Nā-sī lín í-keng khì-sak i, gí-toàn ka-kī bōe kham-tit siū-tio̍h éng-oa̍h, taⁿ goán chiah-ê beh choán ǹg gōa-pang lâng lah.","tghg":"保羅、巴拿巴好膽講：「上帝的道理代先對恁講是應該；若是恁已經棄拺伊，擬斷家己𣍐堪得受著永活，今阮諸個欲轉向外邦人啦。","bklhl":"保羅、巴拿巴好膽講，上帝ê道理事先tùi lín講，是應該。但是lín已經棄sak伊，擬斷家己bōe堪得受tio̍h永活，taⁿ阮chiah ê beh轉ǹg外邦人lah。"}},{"book":"徒","chapter":13,"verse":47,"versions":{"unv":"因為主曾這樣吩咐我們說：我已經立你作外邦人的光，叫你施行救恩，直到地極。」","bklcl":"In-ūi Chú bat án-ni bēng-lēng goán, kóng,\tGóa í-keng siat-li̍p lí chòe gōa-pang ê kng,\tHō͘ lí chòe chín-kiù-ê kàu tī tōe-ke̍k.","tghg":"因為主曾按呢命令阮講：我已經設立你做外邦的光，互你做拯救的到佇地極。」","bklhl":"因為主bat án-ni命令阮，講，\t我已經設立你做外邦ê光，\thō͘你做拯救ê到tī地極。"}},{"book":"徒","chapter":13,"verse":48,"versions":{"unv":"外邦人聽見這話，就歡喜了，讚美　神的道；凡預定得永生的人都信了。","bklcl":"Gōa-pang lâng thiaⁿ-liáu, chiū hoaⁿ-hí, o-ló Siōng-tè ê tō-lí; hoān-nā siū tiāⁿ-tio̍h beh tit-tio̍h éng-oa̍h ê lâng lóng sìn.","tghg":"外邦人聽了，就歡喜，謳咾上帝的道理；凡若受定著欲得著永活的人攏信。","bklhl":"外邦人聽了，就歡喜，o-ló上帝ê道理；凡若受定tio̍h beh得tio̍h永活ê人lóng信。"}},{"book":"徒","chapter":13,"verse":49,"versions":{"unv":"於是主的道傳遍了那一帶地方。","bklcl":"Tùi án-ni Chú ê tō-lí piàn-thoân tī hit ê tōe-hng.","tghg":"對按呢主的道理遍傳佇彼個地方。","bklhl":"Tùi án-ni，主ê道理遍傳tī hit ê地方。"}},{"book":"徒","chapter":13,"verse":50,"versions":{"unv":"但猶太人挑唆虔敬、尊貴的婦女和城內有名望的人，逼迫保羅、巴拿巴，將他們趕出境外。","bklcl":"To̍k-to̍k Iû-thài lâng chhui-pek kèng-khiân chun-kùi ê hū-jîn-lâng, kap siâⁿ-lāi ê thâu-lâng, siⁿ sū khún-pek Pó-lô, Pa-ná-pa, chiong in kóaⁿ chhut kéng-gōa.","tghg":"獨獨猶太人催迫敬虔、尊貴的婦仁人及城內的頭人，生事窘迫保羅、巴拿巴，將𪜶趕出境外。","bklhl":"獨獨偤太人催逼敬虔尊貴ê婦人人，kap城內ê頭人，生事khún-pek保羅、巴拿巴，將in趕出境外。"}},{"book":"徒","chapter":13,"verse":51,"versions":{"unv":"二人對著眾人跺下腳上的塵土，就往以哥念去了。","bklcl":"Nā-sī in tùi chèng lâng pōaⁿ-khì kha ê thô͘-hún, chiū khì Í-ko-liām.","tghg":"若是𪜶對眾人拂去(pōaⁿ-khì)腳的土粉，就去以哥念，","bklhl":"但是in對眾人拌去腳ê土粉，就去Í-ko-liām。"}},{"book":"徒","chapter":13,"verse":52,"versions":{"unv":"門徒滿心喜樂，又被聖靈充滿。","bklcl":"Ha̍k-seng móa-sim hoaⁿ-hí, koh hō͘ Sèng Sîn chhiong-móa.","tghg":"學生滿心歡喜，閣互聖神充滿。","bklhl":"學生滿心歡喜，koh hō͘聖神充滿。"}}]