[{"book":"徒","chapter":14,"verse":1,"versions":{"unv":"二人在以哥念同進猶太人的會堂，在那裡講的，叫猶太人和希臘人信的很多。","bklcl":"In tī Í-ko-liām saⁿ-kap ji̍p Iû-thài lâng ê hōe-tn̂g, lâi káng-lūn; tì-kàu Iû-thài lâng kap Hi-lī-nî lâng chōe-chōe lâi sìn.","tghg":"𪜶佇以哥念相及入猶太人的會堂，來講論，致到猶太人及希利尼人多多來信。","bklhl":"In tī Í-ko-liām saⁿ-kap入偤太人ê會堂，來講論；致到偤太人kap希利尼人chōe-chōe來信。"}},{"book":"徒","chapter":14,"verse":2,"versions":{"unv":"但那不順從的猶太人聳動外邦人，叫他們心裡惱恨弟兄。","bklcl":"Nā-sī hiah-ê m̄ sūn-thàn ê Iû-thài lâng iô-tāng gōa-pang lâng ê sim, hō͘ in oàn-hūn chiah-ê hiaⁿ-tī.","tghg":"若是許個呣順趁的猶太人搖動外邦人的心，互𪜶怨恨諸個兄弟。","bklhl":"但是hiah-ê m̄順thàn ê偤太人搖動外邦人ê心，hō͘ in怨恨chiah ê兄弟。"}},{"book":"徒","chapter":14,"verse":3,"versions":{"unv":"二人在那裡住了多日，倚靠主放膽講道；主藉他們的手施行神蹟奇事，證明他的恩道。","bklcl":"In chiū tiàm hia chōe-chōe ji̍t, óa-khò Chú hó-táⁿ lâi kóng; Chú siúⁿ-sù sîn-jiah kî-sū, tùi in ê chhiú lâi chiâⁿ, kan-chèng I un-tián ê tō-lí.","tghg":"𪜶就踮遐多多日，倚靠主好膽來講，主賞賜神蹟奇事對𪜶的手來成，干證伊恩典的道理。","bklhl":"In就tiàm hia chōe-chōe日，óa靠主好膽來講；主賞賜神蹟奇事，對in ê手來成，干證伊恩典ê道理。"}},{"book":"徒","chapter":14,"verse":4,"versions":{"unv":"城裡的眾人就分了黨，有附從猶太人的，有附從使徒的。","bklcl":"Siâⁿ-lāi ê chèng lâng chiū hun-pêng, ū-ê tè Iû-thài lâng, ū-ê tè sù-tô͘.","tghg":"城內的眾人就分旁，有的隨猶太人，有的隨使徒。","bklhl":"城內ê眾人就分pêng，有ê tè偤太人，有ê tè使徒。"}},{"book":"徒","chapter":14,"verse":5,"versions":{"unv":"那時，外邦人和猶太人，並他們的官長，一齊擁上來，要凌辱使徒，用石頭打他們。","bklcl":"Hit sî gōa-pang lâng, Iû-thài lâng, kap in ê sī-tōa ài oe-khoeh lêng-jio̍k, ēng chio̍h-thâu tìm in.","tghg":"彼時，外邦人、猶太人，及𪜶的序大，愛挨夾(oe-khoeh)凌辱，用石頭擲𪜶。","bklhl":"Hit時外邦人、偤太人，kap in ê序大ài oe-khoeh凌辱，用石頭tìm in。"}},{"book":"徒","chapter":14,"verse":6,"versions":{"unv":"使徒知道了，就逃往呂高尼的路司得、特庇兩個城和周圍地方去，","bklcl":"In chai, chiū tô-cháu khì Lū-ko-nî ê Lō͘-sū-tek Te̍k-pì chiah-ê siâⁿ, kap chiu-ûi ê tōe-hng;","tghg":"𪜶知，就逃走去呂高尼的路司得、特庇諸個城，及周圍的地方，","bklhl":"In知，就逃走去Lū-ko-nî ê Lō͘-sū-tek、Te̍k-pì chiah ê城，kap周圍ê地方；"}},{"book":"徒","chapter":14,"verse":7,"versions":{"unv":"在那裡傳福音。","bklcl":"tī hia thoân hok-im.","tghg":"佇遐傳福音。","bklhl":"tī hia傳福音。"}},{"book":"徒","chapter":14,"verse":8,"versions":{"unv":"路司得城裡坐著一個兩腳無力的人，生來是瘸腿的，從來沒有走過。","bklcl":"Tī Lō͘-sū-tek ū chi̍t lâng chē-teh, siang-kha bô la̍t, sī tùi chhut-sì chiū nńg-kha, lóng bē bat kiâⁿ.","tghg":"佇路司得有一人坐啲，雙腳無力，是對出世就軟腳，攏未曾行。","bklhl":"Tī Lō͘-sū-tek有一人坐teh，雙腳無力，是tùi出世就軟腳，lóng 未bat行。"}},{"book":"徒","chapter":14,"verse":9,"versions":{"unv":"他聽保羅講道，保羅定睛看他，見他有信心，可得痊癒，","bklcl":"I thiaⁿ Pó-lô kóng tō-lí; Pó-lô chù-ba̍k khòaⁿ i, khòaⁿ-kìⁿ i ū sìn thang tit-tio̍h hó,","tghg":"伊聽保羅講道理，保羅注目看伊，看見伊有信通得著好，","bklhl":"伊聽保羅講道理；保羅注目看伊，看見伊有信thang得tio̍h 好，"}},{"book":"徒","chapter":14,"verse":10,"versions":{"unv":"就大聲說：「你起來，兩腳站直！」那人就跳起來，而且行走。","bklcl":"chiū tōa siaⁿ kóng, Khí-lâi, siang-kha khiā chiàⁿ, thêng sin. Hit lâng chiū thiàu-khí-lâi kiâⁿ.","tghg":"就大聲講：「起來，雙腳徛正挺(thêng)身！」彼人就跳起來行。","bklhl":"就大聲講，起來，雙腳khiā正，挺身。Hit人就跳起來行。"}},{"book":"徒","chapter":14,"verse":11,"versions":{"unv":"眾人看見保羅所做的事，就用呂高尼的話大聲說：「有神藉著人形降臨在我們中間了。」","bklcl":"Chèng lâng khòaⁿ-kìⁿ Pó-lô só͘ chòe, chiū ēng Lū-ko-nî ê khiuⁿ-kháu tōa siaⁿ kóng, Chiah-ê sîn-bêng chioh lâng ê hêng, lîm-kàu lán lah.","tghg":"眾人看見保羅所做，就用呂高尼的腔口大聲講：「諸個神明借人的形臨到咱啦。」","bklhl":"眾人看見保羅所做，就用Lū-ko-nî ê腔口大聲講，Chiah-ê神明借人ê形，臨到咱lah。"}},{"book":"徒","chapter":14,"verse":12,"versions":{"unv":"於是稱巴拿巴為丟斯，稱保羅為希耳米，因為他說話領首。","bklcl":"Chiū chheng Pa-ná-pa chòe Tiū-su; in-ūi Pó-lô chhut-thâu kóng ōe, chheng i chòe Hi-ní-bí.","tghg":"就稱巴拿巴做宙斯(Tiū-su)，因為保羅出頭講話，稱伊做希耳米。","bklhl":"就稱巴拿巴做宙斯 ；因為保羅出頭講話，稱伊做Hi-ní-bí。"}},{"book":"徒","chapter":14,"verse":13,"versions":{"unv":"有城外丟斯廟的祭司牽著牛，拿著花圈，來到門前，要同眾人向使徒獻祭。","bklcl":"Siâⁿ-gōa Tiū-su ê chè-si khan gû-á, the̍h hoe-khoân, kàu mn̂g chêng, beh kap chèng lâng hiàn-chè.","tghg":"城外宙斯的祭司牽牛仔，提花環到門前，欲及眾人獻祭。","bklhl":"城外宙斯 ê祭司牽牛á，the̍h 花環，到門前，beh kap眾人獻祭。"}},{"book":"徒","chapter":14,"verse":14,"versions":{"unv":"巴拿巴、保羅二使徒聽見，就撕開衣裳，跳進眾人中間，喊著說：","bklcl":"Nā-sī sù-tô͘ Pa-ná-pa, Pó-lô thiaⁿ-kìⁿ, chiū thiah-li̍h saⁿ, thiàu-chhut-lâi chèng lâng ê tiong-kan, kiò kóng,","tghg":"若是使徒巴拿巴、保羅聽見，就拆裂衫，跳出來眾人的中間，叫講：","bklhl":"但是使徒巴拿巴、保羅聽見，就拆裂衫，跳出來眾人ê中間，叫講，"}},{"book":"徒","chapter":14,"verse":15,"versions":{"unv":"「諸君，為甚麼做這事呢？我們也是人，性情和你們一樣。我們傳福音給你們，是叫你們離棄這些虛妄，歸向那創造天、地、海，和其中萬物的永生　神。","bklcl":"Lín tāi-ke siáⁿ-sū kiâⁿ án-ni? Goán chiah-ê ia̍h sī lâng kap lín tâng chêng, thoân hok-im, hō͘ lín lī-khui chiah-ê bô iáⁿ-chiah-ê, lâi kui tī chin-oa̍h ê Siōng-tè, chiū-sī chhòng-chō thiⁿ, tōe, hái, kap kî-tiong bān mi̍h ê.","tghg":"「恁大家，啥事行按呢？阮諸個亦是人，及恁同情(tâng chêng)。傳福音，互恁離開諸個無影跡的，來歸佇真活的上帝，就是創造天、地、海及其中萬物者。","bklhl":"Lín大家啥事行án-ni？阮chiah ê亦是人kap lín tâng情，傳福音，hō͘ lín離開chiah ê無影跡ê，來歸tī真活ê上帝，就是創造天、地、海，kap其中萬物ê。"}},{"book":"徒","chapter":14,"verse":16,"versions":{"unv":"他在從前的世代，任憑萬國各行其道；","bklcl":"I tī tāi-seng ê sè-tāi, iông-ún bān pang kiâⁿ in ê lō͘.","tghg":"伊佇代先的世代，容允萬邦行𪜶的路；","bklhl":"伊tī事先ê世代，容允萬邦行in ê路。"}},{"book":"徒","chapter":14,"verse":17,"versions":{"unv":"然而為自己未嘗不顯出證據來，就如常施恩惠，從天降雨，賞賜豐年，叫你們飲食飽足，滿心喜樂。」","bklcl":"Nā-sī I bē bat bô ūi-tio̍h pún-sin hián-chhut chèng-kù, chiū-sī kiâⁿ hó sū, kā lín tùi thiⁿ lo̍h hō͘, chiàu sî chhut ké-chí, ēng ji̍t-si̍t kap hoaⁿ-hí chhiong-móa lín ê sim.","tghg":"若是伊未曾無為著本身顯出證據，就是行好事，給恁對天落雨，照時出果子，用日食及歡喜充滿恁的心。」","bklhl":"但是伊未bat無為tio̍h本身顯出證據，就是行好事，kā lín tùi天落雨，照時出果子，用日食kap歡喜充滿lín ê心。"}},{"book":"徒","chapter":14,"verse":18,"versions":{"unv":"二人說了這些話，僅僅地攔住眾人不獻祭與他們。","bklcl":"In kóng án-ni, lím-lím-á kìm-chí chèng lâng bô chè-hiàn in.","tghg":"𪜶講按呢，僅僅仔(lím-lím-á)禁止眾人無祭獻𪜶。","bklhl":"In講án-ni，lím-lím-á禁止眾人無祭獻in。"}},{"book":"徒","chapter":14,"verse":19,"versions":{"unv":"但有些猶太人從安提阿和以哥念來，挑唆眾人，就用石頭打保羅，以為他是死了，便拖到城外。","bklcl":"Chóng-sī ū Iû-thài lâng tùi An-thê-o Í-ko-liām lâi; kàu-so chèng lâng, chiū ēng chio̍h-thâu tìm Pó-lô; phah-sǹg i í-keng sí, chiū thoa i chhut siâⁿ-gōa.","tghg":"總是有猶太人對安提阿、以哥念來，教唆(kàu-so)眾人，就用石頭擲保羅，拍算伊已經死，就拖伊出城外。","bklhl":"總是有偤太人tùi安提阿Í-ko-liām來；教唆眾人，就用石頭tìm保羅；phah算伊已經死，就拖伊出城外。"}},{"book":"徒","chapter":14,"verse":20,"versions":{"unv":"門徒正圍著他，他就起來，走進城去。第二天，同巴拿巴往特庇去，","bklcl":"Nā-sī ha̍k-seng ûi i, i chiū khí-lâi ji̍p siâⁿ; keh ji̍t kap Pa-ná-pa lī-khui hia,  khì Te̍k-pì.","tghg":"若是學生圍伊，伊就起來，入城。隔日，及巴拿巴離開遐去特庇，","bklhl":"但是學生圍伊，伊就起來入城；隔日kap巴拿巴離開hia，去 Te̍k-pì。"}},{"book":"徒","chapter":14,"verse":21,"versions":{"unv":"對那城裡的人傳了福音，使好些人作門徒，就回路司得、以哥念、安提阿去，","bklcl":"Í-keng thoân hok-im tī hit ê siâⁿ, hō͘ chōe-chōe lâng lâi chòe ha̍k-seng, chiū tò-tńg khì Lō͘-sū-tek, Í-ko-liām, An-thê-o,","tghg":"已經傳福音佇彼個城，互多多人來做學生，就倒轉去路司得、以哥念、安提阿，","bklhl":"已經傳福音tī hit ê城，hō͘ chōe-chōe人來做學生，就倒tńg 去 Lō͘-sū-tek、Í-ko-liām、安提阿，"}},{"book":"徒","chapter":14,"verse":22,"versions":{"unv":"堅固門徒的心，勸他們恆守所信的道；又說：「我們進入　神的國，必須經歷許多艱難。」","bklcl":"kian-kò͘ ha̍k-seng ê sim, khǹg in tn̂g-tn̂g tiàm tī sìn; koh kóng, Lán tio̍h tùi chōe-chōe kan-khó͘ lâi ji̍p Siōng-tè ê kok.","tghg":"堅固學生的心，勸𪜶長長踮佇信；閣講：「咱著對多多艱苦，來入上帝的國。」","bklhl":"堅固學生ê心，勸in長長tiàm-tī信；koh講，咱tio̍h tùi chōe-chōe艱苦來入上帝ê國。"}},{"book":"徒","chapter":14,"verse":23,"versions":{"unv":"二人在各教會中選立了長老，又禁食禱告，就把他們交託所信的主。","bklcl":"In tī ta̍k ê kàu-hōe kā in siat-li̍p só͘ kéng ê tiúⁿ-ló, kìm-chia̍h kî-tó, chiū chiong in kau-thok tī in só͘ sìn ê Chú.","tghg":"𪜶佇逐個教會給𪜶設立所揀的長老，禁食祈禱，就將𪜶交託佇𪜶所信的主。","bklhl":"In tī ta̍k-ê教會kā in設立所揀ê長老，禁食祈禱，就將in交託tī in所信ê主。"}},{"book":"徒","chapter":14,"verse":24,"versions":{"unv":"二人經過彼西底，來到旁非利亞。","bklcl":"Chiū keng-kè Pí-se-tí, kàu Pông-hui-lī-a.","tghg":"就經過彼西底，到旁非利亞。","bklhl":"就經過Pí-se-tí，到Pông-hui-lī-a。"}},{"book":"徒","chapter":14,"verse":25,"versions":{"unv":"在別加講了道，就下亞大利去，","bklcl":"Í-keng kóng tō-lí tī Pia̍t-ka, chiū lo̍h-khì A-tāi-lī;","tghg":"已經講道理佇別加，就落去亞大利，","bklhl":"已經講道理tī Pia̍t-ka，就落去A-tāi-lī；"}},{"book":"徒","chapter":14,"verse":26,"versions":{"unv":"從那裡坐船，往安提阿去。當初，他們被眾人所託、蒙　神之恩、要辦現在所做之工，就是在這地方。","bklcl":"tùi hia tah chûn kàu An-thê-o, chiū-sī in bat tī hia siū kau-thok tī Siōng-tè ê un-tián, lâi kiâⁿ in só͘ oân-móa ê kang.","tghg":"對遐搭船，到安提阿。就是𪜶曾佇遐受交託、佇上帝的恩典、來行𪜶所圓滿的工。","bklhl":"tùi hia搭船到安提阿，就是in bat tī hia受交託tī上帝ê恩典，來行in所完滿ê工。"}},{"book":"徒","chapter":14,"verse":27,"versions":{"unv":"到了那裡，聚集了會眾，就述說　神藉他們所行的一切事，並　神怎樣為外邦人開了信道的門。","bklcl":"Í-keng kàu, chū-chi̍p kàu-hōe, kóng-khí Siōng-tè só͘ kap in kiâⁿ it-chhè ê sū, ia̍h kóng Siōng-tè àn-cháiⁿ-iūⁿ kā gōa-pang lâng khui sìn ê mn̂g.","tghg":"已經到，聚集教會，講起上帝所及𪜶行一切的事，亦講上帝按怎樣給外邦人開信的門。","bklhl":"已經到，聚集教會，講起上帝所kap in行一切ê事，亦講上帝àn怎樣kā外邦人開信ê門。"}},{"book":"徒","chapter":14,"verse":28,"versions":{"unv":"二人就在那裡同門徒住了多日。","bklcl":"Chiū kap ha̍k-seng saⁿ-kap tòa chám-jiân kú.","tghg":"就及學生相及住嶄然(chám-jiân)久。","bklhl":"就kap學生saⁿ-kap tòa嶄然久。"}}]