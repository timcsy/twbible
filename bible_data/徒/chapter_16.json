[{"book":"徒","chapter":16,"verse":1,"versions":{"unv":"保羅來到特庇，又到路司得。在那裡有一個門徒，名叫提摩太，是信主之猶太婦人的兒子，他父親卻是希臘人。","bklcl":"Pó-lô kàu Te̍k-pì, koh kàu Lō͘-sū-tek: tú-tn̄g tī hia ū chi̍t ê ha̍k-seng miâ Thê-mô͘-thài, i ê lāu-bú sī Iû-thài sìn ê hū-jîn-lâng; i ê lāu-pē sī Hi-lī-nî lâng.","tghg":"保羅到特庇，閣到路司得。抵當佇遐有一個學生，名提摩太，伊的老母是猶太信的婦仁人，伊的老父是希利尼人。","bklhl":"保羅到Te̍k-pì，koh到Lō͘-sū-tek：tú-tn̄g tī hia有一个學生名提摩太，伊ê老母是偤太信ê婦人人；伊ê老父是希利尼人。"}},{"book":"徒","chapter":16,"verse":2,"versions":{"unv":"路司得和以哥念的弟兄都稱讚他。","bklcl":"I hō͘ Lō͘-sū-tek  Í-ko-liām chiah-ê hiaⁿ-tī só͘ o-ló.","tghg":"伊互路司得、以哥念諸個兄弟所謳咾。","bklhl":"伊hō͘ Lō͘-sū-tek、 Í-ko-liām chiah ê兄弟所o-ló。"}},{"book":"徒","chapter":16,"verse":3,"versions":{"unv":"保羅要帶他同去，只因那些地方的猶太人都知道他父親是希臘人，就給他行了割禮。","bklcl":"Pó-lô ài chit lâng kap i khì; ūi-tio̍h hiah-ê só͘-chāi ê Iû-thài lâng, chiū kā i kiâⁿ kat-lé; in-ūi in lóng chai i ê lāu-pē sī Hi-lī-nî lâng.","tghg":"保羅愛此人及伊去，為著許個所在的猶太人，就給伊行割禮，因為𪜶攏知伊的老父是希利尼人。","bklhl":"保羅ài chit人kap伊去；為tio̍h hiah-ê所在ê偤太人，就kā伊行割禮；因為in lóng知伊ê老父是希利尼人。"}},{"book":"徒","chapter":16,"verse":4,"versions":{"unv":"他們經過各城，把耶路撒冷使徒和長老所定的條規交給門徒遵守。","bklcl":"In keng-kè chiah-ê siâⁿ ê sî, chiong Iâ-lō͘-sat-léng sù-tô͘ tiúⁿ-ló só͘ tiāⁿ-tio̍h ê bēng-lēng thoân hō͘ in siú.","tghg":"𪜶經過諸個城的時，將耶路撒冷使徒、長老所定著的命令傳互𪜶守。","bklhl":"In經過chiah ê城ê時，將耶路撒冷使徒、長老所定tio̍h ê命令傳hō͘ in 守。"}},{"book":"徒","chapter":16,"verse":5,"versions":{"unv":"於是眾教會信心越發堅固，人數天天加增。","bklcl":"Tùi án-ni chiah-ê kàu-hōe sìn ná kian-kò͘, lâng-gia̍h ji̍t-ji̍t ke-thiⁿ.","tghg":"對按呢諸個教會信愈堅固，人額日日加添。","bklhl":"Tùi án-ni，chiah ê教會信ná堅固，人額日日加添。"}},{"book":"徒","chapter":16,"verse":6,"versions":{"unv":"聖靈既然禁止他們在亞細亞講道，他們就經過弗呂家、加拉太一帶地方。","bklcl":"In keng-kè Hut-lū-ka, Ka-lia̍p-thài ê tōe-hng, in-ūi Sèng Sîn bat kìm in thoân tō-lí tī A-se-a,","tghg":"𪜶經過弗呂家、加拉太的地方，因為聖神曾禁𪜶傳道理佇亞西亞。","bklhl":"In經過Hut-lū-ka、加拉太ê地方，因為聖神bat禁in傳道理tī亞西亞，"}},{"book":"徒","chapter":16,"verse":7,"versions":{"unv":"到了每西亞的邊界，他們想要往庇推尼去，耶穌的靈卻不許。","bklcl":"chiū kiâⁿ kàu Múi-se-a ê pian-kài, siūⁿ beh khì Pì-chhui-nî; Iâ-so͘ ê Sîn m̄ chún;","tghg":"就行到每西亞的邊界，想欲去庇推尼，耶穌的神呣准。","bklhl":"就行到Múi-se-a ê邊界，想beh去Pì-chhui-nî；耶穌ê神m̄准；"}},{"book":"徒","chapter":16,"verse":8,"versions":{"unv":"他們就越過每西亞，下到特羅亞去。","bklcl":"chiū tùi Múi-se-a keng-kè, lo̍h kàu Te̍k-lô-a.","tghg":"就對每西亞經過，落到特羅亞。","bklhl":"就tùi Múi-se-a經過，落到Te̍k-lô-a。"}},{"book":"徒","chapter":16,"verse":9,"versions":{"unv":"在夜間有異象現與保羅。有一個馬其頓人站著求他說：「請你過到馬其頓來幫助我們。」","bklcl":"Pó-lô mî-sî khòaⁿ-kìⁿ īⁿ-siōng; ū chi̍t ê Má-kî-tùn lâng khiā-teh kiû i kóng, Chhiáⁿ kè-lâi Má-kî-tùn pang-chān goán.","tghg":"保羅暝時看見異象。有一個馬其頓人徛啲求伊講：「請過來馬其頓幫助阮。」","bklhl":"保羅暝時看見異象；有一个馬其頓人khiā-teh求伊講，請過來馬其頓幫贊阮。"}},{"book":"徒","chapter":16,"verse":10,"versions":{"unv":"保羅既看見這異象，我們隨即想要往馬其頓去，以為　神召我們傳福音給那裡的人聽。","bklcl":"Pó-lô í-keng khòaⁿ-kìⁿ īⁿ-siōng, goán chiah-ê liâm-piⁿ ì-ài beh khì Má-kî-tùn, lia̍h-chòe sī Siōng-tè tiàu goán thoân hok-im hō͘ in.","tghg":"保羅已經看見異象，阮諸個連鞭意愛欲去馬其頓，掠做是上帝召阮傳福音互𪜶。","bklhl":"保羅已經看見異象，阮chiah ê liâm-piⁿ意愛beh去馬其頓，掠做是上帝召阮傳福音hō͘ in。"}},{"book":"徒","chapter":16,"verse":11,"versions":{"unv":"於是從特羅亞開船，一直行到撒摩特喇，第二天到了尼亞坡里。","bklcl":"Só͘-í tùi Te̍k-lô-a tah chûn, ti̍t-ti̍t kàu Sat-mô͘-te̍k-lat, keh ji̍t kàu Nî-a-pho-lī;","tghg":"所以對特羅亞搭船，直直到撒摩特喇，隔日到尼亞坡里。","bklhl":"所以tùi Te̍k-lô-a搭船，直直到Sat-mô͘-te̍k-lat，隔日到Nî-a-pho-lī；"}},{"book":"徒","chapter":16,"verse":12,"versions":{"unv":"從那裡來到腓立比，就是馬其頓這一方的頭一個城，也是羅馬的駐防城。我們在這城裡住了幾天。","bklcl":"tùi hia kàu Hui-li̍p-pí, chiū-sī Má-kî-tùn hit tè thâu chi̍t ê siâⁿ, iā sī Lô-má lâng hun-siat ê siâⁿ: goán tī chit ê siâⁿ tiàm kúi-nā ji̍t.","tghg":"對遐到腓立比，就是馬其頓彼地頭一個城，也是羅馬人分設的城。阮佇此個城踮幾若日。","bklhl":"tùi hia到腓立比，就是馬其頓hit-tè頭一个城，也是羅馬人分設ê城：阮tī chit ê城tiàm kúi-nā日。"}},{"book":"徒","chapter":16,"verse":13,"versions":{"unv":"當安息日，我們出城門，到了河邊，知道那裡有一個禱告的地方，我們就坐下對那聚會的婦女講道。","bklcl":"Tī an-hioh-ji̍t chhut siâⁿ-mn̂g gōa kàu hô-piⁿ, phah-sǹg tī hia ū kî-tó ê só͘-chāi; chiū chē-teh, kap só͘ chū-chi̍p ê hū-jîn-lâng tâm-lūn.","tghg":"佇安息日，出城門外，到河邊，拍算佇遐有祈禱的所在，就坐啲及所聚集的婦仁人談論。","bklhl":"Tī安歇日出城門外到河邊，phah算tī hia有祈禱ê所在；就坐teh，kap所聚集ê婦人人談論。"}},{"book":"徒","chapter":16,"verse":14,"versions":{"unv":"有一個賣紫色布疋的婦人，名叫呂底亞，是推雅推喇城的人，素來敬拜　神。她聽見了，主就開導她的心，叫她留心聽保羅所講的話。","bklcl":"Ū chi̍t-ê bōe chí-sek pò͘ ê hū-jîn-lâng, miâ Lū-tí-a, lâi thiaⁿ, i sī Chhui-ngá-chhui-lat siâⁿ ê lâng, pêng-sò͘ kèng-pài Siōng-tè; Chú khui i ê sim, hō͘ i choan ǹg Pó-lô só͘ kóng ê ōe.","tghg":"有一個賣紫色布的婦仁人，名呂底亞來聽，伊是推雅推喇城的人，平素敬拜上帝。主開伊的心，互伊專向保羅所講的話。","bklhl":"有一个賣紫色布ê婦人人，名Lū-tí-a，來聽，伊是Chhui-ngá-chhui-lat城ê人，平素敬拜上帝；主開伊ê心，hō͘伊專ǹg保羅所講ê話。"}},{"book":"徒","chapter":16,"verse":15,"versions":{"unv":"她和她一家既領了洗，便求我們說：「你們若以為我是真信主的（或譯：你們若以為我是忠心事主的），請到我家裡來住」；於是強留我們。","bklcl":"I kap i ê ke í-keng siū sóe-lé, chiū kiû goán, kóng, Nā lia̍h góa chòe chin-si̍t sìn Chú ê lâng, chhiáⁿ kàu góa ê ke tòa. Chiū kiông-kiông lâu goán.","tghg":"伊及伊的家已經受洗禮，就求阮講：「若掠我做真實信主的人，請到我的家住」；就強強留阮。","bklhl":"伊kap伊ê家已經受洗禮，就求阮，講，若掠我做真實信主ê人，請kah我ê家tòa。就強強留阮。"}},{"book":"徒","chapter":16,"verse":16,"versions":{"unv":"後來，我們往那禱告的地方去。有一個使女迎著面來，她被巫鬼所附，用法術，叫她主人們大得財利。","bklcl":"Āu-lâi goán khì kî-tó ê só͘-chāi, ū chi̍t ê lú-pī tú-tio̍h goán, i hō͘ pok-kòa ê sîn chiūⁿ sin; pêng-sò͘ ēng pok-kòa hō͘ hiah-ê chú-lâng tōa thàn chîⁿ.","tghg":"後來，阮去祈禱的所在。有一個女婢抵著(tú-tio̍h)阮，伊互卜卦的神上身，平素用卜卦互許個主人大趁錢。","bklhl":"後來阮去祈禱ê所在，有一个女婢tú-tio̍h阮，伊hō͘卜卦ê神上身；平素用卜卦hō͘ hiah-ê主人大thàn錢。"}},{"book":"徒","chapter":16,"verse":17,"versions":{"unv":"她跟隨保羅和我們，喊著說：「這些人是至高　神的僕人，對你們傳說救人的道。」","bklcl":"I tè Pó-lô kap goán, kiò kóng, Chiah-ê lâng chiū-sī chì-koâiⁿ Siōng-tè ê lô͘-po̍k, ēng chín-kiù ê lō͘ thoân hō͘ lín.","tghg":"伊隨保羅及阮，叫講：「諸個人就是至高上帝的奴僕，用拯救的路傳互恁。」","bklhl":"伊tè保羅kap阮，叫講，Chiah-ê人就是至koân上帝ê奴僕，用拯救ê路傳hō͘ lín。"}},{"book":"徒","chapter":16,"verse":18,"versions":{"unv":"她一連多日這樣喊叫，保羅就心中厭煩，轉身對那鬼說：「我奉耶穌基督的名，吩咐你從她身上出來！」那鬼當時就出來了。","bklcl":"I chōe-chōe ji̍t án-ni kiâⁿ. Pó-lô chin iàm-hūn, oa̍t-tńg-sin kā hit ê sîn kóng, Góa thok Iâ-so͘ Ki-tok ê miâ bēng-lēng lí tùi i chhut-khì. Sîn chek-sî chhut-khì.","tghg":"伊多多日按呢行，保羅真厭恨(iàm-hūn)，越轉身給彼個神講：「我託耶穌基督的名，命令你對伊出去！」神即時出去。","bklhl":"伊chōe-chōe日án-ni行。保羅真厭恨，oa̍t-tńg身kā hit ê神講，我託耶穌基督ê名，命令你對伊出去。神即時出去。"}},{"book":"徒","chapter":16,"verse":19,"versions":{"unv":"使女的主人們見得利的指望沒有了，便揪住保羅和西拉，拉他們到市上去見首領；","bklcl":"I hiah-ê chú-lâng khòaⁿ-kìⁿ thàn chîⁿ ê ǹg-bāng í-keng sit-lo̍h, chiū lia̍h Pó-lô, Se-lah, thoa in ji̍p koe-chhī, khì kìⁿ iú-si-koaⁿ, koh ké-sàng kàu chiūⁿ-si-koaⁿ kóng,","tghg":"伊許個主人看見趁錢的向望已經失落，就掠保羅、西拉，拖𪜶入街市去見有司官；閣解送到上司官講：","bklhl":"伊hiah-ê主人看見thàn錢ê ǹg望已經失落，就掠保羅、Se-lah，拖in入街市，去見有司官，koh解送到上司官講，"}},{"book":"徒","chapter":16,"verse":20,"versions":{"unv":"又帶到官長面前說：「這些人原是猶太人，竟騷擾我們的城，","bklcl":"Chiah-ê lâng sī Iû-thài lâng, tōa kiáu-jiáu lán ê siâⁿ,","tghg":"「諸個人是猶太人，大攪擾咱的城，","bklhl":"Chiah-ê人是偤太人，大攪擾咱ê城，"}},{"book":"徒","chapter":16,"verse":21,"versions":{"unv":"傳我們羅馬人所不可受不可行的規矩。」","bklcl":"thoân lán Lô-má lâng só͘ m̄ eng-kai siú, m̄ eng-kai kiâⁿ ê kui-lē.","tghg":"傳咱羅馬人所呣應該守呣應該行的規例。」","bklhl":"傳咱羅馬人所m̄應該守，m̄應該行ê規例。"}},{"book":"徒","chapter":16,"verse":22,"versions":{"unv":"眾人就一同起來攻擊他們。官長吩咐剝了他們的衣裳，用棍打；","bklcl":"Chèng lâng kui-kûn khí-lâi kong-kek in;  chiūⁿ-si-koaⁿ pak in ê saⁿ, bēng-lēng ēng kùn phah in.","tghg":"眾人歸群起來攻擊𪜶。上司官剝𪜶的衫，命令用棍拍𪜶；","bklhl":"眾人kui群起來攻擊in；上司官pak in ê衫，命令用棍phah in。"}},{"book":"徒","chapter":16,"verse":23,"versions":{"unv":"打了許多棍，便將他們下在監裡，囑咐禁卒嚴緊看守。","bklcl":"Phah chin chōe ē, chiū koaiⁿ in lo̍h kaⁿ, hoan-hù kò͘-kaⁿ ê giâm-kín kò͘-siú;","tghg":"拍真多下，就關𪜶落監，吩咐顧監的嚴謹顧守。","bklhl":"Phah真chōe下，就關in落監，吩咐顧監ê嚴謹顧守；"}},{"book":"徒","chapter":16,"verse":24,"versions":{"unv":"禁卒領了這樣的命，就把他們下在內監裡，兩腳上了木狗。","bklcl":"kò͘-kaⁿ ê siū chit hō bēng-lēng, chiū koaiⁿ in lo̍h lāi-têng kaⁿ, kông in ê kha tī chhâ-kông ni̍h.","tghg":"顧監的受此號命令，就關𪜶落內庭監，楗(kông)𪜶的腳佇柴楗裡。","bklhl":"顧監ê受chit號命令，就關in 落內重監，kông in ê 腳tī柴kông裡。"}},{"book":"徒","chapter":16,"verse":25,"versions":{"unv":"約在半夜，保羅和西拉禱告，唱詩讚美　神，眾囚犯也側耳而聽。","bklcl":"Nā-sī pòaⁿ-mî Pó-lô Se-lah kî-tó gîm si, o-ló Siōng-tè;","tghg":"若是半暝，保羅、西拉祈禱，吟詩謳咾上帝，關佇監裡的人也注意啲聽。","bklhl":"但是半暝保羅、Se-lah祈禱吟詩，o-ló上帝；"}},{"book":"徒","chapter":16,"verse":26,"versions":{"unv":"忽然，地大震動，甚至監牢的地基都搖動了，監門立刻全開，眾囚犯的鎖鍊也都鬆開了。","bklcl":"koaiⁿ tī kaⁿ-ni̍h ê lâng iā chù-ì teh thiaⁿ; hut-jiân tōe tōa tāng, tì-kàu kaⁿ ê tōe-ki lóng iô-tāng; chiah-ê mn̂g iā liâm-piⁿ lóng khui; chèng lâng ê hêng-kū it-chīn lak.","tghg":"忽然，地大動，致到監的地基攏搖動，諸個門也連鞭攏開，眾人的刑具一盡落。","bklhl":"關tī監裡ê人也注意teh聽；忽然地大動，致到監ê地基lóng搖動；chiah ê門也 liâm-piⁿ lóng開；眾人ê刑具一盡lak。"}},{"book":"徒","chapter":16,"verse":27,"versions":{"unv":"禁卒一醒，看見監門全開，以為囚犯已經逃走，就拔刀要自殺。","bklcl":"Kò͘-kaⁿ ê lâng chhíⁿ, khòaⁿ-kìⁿ kaⁿ-mn̂g khui, phah-sǹg kaⁿ-siû lóng í-keng tô-cháu, chiū pu̍ih to, beh ka-kī thâi.","tghg":"顧監的人醒，看見監門開，拍算監囚攏已經逃走，就拔刀欲家己刣。","bklhl":"顧監ê人醒，看見監門開，phah算監囚lóng已經逃走，就拔刀，beh家己刣。"}},{"book":"徒","chapter":16,"verse":28,"versions":{"unv":"保羅大聲呼叫說：「不要傷害自己！我們都在這裡。」","bklcl":"Nā-sī Pó-lô tōa siaⁿ kiò, kóng, Bo̍h-tit ka-kī siong-hāi; goán lóng tī chia.","tghg":"若是保羅大聲叫講：「莫得家己傷害！阮攏佇遮。」","bklhl":"但是保羅大聲叫，講，莫得家己傷害；阮lóng tī chia。"}},{"book":"徒","chapter":16,"verse":29,"versions":{"unv":"禁卒叫人拿燈來，就跳進去，戰戰兢兢地俯伏在保羅、西拉面前；","bklcl":"Kò͘-kaⁿ ê lâng kiò lâng kia̍h hé lâi, thiàu ji̍p khì, ngia̍uh-ngia̍uh-chhoah phak tī Pó-lô Se-lah ê bīn-chêng, chhōa in chhut-lâi, kóng,","tghg":"顧監的人叫人攑火來，跳入去，愕愕惙仆佇保羅、西拉的面前；","bklhl":"顧監ê人叫人kia̍h火來，跳入去，ngia̍uh-ngia̍uh-chhoah仆tī保羅、Se-lah ê面前，chhōa in出來，講，"}},{"book":"徒","chapter":16,"verse":30,"versions":{"unv":"又領他們出來，說：「二位先生，我當怎樣行才可以得救？」","bklcl":"Sian-siⁿ ah, góa tio̍h cháiⁿ-iūⁿ chòe, chiah ōe tit-tio̍h kiù?","tghg":"導𪜶出來，講：「先生啊，我著怎樣做才會得著救？」","bklhl":"先生ah，我tio̍h怎樣做，chiah會得tio̍h救？"}},{"book":"徒","chapter":16,"verse":31,"versions":{"unv":"他們說：「當信主耶穌，你和你一家都必得救。」","bklcl":"Ìn kóng, Tio̍h sìn Chú Iâ-so͘, lí chiū tit-tio̍h kiù, í-ki̍p lí ê ke.","tghg":"應講：「著信主耶穌，你就得著救以及你的家。」","bklhl":"應講，Tio̍h信主耶穌，你就得tio̍h救，以及你ê家。"}},{"book":"徒","chapter":16,"verse":32,"versions":{"unv":"他們就把主的道講給他和他全家的人聽。","bklcl":"Chiū ēng Chú ê tō-lí kóng hō͘ i kap i ke-lāi lóng-chóng ê lâng thiaⁿ.","tghg":"就用主的道理講互伊及伊家內攏總的人聽。","bklhl":"就用主ê 道理講hō͘伊kap伊家內lóng總ê人聽。"}},{"book":"徒","chapter":16,"verse":33,"versions":{"unv":"當夜，就在那時候，禁卒把他們帶去，洗他們的傷；他和屬乎他的人立時都受了洗。","bklcl":"Tī hit mî hit sî, kò͘-kaⁿ ê lâng chhōa in khì sóe in ê siong; i kap choân-ke ê lâng chek-sî lóng siū sóe-lé.","tghg":"佇彼暝，彼時，顧監的人導𪜶去，洗𪜶的傷；伊及全家的人即時攏受洗禮。","bklhl":"Tī hit暝 hit時，顧監ê人chhōa in 去洗in ê傷；伊kap全家ê人即時lóng受洗禮。"}},{"book":"徒","chapter":16,"verse":34,"versions":{"unv":"於是禁卒領他們上自己家裡去，給他們擺上飯。他和全家，因為信了　神，都很喜樂。","bklcl":"Chhōa in chiūⁿ i ê chhù, pī-pān hō͘ in chia̍h; í-keng sìn Siōng-tè, chiū kap thong-ke tōa hoaⁿ-hí.","tghg":"導𪜶上伊的厝，備辦互𪜶食。已經信上帝，就及通家大歡喜。","bklhl":"Chhōa in上伊ê厝，備辦hō͘ in食；已經信上帝，就kap thong家大歡喜。"}},{"book":"徒","chapter":16,"verse":35,"versions":{"unv":"到了天亮，官長打發差役來，說：「釋放那兩個人吧。」","bklcl":"Kàu thiⁿ kng, chiūⁿ-si-koaⁿ chhe gê-ia̍h lâi, kóng, Pàng hiah-ê lâng.","tghg":"到天光，上司官差衙役(gê-ia̍h)來，講：「放許個人。」","bklhl":"到天光，上司官差衙役來，講，放hiah-ê人。"}},{"book":"徒","chapter":16,"verse":36,"versions":{"unv":"禁卒就把這話告訴保羅說：「官長打發人來叫釋放你們，如今可以出監，平平安安地去吧。」","bklcl":"Kò͘-kaⁿ ê chiong chiah-ê ōe kā Pó-lô kóng, Chiūⁿ-si-koaⁿ chhe lâng lâi beh pàng lín; taⁿ thang chhut-lâi, an-jiân khì.","tghg":"顧監的將諸個話給保羅講：「上司官差人來欲放恁，今通出來，安然去。」","bklhl":"顧監ê將chiah ê話kā保羅講，上司官差人來beh放lín；taⁿ thang出來，安然去。"}},{"book":"徒","chapter":16,"verse":37,"versions":{"unv":"保羅卻說：「我們是羅馬人，並沒有定罪，他們就在眾人面前打了我們，又把我們下在監裡，現在要私下攆我們出去嗎？這是不行的。叫他們自己來領我們出去吧！」","bklcl":"Nā-sī Pó-lô kā hiah-ê lâng kóng, Goán sī Lô-má lâng, bē sím-mn̄g, chiū kong-hêng phah goán, koh koaiⁿ goán lo̍h kaⁿ; taⁿ beh àm-chīⁿ kóaⁿ goán chhut mah? tek-khak bōe chòe tit, tio̍h in chhin-sin lâi chhōa goán chhut.","tghg":"若是保羅給許個人講：「阮是羅馬人，未審問，就公刑拍阮，閣關阮落監，今欲暗靜趕阮出嗎？的確𣍐做得，著𪜶親身來導阮出！」","bklhl":"但是保羅kā hiah-ê人講，阮是羅馬人，bē審問，就公刑phah阮，koh關阮落監；taⁿ beh暗靜趕阮出mah？的確bōe做得，tio̍h in親身來chhōa阮出。"}},{"book":"徒","chapter":16,"verse":38,"versions":{"unv":"差役把這話回稟官長。官長聽見他們是羅馬人，就害怕了，","bklcl":"Gê-ia̍h chiong chiah-ê ōe hê-hok chiūⁿ-si-koaⁿ; chiūⁿ-si-koaⁿ thiaⁿ-kìⁿ in sī Lô-má lâng, chiū kiaⁿ.","tghg":"衙役將諸個話回覆上司官。上司官聽見𪜶是羅馬人，就驚，","bklhl":"衙役將chiah ê話回覆上司官；上司官聽見in是羅馬人，就驚。"}},{"book":"徒","chapter":16,"verse":39,"versions":{"unv":"於是來勸他們，領他們出來，請他們離開那城。","bklcl":"Chiah lâi khó͘-khǹg in; chhōa in chhut, chhiáⁿ in lī-khui hit ê siâⁿ.","tghg":"才來苦勸𪜶，導𪜶出，請𪜶離開彼個城。","bklhl":"Chiah來苦勸in；chhōa in出，請in離開hit ê城。"}},{"book":"徒","chapter":16,"verse":40,"versions":{"unv":"二人出了監，往呂底亞家裡去，見了弟兄們，勸慰他們一番，就走了。","bklcl":"In chhut kaⁿ, ji̍p Lū-tí-a ê chhù; í-keng kìⁿ-tio̍h chiah-ê hiaⁿ-tī, chiū khó͘-khǹg in, chiah lī-khui hia.","tghg":"𪜶出監，入呂底亞的厝，已經見著諸個兄弟，就苦勸𪜶，才離開遐。","bklhl":"In出監，入Lū-tí-a ê厝；已經見tio̍h chiah ê兄弟，就苦勸in，chiah離開hia。"}}]