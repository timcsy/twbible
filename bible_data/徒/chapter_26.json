[{"book":"徒","chapter":26,"verse":1,"versions":{"unv":"亞基帕對保羅說：「准你為自己辯明。」於是保羅伸手分訴，說：","bklcl":"A-ki-phàⁿ tùi Pó-lô kóng, Chún lí ka-kī pâi-lia̍t. Pó-lô chiū kia̍h-khí chhiú hun-sò͘ kóng:","tghg":"亞基帕對保羅講：「准你家己排列。」保羅就攑起手分訴，講：","bklhl":"A-ki-phàⁿ對保羅講，准你家己排列。保羅就kia̍h-起手分訴講："}},{"book":"徒","chapter":26,"verse":2,"versions":{"unv":"「亞基帕王啊，猶太人所告我的一切事，今日得在你面前分訴，實為萬幸；","bklcl":"A-ki-phàⁿ ông ah, góa hō͘ Iû-thài lâng só͘ kò ê, kin-á-ji̍t beh lóng hun-sò͘ tī lí ê bīn-chêng, sī chin kai-chài:","tghg":"「亞基帕王啊，我互猶太人所告的，今仔日欲攏分訴佇你的面前，是真該哉(kai-chài)；","bklhl":"A-ki-phàⁿ王 ah，我hō͘偤太人所告ê，今á日beh lóng分訴tī你ê面前，是真佳哉："}},{"book":"徒","chapter":26,"verse":3,"versions":{"unv":"更可幸的，是你熟悉猶太人的規矩和他們的辯論；所以求你耐心聽我。","bklcl":"koh khah kai-chài ê, sī in-ūi Iû-thài lâng ê kui-lē kap in ê piān-lūn, lí lóng chai; só͘-í kiû lí khoan-iông thiaⁿ góa.","tghg":"閣卡該哉的，是因為猶太人的規例及𪜶的辯論你攏知；所以求你寬容聽我。","bklhl":"koh khah佳哉ê，是因為偤太人ê規例kap in ê辯論，你lóng知；所以求你寬容聽我。"}},{"book":"徒","chapter":26,"verse":4,"versions":{"unv":"我從起初在本國的民中，並在耶路撒冷，自幼為人如何，猶太人都知道。","bklcl":"Góa tùi khí-thâu tī góa ê peh-sìⁿ ê tiong-kan, kap tī Iâ-lō͘-sat-léng, tùi siàu-liân chòe-lâng cháiⁿ-iūⁿ,  Iû-thài lâng lóng chai.","tghg":"我對起頭佇我的百姓的中間，及佇耶路撒冷，對少年做人怎樣，猶太人攏知。","bklhl":"我tùi起頭tī我ê百姓ê中間，kap tī耶路撒冷，tùi少年做人怎樣，偤太人lóng知。"}},{"book":"徒","chapter":26,"verse":5,"versions":{"unv":"他們若肯作見證就曉得，我從起初是按著我們教中最嚴緊的教門作了法利賽人。","bklcl":"In tùi khí-thâu bat góa, siat-sú khéng chòe kan-chèng, chiū chai góa chiàu lán kàu-tiong ke̍k giâm ê phài, chòe Hoat-lī-sài lâng.","tghg":"𪜶對起頭識我設使肯做干證，就知我照咱教中極嚴的派做法利賽人。","bklhl":"In tùi起頭bat我，設使肯做干證，就知我照咱教中極嚴ê派，做法利賽人。"}},{"book":"徒","chapter":26,"verse":6,"versions":{"unv":"現在我站在這裡受審，是因為指望　神向我們祖宗所應許的；","bklcl":"Hiān-chāi góa khiā tī chia lâi siū sím-phòaⁿ, chiū-sī in-ūi ǹg-bāng Siōng-tè tùi lán ê lia̍t-chó͘ só͘ èng-ún ê;","tghg":"現在我徛佇遮來受審判，就是因為向望上帝對咱的列祖所應允的；","bklhl":"現在我khiā tī chia來受審判，就是因為ǹg望上帝對咱ê列祖所應允ê；"}},{"book":"徒","chapter":26,"verse":7,"versions":{"unv":"這應許，我們十二個支派，晝夜切切地事奉　神，都指望得著。王啊，我被猶太人控告，就是因這指望。","bklcl":"lán cha̍p-jī chi-phài, ji̍t-mî un-khûn ho̍k-sāi, ia̍h sī ǹg-bāng kàu tī chit-ê. Ông ah, góa ūi-tio̍h chit ê ǹg-bāng, chiah hō͘ Iû-thài lâng kò.","tghg":"咱十二支派，日暝殷勤服事，亦是向望到佇此個。王啊，我為著此個向望，才互猶太人告。","bklhl":"咱十二支派，日暝慇勤服事，亦是ǹg望到tī chit ê。王 ah，我為tio̍h chit ê ǹg望，chiah hō͘偤太人告。"}},{"book":"徒","chapter":26,"verse":8,"versions":{"unv":"　神叫死人復活，你們為甚麼看作不可信的呢？","bklcl":"Siōng-tè nā hō͘ sí-lâng koh-oa̍h, lín cháiⁿ-iūⁿ lia̍h chòe bōe sìn tit ah?","tghg":"上帝若互死人復活，恁怎樣掠做𣍐信得啊？","bklhl":"上帝若hō͘死人koh活，lín怎樣掠做bōe信得ah？"}},{"book":"徒","chapter":26,"verse":9,"versions":{"unv":"從前我自己以為應當多方攻擊拿撒勒人耶穌的名，","bklcl":"Chêng góa ka-kī phah-sǹg tio̍h ēng chōe-chōe hāng lâi kong-kek Ná-sat-le̍k Iâ-so͘ ê miâ.","tghg":"前我家己拍算著用多多項來攻擊拿撒勒耶穌的名，","bklhl":"前我家己phah算tio̍h用chōe-chōe項來攻擊拿撒勒耶穌ê名。"}},{"book":"徒","chapter":26,"verse":10,"versions":{"unv":"我在耶路撒冷也曾這樣行了。既從祭司長得了權柄，我就把許多聖徒囚在監裡。他們被殺，我也出名定案。","bklcl":"Tī Iâ-lō͘-sat-léng kó-jiân bat án-ni kiâⁿ; í-keng siū-tio̍h chiah-ê chè-si-thâu ê koân, chiong chōe-chōe sèng-tô͘ koaiⁿ tī kaⁿ-ni̍h; in siū thâi-sí, góa ia̍h gí ū hūn.","tghg":"佇耶路撒冷果然曾按呢行。已經受著諸個祭司頭的權，將多多聖徒關佇監裡。𪜶受刣死，我亦擬(gí)有份。","bklhl":"Tī耶路撒冷果然bat án-ni行；已經受tio̍h chiah ê祭司頭ê權，將chōe-chōe聖徒關tī監裡；in受刣死，我亦擬有份。"}},{"book":"徒","chapter":26,"verse":11,"versions":{"unv":"在各會堂，我屢次用刑強逼他們說褻瀆的話，又分外惱恨他們，甚至追逼他們，直到外邦的城邑。」","bklcl":"Koh tī ta̍k ê hōe-tn̂g góa ta̍uh-ta̍uh hêng-hoa̍t in, kiông-pek in kóng pòng-to̍k ê ōe; kong-kek in ná hiông, kàu gōa-ūi ê siâⁿ ia̍h khún-tio̍k in.","tghg":"閣佇逐個會堂，我沓沓(ta̍uh-ta̍uh)刑罰𪜶強迫𪜶講謗瀆的話，攻擊𪜶愈雄，到外位的城亦窘逐𪜶。」","bklhl":"Koh tī ta̍k-ê會堂，我ta̍uh-ta̍uh刑罰in，強迫in講謗瀆ê話；攻擊in ná hiông，到外位ê城亦khún-tio̍k in。"}},{"book":"徒","chapter":26,"verse":12,"versions":{"unv":"「那時，我領了祭司長的權柄和命令，往大馬士革去。","bklcl":"Hit tia̍p góa khì Tāi-má-sek ê sî, ū tit-tio̍h chiah-ê chè-si-thâu ê koân kap bēng-lēng.","tghg":"「彼霎(tia̍p)，我去大馬色的時，有得著諸個祭司頭的權及命令。","bklhl":"Hit-tia̍p我去大馬色ê時，有得tio̍h chiah ê祭司頭ê權kap命令。"}},{"book":"徒","chapter":26,"verse":13,"versions":{"unv":"王啊，我在路上，晌午的時候，看見從天發光，比日頭還亮，四面照著我並與我同行的人。","bklcl":"Ông ah, góa tī lō͘-chiūⁿ, ji̍t tiong-tàu ê sî, khòaⁿ-kìⁿ tùi thiⁿ ū kng, iâⁿ-kè ji̍t ê chhàn-lān, ûi-lûi chiò góa kap tâng kiâⁿ ê lâng.","tghg":"王啊，我佇路上，日中晝的時，看見對天有光，贏過日的燦爛，圍纍(ûi-lûi)照我及同行的人。","bklhl":"王 ah，我tī路上，日中晝ê時，看見tùi天有光，贏過日ê燦爛，圍纍照我kap同行ê人。"}},{"book":"徒","chapter":26,"verse":14,"versions":{"unv":"我們都仆倒在地，我就聽見有聲音用希伯來話向我說：『掃羅！掃羅！為甚麼逼迫我？你用腳踢刺是難的！』","bklcl":"Goán lóng tó tī tōe-ni̍h, góa thiaⁿ-kìⁿ ū siaⁿ ēng Hi-pek-lâi ê khiuⁿ-kháu tùi góa kóng, Sò-lô, Sò-lô, lí siáⁿ-sū khún-tio̍k góa? lí ēng kha that chhì sī kan-khó͘.","tghg":"阮攏倒佇地裡，我聽見有聲用希伯來的腔口對我講：『掃羅！掃羅！你啥事窘逐我？你用腳踢莿(chhì)是艱苦！』","bklhl":"阮lóng倒tī地裡，我聽見有聲用希伯來ê腔口對我講，掃羅，掃羅，你啥事khún-tio̍k我？你用腳踢刺是艱苦。"}},{"book":"徒","chapter":26,"verse":15,"versions":{"unv":"我說：『主啊，你是誰？』主說：『我就是你所逼迫的耶穌。","bklcl":"Góa kóng, Chú ah, lí sī chī-chūi? Chú kóng, Góa chiū-sī lí só͘ khún-tio̍k ê Iâ-so͘.","tghg":"我講：『主啊，你是是誰？』主講：『我就是你所窘逐的耶穌。","bklhl":"我講，主ah，你是是誰？主講，我就是你所khún-tio̍k ê耶穌。"}},{"book":"徒","chapter":26,"verse":16,"versions":{"unv":"你起來站著，我特意向你顯現，要派你作執事，作見證，將你所看見的事和我將要指示你的事證明出來。","bklcl":"Chóng-sī lí tio̍h khí-lâi khiā; in-ūi góa tiâu-tî tùi lí chhut-hiān, beh siat-li̍p lí chòe chhe-ēng, chòe kan-chèng ê, tī lí só͘ khòaⁿ-kìⁿ góa kap góa só͘ beh chhut-hiān hō͘ lí khòaⁿ ê sū;","tghg":"總是你著起來徛，因為我刁持(tiâu-tî)對你出現，欲設立你做差用，做干證的，佇你所看見我及我所欲出現互你看的事。","bklhl":"總是你tio̍h起來khiā；因為我tiâu-tî對你出現，beh設立你做差用，做干證ê，tī你所看見我kap我所beh出現hō͘你看ê事；"}},{"book":"徒","chapter":26,"verse":17,"versions":{"unv":"我也要救你脫離百姓和外邦人的手。","bklcl":"kiù lí chhut chit ê peh-sìⁿ kap gōa-pang lâng ê chhiú, chiū-sī hiān-kim chhe lí chiū-kūn in ê;","tghg":"救你出此個百姓及外邦人的手，就是現今差你就近𪜶的。","bklhl":"救你出chit ê百姓kap外邦人ê手，就是現今差你就近in ê；"}},{"book":"徒","chapter":26,"verse":18,"versions":{"unv":"我差你到他們那裡去，要叫他們的眼睛得開，從黑暗中歸向光明，從撒但權下歸向　神；又因信我，得蒙赦罪，和一切成聖的人同得基業。』」","bklcl":"lâi khui in ê ba̍k-chiu, hō͘ in tùi àm oa̍t-tńg kàu tī kng; lī-khui Sat-tàn ê koân-sè lâi kui-ǹg Siōng-tè, tùi sìn góa lâi tit-tio̍h sià-chōe, koh tit-tio̍h ki-gia̍p tī chiâⁿ-sèng ê ê tiong-kan.","tghg":"來開𪜶的目睭，互𪜶對暗越轉(oa̍t-tńg)到佇光，離開撒但的權勢來歸向上帝；對信我來得著赦罪，閣得著基業佇成聖者的中間。』」","bklhl":"來開in ê目睭，hō͘ in tùi暗oa̍t-tńg到tī光；離開撒旦ê權勢來歸ǹg上帝，tùi信我來得tio̍h赦罪，koh得tio̍h基業 tī成聖ê ê中間。"}},{"book":"徒","chapter":26,"verse":19,"versions":{"unv":"「亞基帕王啊，我故此沒有違背那從天上來的異象；","bklcl":"A-ki-phàⁿ ông ah, só͘-í góa bô ûi-ke̍h tùi thiⁿ só͘ hián-hiān ê:","tghg":"「亞基帕王啊，所以我無違逆(ûi-ke̍h)對天所顯現的；","bklhl":"A-ki-phàⁿ王 ah，所以我無違逆tùi天所顯現ê："}},{"book":"徒","chapter":26,"verse":20,"versions":{"unv":"先在大馬士革，後在耶路撒冷和猶太全地，以及外邦，勸勉他們應當悔改歸向　神，行事與悔改的心相稱。","bklcl":"chiū tāi-seng tī Tāi-má-sek, āu-lâi tī Iâ-lō͘-sat-léng, kap Iû-thài ê choân tōe, í-ki̍p gōa-pang, khǹg lâng tio̍h hoán-hóe lâi kui-ǹg Siōng-tè, kiâⁿ tāi-chì kap hoán-hóe saⁿ-ha̍p.","tghg":"就代先佇大馬色，後來佇耶路撒冷及猶太的全地，以及外邦，勸人著反悔來歸向上帝，行代誌及反悔相合(saⁿ-ha̍p)。","bklhl":"就事先tī大馬色，後來tī耶路撒冷，kap偤太ê全地，以及外邦，勸人tio̍h反悔來歸ǹg上帝，行tāi-chì kap反悔相合。"}},{"book":"徒","chapter":26,"verse":21,"versions":{"unv":"因此，猶太人在殿裡拿住我，想要殺我。","bklcl":"In-ūi án-ni, Iû-thài lâng tī tiān-ni̍h lia̍h góa beh thâi góa.","tghg":"因為按呢，猶太人佇殿裡掠我，欲刣我。","bklhl":"因為án-ni，偤太人tī殿裡掠我beh 刣我。"}},{"book":"徒","chapter":26,"verse":22,"versions":{"unv":"然而我蒙　神的幫助，直到今日還站得住，對著尊貴、卑賤、老幼作見證；所講的並不外乎眾先知和摩西所說將來必成的事，","bklcl":"Nā-sī góa tit-tio̍h Siōng-tè ê pì-iū, kàu kin-á-ji̍t iáu tī-teh, tùi tōa kàu sòe chòe kan-chèng; só͘ kóng ê bô m̄ sī chiah-ê sian-ti kap Mô͘-se só͘ kóng beh kàu ê sū;","tghg":"若是我得著上帝的庇佑，到今仔日猶佇啲，對大到細做干證；所講的無呣是諸個先知及摩西所講欲到的事，","bklhl":"但是我得tio̍h上帝ê庇佑，到今á日iáu tī-teh，tùi大到細做干證；所講ê無m̄是chiah ê先知kap摩西所講beh到ê事；"}},{"book":"徒","chapter":26,"verse":23,"versions":{"unv":"就是基督必須受害，並且因從死裡復活，要首先把光明的道傳給百姓和外邦人。」","bklcl":"chiū-sī Ki-tok cháiⁿ-iūⁿ tio̍h siū khó͘, koh cháiⁿ-iūⁿ chòe thâu ēng sí-lâng koh-oa̍h ê sū, lâi thoân-pò kng-bêng hō͘ chit ê peh-sìⁿ kap gōa-pang.","tghg":"就是基督怎樣著受苦，閣怎樣做頭用死人復活的事，來傳報光明互此個百姓及外邦。」","bklhl":"就是基督怎樣tio̍h受苦，koh怎樣做頭用死人koh活ê事，來傳報光明hō͘ chit ê百姓kap外邦。"}},{"book":"徒","chapter":26,"verse":24,"versions":{"unv":"保羅這樣分訴，非斯都大聲說：「保羅，你癲狂了吧。你的學問太大，反叫你癲狂了！」","bklcl":"Pó-lô án-ni hun-sò͘, Hui-sū-to͘ tōa siaⁿ kóng, Pó-lô, lí teh kông lah; lí ê chōe-chōe ha̍k-būn hō͘ lí pìⁿ chòe kông.","tghg":"保羅按呢分訴，非斯都大聲講：「保羅，你啲狂(kông)啦。你的多多學問互你變做狂！」","bklhl":"保羅án-ni分訴，Hui-sū-to͘大聲講，保羅，你teh狂lah；你ê chōe-chōe學問hō͘你變做狂。"}},{"book":"徒","chapter":26,"verse":25,"versions":{"unv":"保羅說：「非斯都大人，我不是癲狂，我說的乃是真實明白話。","bklcl":"Pó-lô kóng, Hui-sū-to͘ tāi-jîn, góa m̄ sī kông; góa sī kóng chin-si̍t toan-chiàⁿ ê ōe.","tghg":"保羅講：「非斯都大人，我呣是狂，我是講真實端正的話。","bklhl":"保羅講，Hui-sū-to͘大人，我m̄是狂；我是講真實端正ê話。"}},{"book":"徒","chapter":26,"verse":26,"versions":{"unv":"王也曉得這些事，所以我向王放膽直言，我深信這些事沒有一件向王隱藏的，因都不是在背地裡做的。","bklcl":"In-ūi ông chai chiah-ê sū, góa ia̍h hó-táⁿ tùi i kóng; sī chiah-ê sū, góa chhim-sìn bô chi̍t hāng ún-ba̍t tī ông; in-ūi che m̄ sī kiâⁿ tī phian-phiah-ê só͘-chāi.","tghg":"因為王知諸個事，我亦好膽對伊講，是諸個事我深信無一項隱密佇王，因為這呣是行佇偏僻的所在。","bklhl":"因為王知chiah ê事，我亦好膽對伊講；是chiah ê事，我深信無一項隱密tī王；因為這m̄是行tī偏僻ê所在。"}},{"book":"徒","chapter":26,"verse":27,"versions":{"unv":"亞基帕王啊，你信先知嗎？我知道你是信的。」","bklcl":"A-ki-phàⁿ ông ah, lí sìn chiah-ê sian-ti mah? góa chai lí sìn.","tghg":"亞基帕王啊，你信諸個先知嗎？我知你信。」","bklhl":"A-ki-phàⁿ王 ah，你信chiah ê先知mah？我知你信。"}},{"book":"徒","chapter":26,"verse":28,"versions":{"unv":"亞基帕對保羅說：「你想少微一勸，便叫我作基督徒啊（或譯：你這樣勸我，幾乎叫我作基督徒了）！」","bklcl":"A-ki-phàⁿ tùi Pó-lô kóng, Lí siūⁿ ēng sió-khóa khó͘-khǹg, beh hō͘ góa chòe Ki-tok-tô͘ ah.","tghg":"亞基帕對保羅講：「你想用小可(sió-khóa)苦勸，欲互我做基督徒啊！」","bklhl":"A-ki-phàⁿ對保羅講，你想用小khóa苦勸，beh hō͘我做基督徒ah。"}},{"book":"徒","chapter":26,"verse":29,"versions":{"unv":"保羅說：「無論是少勸是多勸，我向　神所求的，不但你一個人，就是今天一切聽我的，都要像我一樣，只是不要像我有這些鎖鍊。」","bklcl":"Pó-lô kóng, Góa kiû Siōng-tè, bô lūn ēng sió-khóa á-sī tōa, m̄ nā hō͘ lí, ia̍h hō͘ kin-á-ji̍t kìⁿ-nā thiaⁿ góa kóng ê, lóng kap góa chi̍t iūⁿ, to̍k-to̍k bô chiah-ê só-liān.","tghg":"保羅講：「我求上帝，無論用小可抑是大，呣若互你，亦互今仔日見若聽我講的，攏及我一樣，獨獨無諸個鎖鍊。」","bklhl":"保羅講，我求上帝，無論用小khóa，á是大，m̄-nā hō͘你，亦hō͘今á日見若聽我講ê，lóng kap我一樣，獨獨無chiah ê鎖鏈。"}},{"book":"徒","chapter":26,"verse":30,"versions":{"unv":"於是，王和巡撫並百尼基與同坐的人都起來，","bklcl":"Ông kap chóng-tok kap Pek-nî-ki, í-ki̍p tâng chē ê lâng lóng khí-lâi:","tghg":"王及總督及百尼基以及同坐的人攏起來，","bklhl":"王kap總督kap Pek-nî-ki，以及同坐ê人lóng起來："}},{"book":"徒","chapter":26,"verse":31,"versions":{"unv":"退到裡面，彼此談論說：「這人並沒有犯甚麼該死該綁的罪。」","bklcl":"thè-khì saⁿ-kap tâm-lūn kóng, Chit lâng só͘ chòe bô eng-kai sí eng-kai pa̍k ê sū.","tghg":"退去相及談論，講：「此人所做無應該死應該縛的事。」","bklhl":"退去saⁿ-kap談論講，Chit人所做無應該死應該縛ê事。"}},{"book":"徒","chapter":26,"verse":32,"versions":{"unv":"亞基帕又對非斯都說：「這人若沒有上告於該撒，就可以釋放了。」","bklcl":"A-ki-phàⁿ kā Hui-sū-to͘ kóng, Chit lâng nā bē ū tùi Kai-sat kò gū-chn̄g, chiū thang pàng i.","tghg":"亞基帕給非斯都講：「此人若未有對該撒告御狀，就通放伊。」","bklhl":"A-ki-phàⁿ kā Hui-sū-to͘講，Chit人若未有對該撒告御狀，就thang放伊。"}}]