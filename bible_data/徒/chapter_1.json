[{"book":"徒","chapter":1,"verse":1,"versions":{"unv":"提阿非羅啊，我已經作了前書，論到耶穌開頭一切所行所教訓的，","bklcl":"Thê-o-hui-lô ah, góa í-keng chiong Iâ-so͘ tùi khí-thâu só͘ kiâⁿ só͘ kà-sī ê,","tghg":"提阿非羅啊，我已經將耶穌對起頭所行所教示的，","bklhl":"Thê-o-hui-lô ah，我已經將耶穌tùi起頭所行所教示ê，"}},{"book":"徒","chapter":1,"verse":2,"versions":{"unv":"直到他藉著聖靈吩咐所揀選的使徒，以後被接上升的日子為止。","bklcl":"ti̍t-kàu I thok-tiōng Sèng Sîn bēng-lēng só͘ kéng ê sù-tô͘ liáu-āu siū chih-chiap chiūⁿ thiⁿ ê ji̍t, ta̍k hāng kì-chài tī chêng ê chheh.","tghg":"直到伊託仗聖神命令所揀的使徒了後，受至接(chih-chiap)上天的日，逐項記載佇前的冊。","bklhl":"直到伊託重聖神命令所揀ê使徒了後受chih接上天ê日，ta̍k項記載tī前ê冊。"}},{"book":"徒","chapter":1,"verse":3,"versions":{"unv":"他受害之後，用許多的憑據將自己活活地顯給使徒看，四十天之久向他們顯現，講說　神國的事。","bklcl":"I siū hāi liáu-āu, bat ēng chōe-chōe pîn-kù, tī sì-cha̍p ji̍t ê tiong-kan, chhut-hiān hō͘ sù-tô͘ khòaⁿ-kìⁿ, lâi hián-bêng I ka-kī sī oa̍h, sòa káng-lūn Siōng-tè kok ê sū.","tghg":"伊受害了後，曾用多多憑據，佇四十日的中間，出現互使徒看見，來顯明伊家己是活，續講論(káng-lūn)上帝國的事。","bklhl":"伊受害了後，bat用chōe-chōe憑據，tī四十日ê中間，出現hō͘使徒看見，來顯明伊家己是活，續講論上帝國ê事。"}},{"book":"徒","chapter":1,"verse":4,"versions":{"unv":"耶穌和他們聚集的時候，囑咐他們說：「不要離開耶路撒冷，要等候父所應許的，就是你們聽見我說過的。","bklcl":"I kap in chū-chi̍p ê sî, bēng-lēng in, kóng, M̄-thang lī-khui Iâ-lō͘-sat-léng, tio̍h thèng-hāu Pē só͘ èng-ún ê, chiū-sī lín bat tùi góa thiaⁿ-kìⁿ ê;","tghg":"伊及𪜶聚集的時，命令𪜶，講：「呣通離開耶路撒冷，著聽候父所應允的，就是恁曾對我聽見的。","bklhl":"伊kap in聚集ê時，命令in，講，M̄-thang離開耶路撒冷，tio̍h thèng候父所應允ê，就是lín bat tùi我聽見ê；"}},{"book":"徒","chapter":1,"verse":5,"versions":{"unv":"約翰是用水施洗，但不多幾日，你們要受聖靈的洗。」","bklcl":"in-ūi Iok-hān ēng chúi kiâⁿ sóe-lé; to̍k-to̍k lín, koh bô kúi ji̍t, beh tī Sèng Sîn siū sóe.","tghg":"因為約翰用水行洗禮，獨獨恁閣無幾日，欲佇聖神受洗。」","bklhl":"因為約翰用水行洗禮；獨獨lín，koh無幾日，beh tī聖神受洗。"}},{"book":"徒","chapter":1,"verse":6,"versions":{"unv":"他們聚集的時候，問耶穌說：「主啊，你復興以色列國就在這時候嗎？」","bklcl":"Án-ni in chū-chi̍p ê sî, mn̄g I, kóng, Chú ah, lí tī chit sî beh chiong kok ho̍k-tò hō͘ Í-sek-lia̍t mah?","tghg":"按呢𪜶聚集的時，問伊講：「主啊，你佇此時欲將國復倒互以色列嗎？」","bklhl":"Án-ni in聚集ê時，問伊，講，主ah，你tī chit時beh將國復到hō͘以色列mah？"}},{"book":"徒","chapter":1,"verse":7,"versions":{"unv":"耶穌對他們說：「父憑著自己的權柄所定的時候、日期，不是你們可以知道的。","bklcl":"I chiū kā in kóng, Pē só͘ hē tī I ka-kī koân-lāi ê sî kap kî m̄ sī lín só͘ thang chai.","tghg":"伊就給𪜶講：「父所下佇伊家己權內的時及期，呣是恁所通知。","bklhl":"伊就kā in講，父所hē tī伊家己權內ê時kap期m̄是lín所thang知。"}},{"book":"徒","chapter":1,"verse":8,"versions":{"unv":"但聖靈降臨在你們身上，你們就必得著能力，並要在耶路撒冷、猶太全地，和撒馬利亞，直到地極，作我的見證。」","bklcl":"To̍k-to̍k Sèng Sîn lîm-kàu lín ê sî, lín beh tit-tio̍h châi-lêng; koh tī Iâ-lō͘-sat-léng, piàn Iû-thài, kap Sat-má-lī-a, ti̍t-kàu tōe ke̍k, beh chòe góa ê kan-chèng.","tghg":"獨獨聖神臨到恁的時，恁欲得著才能，閣佇耶路撒冷、遍猶太，及撒瑪利亞，直到地極，欲做我的干證。」","bklhl":"獨獨聖神臨到lín ê時，lín beh得tio̍h才能；koh tī耶路撒冷，遍偤太，kap撒馬利亞，直到地極，beh做我ê干證。"}},{"book":"徒","chapter":1,"verse":9,"versions":{"unv":"說了這話，他們正看的時候，他就被取上升，有一朵雲彩把他接去，便看不見他了。","bklcl":"Chiah-ê ōe kóng liáu, in teh khòaⁿ ê sî, Iâ-so͘ siū kú-khí chiūⁿ thiⁿ; ū hûn chih-chiap I, in chiū khòaⁿ bōe kìⁿ.","tghg":"諸個話講了，𪜶啲看的時，耶穌受舉起上天，有雲至接伊，𪜶就看𣍐見。","bklhl":"Chiah-ê話講了，in teh看ê時，耶穌受舉起上天；有雲chih接伊，in就看bōe見。"}},{"book":"徒","chapter":1,"verse":10,"versions":{"unv":"當他往上去，他們定睛望天的時候，忽然有兩個人身穿白衣，站在旁邊，說：","bklcl":"I khì ê sî, in ǹg thiⁿ chù-ba̍k khòaⁿ, hut-jiân ū nn̄g lâng chhēng pe̍h saⁿ, khiā tī sin-piⁿ;","tghg":"伊去的時，𪜶向天注目看，忽然有二人穿白衫，徛佇身邊，","bklhl":"伊去ê時，in ǹg天注目看，忽然有兩人穿白衫，khiā tī身邊；"}},{"book":"徒","chapter":1,"verse":11,"versions":{"unv":"「加利利人哪，你們為甚麼站著望天呢？這離開你們被接升天的耶穌，你們見他怎樣往天上去，他還要怎樣來。」","bklcl":"kóng, Ka-lī-lī lâng ah, siáⁿ-sū khiā-teh khòaⁿ thiⁿ? Chit ê Iâ-so͘ lī-pia̍t lín siū chih-chiap chiūⁿ thiⁿ, lín khòaⁿ I án-ni chiūⁿ thiⁿ, I ia̍h beh chiàu án-ni lâi.","tghg":"講：「加利利人啊，啥事徛啲看天？此個耶穌離別恁受至接上天，恁看伊按呢上天，伊亦欲照按呢來。」","bklhl":"講，加利利人ah，啥事khiā-teh看天？Chit ê耶穌離別lín受chih接上天，lín看伊án-ni上天，伊亦beh照án-ni來。"}},{"book":"徒","chapter":1,"verse":12,"versions":{"unv":"有一座山，名叫橄欖山，離耶路撒冷不遠，約有安息日可走的路程。當下，門徒從那裡回耶路撒冷去，","bklcl":"Hit sî in tùi hit ê miâ kiò Kaⁿ-ná ê soaⁿ tò-khì Iâ-lō͘-sat-léng, chit ê soaⁿ kūn Iâ-lō͘-sat-léng, saⁿ lī-khui ū an-hioh-ji̍t ê lō͘-chām.","tghg":"彼時𪜶對彼個名叫橄欖的山，倒去耶路撒冷，此個山近耶路撒冷，相離開有安息日的路站。","bklhl":"Hit時in tùi hit ê名叫橄欖ê山tò去耶路撒冷，chit ê山近耶路撒冷，相離開有安歇日ê路站。"}},{"book":"徒","chapter":1,"verse":13,"versions":{"unv":"進了城，就上了所住的一間樓房；在那裡有彼得、約翰、雅各、安得烈、腓力、多馬、巴多羅買、馬太、亞勒腓的兒子雅各、奮銳黨的西門，和雅各的兒子（或譯：兄弟）猶大。","bklcl":"Í-keng ji̍p, chiū chiūⁿ in só͘ tòa ê lâu-téng; ū Pí-tek, Iok-hān, Ngá-kok, An-tek-lia̍t, Hui-le̍k kap To-má, Pa-to-lô-mái kap Má-thài, A-le̍k-hui ê kiáⁿ Ngá-kok kap Se-lô-tí ê Se-bûn, kap Ngá-kok ê kiáⁿ Iû-tāi.","tghg":"已經入，就上𪜶所住的樓頂；有彼得、約翰、雅各、安得烈、腓力、及多馬、巴多羅買、及馬太、亞勒腓的子雅各，及西羅底的西門，及雅各的子猶大。","bklhl":"已經入，就上in所tòa ê樓頂；有彼得、約翰、雅各、安得烈、腓力kap多馬，Pa-to-lô-mái kap馬太，A-le̍k-hui ê kiáⁿ雅各kap Se-lô-tí ê西門，kap雅各ê kiáⁿ偤大。"}},{"book":"徒","chapter":1,"verse":14,"versions":{"unv":"這些人同著幾個婦人和耶穌的母親馬利亞，並耶穌的弟兄，都同心合意地恆切禱告。","bklcl":"Chiah-ê lâng, kap kúi-nā ê hū-jîn-lâng, í-ki̍p Iâ-so͘ ê lāu-bú Má-lī-a, chham I ê hiaⁿ-tī, lóng tâng-sim choan-bū kî-tó.","tghg":"諸個人及幾若個婦仁人以及耶穌的老母馬利亞，參伊的兄弟，攏同心專務祈禱。","bklhl":"Chiah-ê人，kap kúi-nā個婦人人，以及耶穌ê老母馬利亞，chham伊ê兄弟，lóng同心專務祈禱。"}},{"book":"徒","chapter":1,"verse":15,"versions":{"unv":"那時，有許多人聚會，約有一百二十名，彼得就在弟兄中間站起來，說：","bklcl":"Tong-sî tâng chū-chi̍p ê chèng lâng iok-lio̍k chi̍t-pah jī-cha̍p miâ, Pí-tek tī hiaⁿ-tī tiong khiā-khí lâi kóng,","tghg":"當時，同聚集的眾人，約略一百二十名，彼得佇兄弟中徛起來，","bklhl":"當時同聚集ê眾人約略一百二十名，彼得tī兄弟中khiā起來講，"}},{"book":"徒","chapter":1,"verse":16,"versions":{"unv":"「弟兄們！聖靈藉大衛的口，在聖經上預言領人捉拿耶穌的猶大，這話是必須應驗的。","bklcl":"Hiaⁿ-tī ah, Sèng Sîn chioh Tāi-pi̍t ê chhùi só͘ chhàm-gú chhōa lâng lia̍h Iâ-so͘ ê Iû-tāi ê, chit ê sèng-keng èng-giām sī eng-kai.","tghg":"講：「兄弟啊，聖神借大衛的嘴，所讖語(chhàm-gú)導人掠耶穌的猶大的，此個聖經應驗是應該。","bklhl":"兄弟ah，聖神借大衛ê嘴所讖語chhōa人掠耶穌ê偤大ê，chit ê聖經應驗是應該。"}},{"book":"徒","chapter":1,"verse":17,"versions":{"unv":"他本來列在我們數中，並且在使徒的職任上得了一分。","bklcl":"In-ūi i bat kap goán tâng-lia̍t, koh tī chit ê kang ia̍h ū hūn.","tghg":"因為伊曾及阮同列，閣佇此個工亦有份。","bklhl":"因為伊bat kap阮同列，koh tī chit ê工亦有份。"}},{"book":"徒","chapter":1,"verse":18,"versions":{"unv":"這人用他作惡的工價買了一塊田，以後身子仆倒，肚腹崩裂，腸子都流出來。","bklcl":"(Taⁿ chit lâng ēng i kiâⁿ put-gī só͘ tit-tio̍h ê kang-chîⁿ lâi bóe hn̂g; seng-khu phak-lo̍h-lâi, pak-tó͘ piak-li̍h, tn̂g-á lóng lâu-chhut.","tghg":"今此人用伊行不義所得著的工錢來買園，身軀仆落來，腹肚爆裂(piak-lih)，腸仔攏流出。","bklhl":"(Taⁿ chit人用伊行不義所得tio̍h ê工錢來買園；身軀仆落來，腹肚爆裂，腸á lóng流出。"}},{"book":"徒","chapter":1,"verse":19,"versions":{"unv":"住在耶路撒冷的眾人都知道這事，所以按著他們那裡的話給那塊田起名叫亞革大馬，就是「血田」的意思。","bklcl":"Tiàm-tī Iâ-lō͘-sat-léng ê lâng lóng chai; só͘-í chiàu in ê khiuⁿ-kháu kiò hit khu hn̂g chòe A-kek-tāi-má, chiū-sī Huih-hn̂g. )","tghg":"踮佇耶路撒冷的人攏知，所以照𪜶的腔口叫彼區園做亞革大馬，就是「血園」。","bklhl":"Tiàm-tī耶路撒冷ê人lóng知；所以照in ê腔口叫hit坵園做A-kek-tāi-má，就是血園。)"}},{"book":"徒","chapter":1,"verse":20,"versions":{"unv":"因為詩篇上寫著，說：願他的住處變為荒場，無人在內居住；又說：願別人得他的職分。","bklcl":"In-ūi Si-phian kì-chài, kóng,\tHō͘ i ê chhù pha-hng,\tBô lâng tī hia khiā: koh kóng,\tI kàm-tok ê chit hō͘ pa̍t lâng tam-tng.","tghg":"因為詩篇記載，講：互伊的厝拋荒，無人佇遐徛；閣講：伊監督的職互別人擔當。","bklhl":"因為詩篇記載，講，\thō͘伊ê厝拋荒，\t無人tī hia khiā, koh講，\t伊監督ê職hō͘別人擔當。"}},{"book":"徒","chapter":1,"verse":21,"versions":{"unv":"所以，主耶穌在我們中間始終出入的時候，","bklcl":"Só͘-í Chú Iâ-so͘ tī lán tiong-kan chhut-ji̍p ê sî,","tghg":"所以，主耶穌佇咱中間出入的時，","bklhl":"所以主耶穌tī咱中間出入ê時，"}},{"book":"徒","chapter":1,"verse":22,"versions":{"unv":"就是從約翰施洗起，直到主離開我們被接上升的日子為止，必須從那常與我們作伴的人中立一位與我們同作耶穌復活的見證。」","bklcl":"tùi Iok-hān kiâⁿ sóe-lé khí, kàu Iâ-so͘ lī-pia̍t lán siū chih-chiap ê ji̍t, só͘ ū siông-siông kap goán chòe-phōaⁿ ê lâng, tī in tiong-kan tio̍h ū chi̍t-ê kap goán saⁿ-kap chòe I koh-oa̍h ê kan-chèng.","tghg":"對約翰行洗禮起，到耶穌離別咱受至接的日，所有常常及阮做伴的人，佇𪜶中間著有一個及阮相及做伊復活的干證。」","bklhl":"tùi約翰行洗禮起，到耶穌離別咱受chih接ê日，所有常常kap阮做伴ê人，tī in中間tio̍h有一个kap阮saⁿ-kap做伊koh活ê干證。"}},{"book":"徒","chapter":1,"verse":23,"versions":{"unv":"於是選舉兩個人，就是那叫做巴撒巴，又稱呼猶士都的約瑟，和馬提亞。","bklcl":"Tùi án-ni kú nn̄g lâng, chiū-sī Iok-sek, kiò chòe Pa-sat-pa, ia̍h miâ Iû-sū-to͘, koh chi̍t-ê sī Má-thê-a.","tghg":"對按呢舉(kú)二人，就是約瑟叫做巴撒巴，亦名猶士都，閣一個是馬提亞。","bklhl":"Tùi án-ni，舉兩人，就是約瑟，叫做Pa-sat-pa，亦名Iû-sū-to͘，koh一个是Má-thê-a。"}},{"book":"徒","chapter":1,"verse":24,"versions":{"unv":"眾人就禱告說：「主啊，你知道萬人的心，求你從這兩個人中，指明你所揀選的是誰，叫他得這使徒的位分。這位分猶大已經丟棄，往自己的地方去了。」","bklcl":"Chiū kî-tó, kóng, Chú ah, lí sī bat chèng lâng ê sim ê, tī chit nn̄g lâng tiong chí-bêng tá-lo̍h chi̍t lâng sī lí só͘ kéng ê,","tghg":"就祈禱講：「主啊，你是識眾人的心的，佇此二人中，指明叨落一人是你所揀的，","bklhl":"就祈禱，講，主ah，你是bat眾人ê心ê，tī chit兩人中指明tá-lo̍h一人是你所揀ê，"}},{"book":"徒","chapter":1,"verse":25,"versions":{"unv":"【併於上節】","bklcl":"lâi ū hūn tī chit ê kang, kap sù-tô͘ ê chit, chiū-sī Iû-tāi só͘ lī-khui beh khì i ka-kī ê só͘-chāi ê.","tghg":"來有份佇此個工及使徒的職。就是猶大所離開，欲去伊家己的所在的。」","bklhl":"來有份tī chit ê工，kap使徒ê職，就是偤大所離開beh去伊家己ê所在ê。"}},{"book":"徒","chapter":1,"verse":26,"versions":{"unv":"於是眾人為他們搖籤，搖出馬提亞來；他就和十一個使徒同列。","bklcl":"Tùi án-ni kā in liam-khau; liam-tio̍h Má-thê-a; i chiū kap cha̍p-it ê sù-tô͘ tâng lia̍t.","tghg":"對按呢給𪜶拈鬮，拈著馬提亞；伊就及十一個使徒同列。","bklhl":"Tùi án-ni， kā in 拈鬮；liam-tio̍h Má-thê-a；伊就kap十一个使徒同列。"}}]