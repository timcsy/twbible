[{"book":"徒","chapter":24,"verse":1,"versions":{"unv":"過了五天，大祭司亞拿尼亞同幾個長老，和一個辯士帖土羅下來，向巡撫控告保羅。","bklcl":"Gō͘ ji̍t āu chè-si-thâu A-ná-nî-a kap kúi-nā ê tiúⁿ-ló, kap chit ê piān-hō͘-sū Thiap-thó͘-lô, lo̍h-lâi; tùi chóng-tok kò Pó-lô.","tghg":"五日後，祭司頭亞拿尼亞及幾若個長老，及一個辯護士帖土羅落來，對總督告保羅。","bklhl":"五日後，祭司頭亞拿尼亞kap kúi-nā個長老，kap chit ê辯護士 Thiap-thó͘-lô，落來；對總督告保羅。"}},{"book":"徒","chapter":24,"verse":2,"versions":{"unv":"保羅被提了來，帖土羅就告他說：","bklcl":"Pó-lô siū tiàu, Thiap-thó͘-lô chiū kò i, kóng,","tghg":"保羅受召，帖土羅就告伊講：","bklhl":"保羅受召，Thiap-thó͘-lô就告伊，講，"}},{"book":"徒","chapter":24,"verse":3,"versions":{"unv":"「腓力斯大人，我們因你得以大享太平，並且這一國的弊病，因著你的先見得以更正了；我們隨時隨地滿心感謝不盡。","bklcl":"Hui-le̍k-sū tāi-jîn, goán tùi lí tit-tio̍h thài-pêng,  koh tùi lí ê sian-kiàn, chit kok ê pē-pēng tit-tio̍h kái-chèng, ta̍k sî ta̍k só͘-chāi, goán sêng-siū i, lâi kám-siā bô soah.","tghg":"「腓力斯大人，阮對你得著太平，閣對你的先見，此國的弊病得著改正；逐時逐所在阮承受伊來感謝無息。","bklhl":"Hui-le̍k-sū大人，阮對你得tio̍h太平，koh對你ê先見，chit國ê弊病得tio̍h 改正，ta̍k時ta̍k所在，阮承受伊，來感謝無soah。"}},{"book":"徒","chapter":24,"verse":4,"versions":{"unv":"惟恐多說，你嫌煩絮，只求你寬容聽我們說幾句話。","bklcl":"Taⁿ m̄ káⁿ chhiân lí siuⁿ kú, kiû lí khoan-iông thiaⁿ goán kúi kù ōe.","tghg":"今呣敢延(chhiân)你甚久(siuⁿ kú)，求你寬容聽阮幾句話。","bklhl":"Taⁿ m̄敢chhiân你siuⁿ久，求你寬容聽阮kúi句話。"}},{"book":"徒","chapter":24,"verse":5,"versions":{"unv":"我們看這個人，如同瘟疫一般，是鼓動普天下眾猶太人生亂的，又是拿撒勒教黨裡的一個頭目，","bklcl":"In-ūi ū chhâ-chhut chit lâng chhin-chhiūⁿ un-e̍k, tī thiⁿ-ē siⁿ-khí jiáu-loān, chòe Ná-sat-le̍k tóng ê thâu-ba̍k,","tghg":"因為有查出此人，親像瘟疫，佇天下生起擾亂，做拿撒勒黨的頭目，","bklhl":"因為有查出chit人親像瘟疫，tī天下生起擾亂，做拿撒勒黨 ê頭目，"}},{"book":"徒","chapter":24,"verse":6,"versions":{"unv":"連聖殿他也想要污穢；我們把他捉住了。（有古卷加：要按我們的律法審問，","bklcl":"liân sèng-tiān i ia̍h beh phah lâ-sâm; goán chiū lia̍h i;","tghg":"連聖殿伊亦欲拍垃墋；阮就掠伊。","bklhl":"連聖殿伊亦beh phah lâ-sâm；阮就掠伊；"}},{"book":"徒","chapter":24,"verse":7,"versions":{"unv":"不料千夫長呂西亞前來，甚是強橫，從我們手中把他奪去，吩咐告他的人到你這裡來。）","tghg":"｛不料千夫長呂西亞前來，甚是強橫，從我們手中把他奪去，吩咐告他的人到你這裡來。〔台語羅馬譯本無此節！〕｝"}},{"book":"徒","chapter":24,"verse":8,"versions":{"unv":"你自己究問他，就可以知道我們告他的一切事了。」","bklcl":"lí ka-kī sím-mn̄g i, chiū goán só͘ kò i ta̍k hāng ê in-toaⁿ, ōe khak-si̍t chai.","tghg":"你家己審問伊，就阮所告伊逐項的因端會確實知。」","bklhl":"你家己審問伊，就阮所告伊ta̍k項ê因端，能確實知。"}},{"book":"徒","chapter":24,"verse":9,"versions":{"unv":"眾猶太人也隨著告他說：「事情誠然是這樣。」","bklcl":"Iû-thài lâng tâng siaⁿ kò i kóng, tāi-chì si̍t-chāi sī án-ni.","tghg":"猶太人同聲告伊講：「代誌實在是按呢。」","bklhl":"偤太人同聲告伊講，tāi-chì實在是án-ni。"}},{"book":"徒","chapter":24,"verse":10,"versions":{"unv":"巡撫點頭叫保羅說話。他就說：「我知道你在這國裡斷事多年，所以我樂意為自己分訴。","bklcl":"Chóng-tok thìm thâu, kah Pó-lô kóng; i chiū ìn kóng, Góa chai lí chòe chit pang kok ê sím-phòaⁿ si chōe-chōe nî, só͘-í hoaⁿ-hí hun-sò͘ ka-kī ê tāi-chì;","tghg":"總督點頭教保羅講。伊就應講：「我知你做此邦國的審判司多多年，所以歡喜分訴家己的代誌。","bklhl":"總督thìm頭，kah保羅講；伊就應講，我知你做chit邦國ê審判司chōe-chōe 年，所以歡喜分訴家己ê tāi-chì；"}},{"book":"徒","chapter":24,"verse":11,"versions":{"unv":"你查問就可以知道，從我上耶路撒冷禮拜到今日不過有十二天。","bklcl":"lí ōe chai, góa chiūⁿ Iâ-lō͘-sat-léng kèng-pài kàu taⁿ put-kò cha̍p-jī ji̍t;","tghg":"你會知，我上耶路撒冷敬拜到今不過十二日。","bklhl":"你會知，我上耶路撒冷敬拜到taⁿ不過十二日；"}},{"book":"徒","chapter":24,"verse":12,"versions":{"unv":"他們並沒有看見我在殿裡，或是在會堂裡，或是在城裡，和人辯論，聳動眾人。","bklcl":"in bē bat tú-tio̍h góa tī tiān-lāi kap lâng piān-lūn, á-sī jiáu-tōng chèng lâng, chiū tī hōe-tn̂g ia̍h bô, siâⁿ-lāi ia̍h bô.","tghg":"𪜶未曾抵著(tú-tio̍h)我佇殿內及人辯論，抑是擾動眾人，就佇會堂亦無，城內亦無。","bklhl":"in未bat tú-tio̍h我tī殿內kap人辯論，á是擾動眾人，就tī會堂亦無，城內亦無。"}},{"book":"徒","chapter":24,"verse":13,"versions":{"unv":"他們現在所告我的事並不能對你證實了。","bklcl":"Koh hiān-chāi só͘ kò góa ê sū, in lóng bōe-ōe tùi lí hián-chhut chèng-kù.","tghg":"閣現在所告我的事𪜶攏𣍐會對你顯出證據。","bklhl":"Koh現在所告我ê事，in lóng bōe會對你顯出證據。"}},{"book":"徒","chapter":24,"verse":14,"versions":{"unv":"但有一件事，我向你承認，就是他們所稱為異端的道，我正按著那道事奉我祖宗的　神，又信合乎律法的和先知書上一切所記載的，","bklcl":"To̍k-to̍k chi̍t hāng góa tùi lí jīn, chiū-sī in só͘ kiò chòe kiat-tóng ê Lō͘, góa chiàu án-ni lâi ho̍k-sāi lia̍t-chó͘ ê Siōng-tè, koh sìn lóng-chóng ha̍p tī lu̍t-hoat ê í-ki̍p kì-chài tī sian-ti ê chheh ê;","tghg":"獨獨一項，我對你認，就是𪜶所叫做結黨的路，我照按呢來服事列祖的上帝，閣信攏總合佇律法的以及記載佇先知的冊的，","bklhl":"獨獨一項我對你認，就是in所叫做結黨ê路，我照án-ni來服事列祖ê上帝，koh信lóng總合tī律法ê以及記載tī先知ê冊ê；"}},{"book":"徒","chapter":24,"verse":15,"versions":{"unv":"並且靠著　神，盼望死人，無論善惡，都要復活，就是他們自己也有這個盼望。","bklcl":"koh tùi Siōng-tè ū ǹg-bāng, chiū-sī bô lūn gī lâng kap put-gī ê lâng beh lóng koh-oa̍h, che ia̍h sī in ka-kī só͘ teh him-bō͘ ê.","tghg":"閣對上帝有向望，就是無論義人及不義的人，欲攏復活，這亦是𪜶家己所啲欣慕的。","bklhl":"koh對上帝有ǹg望，就是無論義人kap不義ê人beh lóng koh活，這亦是in家己所teh欣慕ê。"}},{"book":"徒","chapter":24,"verse":16,"versions":{"unv":"我因此自己勉勵，對　神對人，常存無虧的良心。","bklcl":"Góa tī chit-ê ka-kī liān-si̍p, chiū-sī tùi Siōng-tè, tùi lâng, siông-siông chûn bô khui-hū ê liông-sim.","tghg":"我佇此個家己練習，就是對上帝對人，常常存無虧負的良心。","bklhl":"我tī chit ê家己練習，就是對上帝，對人，常常存無虧負ê良心。"}},{"book":"徒","chapter":24,"verse":17,"versions":{"unv":"過了幾年，我帶著賙濟本國的捐項和供獻的物上去。","bklcl":"Taⁿ kè kúi-nā nî, góa tò-lâi sī beh chín-chè pún kok, kap hiàn lé-mi̍h;","tghg":"今過幾若年，我倒來是欲賑濟本國及獻禮物。","bklhl":"Taⁿ過 kúi-nā年，我tò來是beh賑濟本國，kap獻禮物；"}},{"book":"徒","chapter":24,"verse":18,"versions":{"unv":"正獻的時候，他們看見我在殿裡已經潔淨了，並沒有聚眾，也沒有吵嚷，惟有幾個從亞細亞來的猶太人。","bklcl":"teh hiàn ê sî, in tú-tio̍h góa tī tiān-ni̍h í-keng chheng-khì, pēng bô kiat kui-kûn iā bô hán-hōa; chí-ū kúi ê Iû-thài lâng tùi A-se-a lâi ê,","tghg":"啲獻的時，𪜶抵著我佇殿裡已經清氣，並無結歸群，也無喊嘩(hán-hōa)，只有幾個猶太人對亞西亞來的。","bklhl":"teh獻ê時，in tú-tio̍h我tī殿裡已經清氣，並無結kui群，也無hán-hōa；只有幾個偤太人tùi亞西亞來ê，"}},{"book":"徒","chapter":24,"verse":19,"versions":{"unv":"他們若有告我的事，就應當到你面前來告我。","bklcl":"in nā ū thang chek-chōe góa, chiū eng-kai lâi tī lí ê bīn-chêng kò góa.","tghg":"𪜶若有通責罪我，就應該來佇你的面前告我。","bklhl":"in若有thang責罪我，就應該來tī你ê面前告我。"}},{"book":"徒","chapter":24,"verse":20,"versions":{"unv":"即或不然，這些人若看出我站在公會前，有妄為的地方，他們自己也可以說明。","bklcl":"Á-sī tī chia ê lâng, nā khòaⁿ-kìⁿ góa khiā tī kong-hōe ê bīn-chêng, ū sím-mi̍h put-gī, in ia̍h tio̍h ka-kī kóng;","tghg":"抑是佇遮的人，若看見我徛佇公會的面前，有甚麼不義，𪜶亦著家己講。","bklhl":"á是tī chia ê人，若看見我khiā tī公會ê面前，有甚麼不義，in亦tio̍h家己講；"}},{"book":"徒","chapter":24,"verse":21,"versions":{"unv":"縱然有，也不過一句話，就是我站在他們中間大聲說：『我今日在你們面前受審，是為死人復活的道理。』」","bklcl":"siat-sú ū, ia̍h put-kò chí chi̍t kù nā-tiāⁿ, chiū-sī góa khiā tī in tiong-kan, kiò kóng, Ūi-tio̍h sí-lâng koh-oa̍h ê sū, góa kin-á-ji̍t tī lín ê bīn-chêng siū sím-phòaⁿ.","tghg":"設使有，亦不過此一句若定，就是我徛佇𪜶中間叫講：『為著死人復活的事，我今仔日佇恁的面前受審判。』」","bklhl":"設使有，亦不過chit一句nā-tiāⁿ，就是我khiā tī in中間，叫講，為tio̍h死人koh活ê事，我今á日tī lín ê面前受審判。"}},{"book":"徒","chapter":24,"verse":22,"versions":{"unv":"腓力斯本是詳細曉得這道，就支吾他們說：「且等千夫長呂西亞下來，我要審斷你們的事。」","bklcl":"Hui-le̍k-sū pún siông-sè chai koan-sia̍p chit ê Lō͘ ê sū, chiū iân-chhiân in, kóng, Chhian-chóng Lū-se-a lo̍h-lâi ê sî, góa chiū beh sím-toàn lín ê tāi-chì.","tghg":"腓力斯本詳細知關涉此個路的事，就延迁(iân-chhiân)𪜶講：「千總呂西亞落來的時，我就欲審斷恁的代誌。」","bklhl":"Hui-le̍k-sū本詳細知關涉chit ê路ê事，就延chhiân in，講，千總Lū-se-a落來ê時，我就beh審斷lín ê tāi-chì。"}},{"book":"徒","chapter":24,"verse":23,"versions":{"unv":"於是吩咐百夫長看守保羅，並且寬待他，也不攔阻他的親友來供給他。","bklcl":"Tùi án-ni bēng-lēng pé-chóng kò͘-siú Pó-lô, ia̍h pàng-khoan i; i ê lâng nā lâi kiong-kip i, lóng bo̍h-tit chó͘-tòng.","tghg":"對按呢命令百總顧守保羅，亦放寬伊，伊的人若來供給伊攏莫得(bo̍h-tit)阻擋。","bklhl":"Tùi án-ni，命令百總顧守保羅，亦放寬伊；伊ê人若來供給伊，lóng莫得阻擋。"}},{"book":"徒","chapter":24,"verse":24,"versions":{"unv":"過了幾天，腓力斯和他夫人─猶太的女子土西拉─一同來到，就叫了保羅來，聽他講論信基督耶穌的道。","bklcl":"Kè kúi-nā ji̍t, Hui-le̍k-sū kap i ê bó͘, Thó͘-se-lah, sī Iû-thài lâng, saⁿ-kap lâi, chiū tiàu Pó-lô, ài thiaⁿ i lūn sìn Ki-tok Iâ-so͘ ê tō-lí.","tghg":"過幾若日，腓力斯及伊的某，土西拉，是猶太人，相及來，就召保羅，愛聽伊論信基督耶穌的道理。","bklhl":"過 kúi-nā日，Hui-le̍k-sū kap伊ê bó͘，Thó͘-se-lah，是偤太人，saⁿ-kap來，就召保羅，ài聽伊論信基督耶穌ê道理。"}},{"book":"徒","chapter":24,"verse":25,"versions":{"unv":"保羅講論公義、節制，和將來的審判。腓力斯甚覺恐懼，說：「你暫且去吧，等我得便再叫你來。」","bklcl":"Pó-lô gī-lūn kong-gī, cheng-chiat, kap chiong-lâi ê sím-phòaⁿ, Hui-le̍k-sū put-chí kiaⁿ, ìn kóng, Taⁿ chhiáⁿ thè-khì; ū lī-piān ê sî, chiah tiàu lí.","tghg":"保羅議論公義、貞節，及將來的審判。腓力斯不止驚，應講：「今請退去，有利便的時才召你。」","bklhl":"保羅議論公義、貞節，kap將來ê審判，Hui-le̍k-sū不止驚，應講，Taⁿ請退去；有利便ê時，chiah召你。"}},{"book":"徒","chapter":24,"verse":26,"versions":{"unv":"腓力斯又指望保羅送他銀錢，所以屢次叫他來，和他談論。","bklcl":"I ia̍h ǹg-bāng Pó-lô beh gûn hō͘ i; só͘-í ta̍uh-ta̍uh tiàu i lâi, kap i tâm-lūn.","tghg":"伊亦向望保羅欲銀互伊，所以沓沓(ta̍uh-ta̍uh)召伊來，及伊談論。","bklhl":"伊亦ǹg望保羅beh銀hō͘伊；所以ta̍uh-ta̍uh召伊來，kap伊談論。"}},{"book":"徒","chapter":24,"verse":27,"versions":{"unv":"過了兩年，波求•非斯都接了腓力斯的任；腓力斯要討猶太人的喜歡，就留保羅在監裡。","bklcl":"Kè nn̄g nî, Pho-kiû Hui-sū-to͘ chiap Hui-le̍k-sū ê jīm; Hui-le̍k-sū ài chhú Iû-thài lâng hoaⁿ-hí, chiū lâu Pó-lô iû-goân pa̍k-teh.","tghg":"過二年，波求非斯都接腓力斯的任；腓力斯愛取猶太人歡喜，就留保羅猶原縛啲。","bklhl":"過兩年，Pho-kiû Hui-sū-to͘接Hui-le̍k-sū ê任；Hui-le̍k-sū ài取偤太人歡喜，就留保羅猶原縛teh。"}}]