[{"book":"代下","chapter":6,"verse":1,"versions":{"unv":"那時，所羅門說：耶和華曾說他必住在幽暗之處。","bklcl":"Hit-sî Só͘-lô-bûn kóng, Iâ-hô-hoa bat kóng, I beh tiàm tī o͘-o͘ àm-àm ê tiong-kan.","tghg":"彼時，所羅門講：耶和華曾講伊欲踮佇黑黑暗暗的中間。","bklhl":"Hit時所羅門講，耶和華bat講，伊beh tiàm tī烏烏暗暗ê中間。"}},{"book":"代下","chapter":6,"verse":2,"versions":{"unv":"但我已經建造殿宇作你的居所，為你永遠的住處。","bklcl":"Chóng-sī góa í-keng khí chi̍t keng tiān hō͘ Lí khiā-khí, chòe Lí éng-oán tòa ê só͘-chāi.","tghg":"總是我已經起一間殿互你徛起，做你永遠住的所在。","bklhl":"總是我已經起一間殿hō͘你khiā起，做你永遠tòa ê所在。"}},{"book":"代下","chapter":6,"verse":3,"versions":{"unv":"王轉臉為以色列會眾祝福，以色列會眾就都站立。","bklcl":"Ông oa̍t-tńg i ê bīn, chiok-hok Í-sek-lia̍t ê hōe-chiòng, Í-sek-lia̍t hōe-chiòng lóng khiā--khí-lâi.","tghg":"王越轉伊的面祝福以色列的會眾，以色列會眾攏徛起來。","bklhl":"王oa̍t-tńg伊ê面，祝福以色列ê會眾，以色列會眾lóng khiā起來。"}},{"book":"代下","chapter":6,"verse":4,"versions":{"unv":"所羅門說：「耶和華─以色列的　神是應當稱頌的！因他親口向我父大衛所應許的，也親手成就了。","bklcl":"I kóng, Iâ-hô-hoa Í-sek-lia̍t ê Siōng-tè sī eng-kai o-ló--ê; in-ūi I chhin-chhùi tùi góa ê pē Tāi-pi̍t só͘ èng-ún ê, chhin-chhiú èng-giām--i, kóng,","tghg":"伊講：「耶和華──以色列的上帝是應該謳咾者！因為伊親嘴對我的父大衛所應允的，親手應驗伊。","bklhl":"伊講，耶和華以色列ê上帝是應該o-ló-ê；因為伊親嘴對我ê父大衛所應允ê，親手應驗伊，講，"}},{"book":"代下","chapter":6,"verse":5,"versions":{"unv":"他說：『自從我領我民出埃及地以來，我未曾在以色列眾支派中選擇一城建造殿宇為我名的居所，也未曾揀選一人作我民以色列的君；","bklcl":"Tùi Góa chhōa Góa ê peh-sìⁿ chhut Ai-ki̍p tōe í-lâi, Góa bē-bat tī Í-sek-lia̍t chèng chi-phài tiong kéng chi̍t ê siâⁿ lâi khí tiān hō͘ Góa ê miâ tiàm tī-hia; iā bē-bat kéng lâng chòe Góa ê peh-sìⁿ Í-sek-lia̍t ê jîn-kun;","tghg":"講：『對我導我的百姓出埃及地以來，我未曾佇以色列眾支派中揀一個城來起殿互我的名踮佇遐，也未曾揀人做我的百姓以色列的仁君；","bklhl":"Tùi我chhōa我ê百姓出埃及地以來，我bē-bat tī以色列眾支派中揀一个城來起殿hō͘我ê名tiàm tī-hia；也bē-bat揀人做我ê百姓以色列ê人君；"}},{"book":"代下","chapter":6,"verse":6,"versions":{"unv":"但選擇耶路撒冷為我名的居所，又揀選大衛治理我民以色列。』」","bklcl":"to̍k-to̍k kéng Iâ-lō͘-sat-léng hō͘ Góa ê miâ tiàm tī-hia, koh kéng Tāi-pi̍t tī-lí Góa ê peh-sìⁿ Í-sek-lia̍t.","tghg":"獨獨揀耶路撒冷互我的名踮佇遐，閣揀大衛治理我的百姓以色列。』","bklhl":"獨獨揀耶路撒冷hō͘我ê名tiàm tī-hia，koh揀大衛治理我ê百姓以色列。"}},{"book":"代下","chapter":6,"verse":7,"versions":{"unv":"所羅門說：「我父大衛曾立意要為耶和華─以色列　神的名建殿，","bklcl":"Góa ê pē Tāi-pi̍t sim-lāi ū ì-sù, beh ūi Iâ-hô-hoa Í-sek-lia̍t ê Siōng-tè ê miâ khí tiān.","tghg":"「我的父大衛心內有意思，欲為耶和華──以色列的上帝的名起殿，","bklhl":"我ê父大衛心內有意思，beh為耶和華以色列ê上帝ê名起殿。"}},{"book":"代下","chapter":6,"verse":8,"versions":{"unv":"耶和華卻對我父大衛說：『你立意要為我的名建殿，這意思甚好；","bklcl":"Chóng-sī Iâ-hô-hoa tùi góa ê pē Tāi-pi̍t kóng, Lí ê sim ū ì-sù beh ūi Góa ê miâ khí tiān, lí chit ê ì-sù chin-hó;","tghg":"總是耶和華對我的父大衛講：『你的心有意思欲為我的名起殿，你此個意思真好；","bklhl":"總是耶和華對我ê父大衛講，你ê心有意思beh為我ê名起殿，你chit ê意思真好；"}},{"book":"代下","chapter":6,"verse":9,"versions":{"unv":"只是你不可建殿，惟你所生的兒子必為我名建殿。』","bklcl":"to̍k-to̍k lí m̄-thang khí tiān, lí só͘ chhin-siⁿ ê kiáⁿ beh ūi Góa ê miâ khí tiān.","tghg":"獨獨你呣通起殿，你所親生的子欲為我的名起殿。』","bklhl":"獨獨你m̄-thang起殿，你所親生ê kiáⁿ beh為我ê名起殿。"}},{"book":"代下","chapter":6,"verse":10,"versions":{"unv":"「現在耶和華成就了他所應許的話，使我接續我父大衛坐以色列的國位，是照耶和華所說的，又為耶和華─以色列　神的名建造了殿。","bklcl":"Taⁿ Iâ-hô-hoa èng-giām I só͘ kóng ê ōe; Góa chiàu Iâ-hô-hoa ê ōe khí-lâi sòa-chiap góa ê pē Tāi-pi̍t, chē Í-sek-lia̍t ê kok-ūi; koh ūi Iâ-hô-hoa Í-sek-lia̍t Siōng-tè ê miâ khí tiān.","tghg":"「今耶和華應驗伊所講的話，我照耶和華的話起來續接我的父大衛，坐以色列的國位，閣為耶和華──以色列上帝的名起殿。","bklhl":"Taⁿ耶和華應驗伊所講ê話；我照耶和華ê話起來續接我ê父大衛，坐以色列ê國位；koh為耶和華以色列上帝ê名起殿。"}},{"book":"代下","chapter":6,"verse":11,"versions":{"unv":"我將約櫃安置在其中，櫃內有耶和華的約，就是他與以色列人所立的約。」","bklcl":"Góa an-tì iok-kūi tī-hia; kūi-lāi ū Iâ-hô-hoa ê iok, chiū-sī I kap Í-sek-lia̍t lâng só͘ li̍p ê iok.","tghg":"我安置約櫃佇遐，櫃內有耶和華的約，就是伊及以色列人所立的約。」","bklhl":"我安置約櫃tī-hia；櫃內有耶和華ê約，就是伊kap以色列人所立ê約。"}},{"book":"代下","chapter":6,"verse":12,"versions":{"unv":"所羅門當著以色列會眾，站在耶和華的壇前，舉起手來，","bklcl":"Ông tng Í-sek-lia̍t hōe-chiòng ê bīn-chêng, khiā tī Iâ-hô-hoa ê tôaⁿ-chêng, kia̍h-khí chhiú;","tghg":"王當以色列會眾的面前，徛佇耶和華的壇前，攑起手，","bklhl":"王當以色列會眾ê面前，khiā tī耶和華ê壇前，kia̍h起手；"}},{"book":"代下","chapter":6,"verse":13,"versions":{"unv":"〈所羅門曾造一個銅臺，長五肘，寬五肘，高三肘，放在院中〉就站在臺上，當著以色列的會眾跪下，向天舉手，","bklcl":"(in-ūi Só͘-lô-bûn bat chō chi̍t ê tâng-tâi, tn̂g gō͘-tiú, khoah gō͘-tiú, koâiⁿ saⁿ-tiú, hē tī īⁿ-tiong; chiū khiā tī tâi-téng, tng Í-sek-lia̍t hōe-chiòng ê bīn-chêng kūi--lo̍h-khì, kia̍h-khí chhiú ǹg thiⁿ,) kóng,","tghg":"（因為所羅門曾造一個銅台，長五肘(tiú)，闊五肘，高三肘，下佇院中），就徛佇台頂，當以色列會眾的面前跪落去，攑起手向天，","bklhl":"(因為所羅門bat造一个銅台，長五肘，闊五肘，高三肘，hē tī院中；就khiā tī台頂，當以色列會眾ê面前跪落去，kia̍h起手ǹg天，) 講，"}},{"book":"代下","chapter":6,"verse":14,"versions":{"unv":"說：「耶和華─以色列的　神啊，天上地下沒有神可比你的！你向那盡心行在你面前的僕人守約施慈愛；","bklcl":"Iâ-hô-hoa Í-sek-lia̍t ê Siōng-tè ah, tī thiⁿ--nih, tī tōe--nih, bô ū siōng-tè chhin-chhiūⁿ Lí, siú iok kiâⁿ chû-ài tī Lí hiah-ê lô͘-po̍k, chiū-sī chīn-sim kiâⁿ tī Lí ê bīn-chêng--ê.","tghg":"講：「耶和華──以色列的上帝啊，佇天裡，佇地裡無有上帝親像你！守約行慈愛佇你許個奴僕，就是盡心行佇你的面前者；","bklhl":"耶和華以色列ê上帝ah，tī天裡，tī地裡，無有上帝親像你，守約行慈愛tī你hiah-ê奴僕，就是盡心行tī你ê面前ê。"}},{"book":"代下","chapter":6,"verse":15,"versions":{"unv":"向你僕人─我父大衛所應許的話現在應驗了。你親口應許，親手成就，正如今日一樣。","bklcl":"Lí tùi Lí ê lô͘-po̍k, góa ê pē Tāi-pi̍t, só͘ èng-ún ê, Lí ū siú--i;  Lí chhin-chhùi kóng--ê, chhin-chhiú èng-giām--i, chiàu kin-á-ji̍t ê khoán.","tghg":"你對你的奴僕──我的父大衛所應允的你有守伊。你親嘴講的，親手應驗伊，照今仔日的款。","bklhl":"你對你ê奴僕，我ê父大衛，所應允ê，你有守伊；你親嘴講ê，親手應驗伊，照今á日ê款。"}},{"book":"代下","chapter":6,"verse":16,"versions":{"unv":"耶和華─以色列的　神啊，你所應許你僕人─我父大衛的話說：『你的子孫若謹慎自己的行為，遵守我的律法，像你在我面前所行的一樣，就不斷人坐以色列的國位。』現在求你應驗這話。","bklcl":"Iâ-hô-hoa Í-sek-lia̍t ê Siōng-tè ah, Lí só͘ èng-ún Lí ê lô͘-po̍k góa ê pē Tāi-pi̍t, kóng, Lí ê kiáⁿ-sun nā kín-sīn in ê só͘-chòe, kiâⁿ Góa ê lu̍t-hoat, chhin-chhiūⁿ lí kiâⁿ tī Góa ê bīn-chêng, chiū sio̍k tī lí-ê beh tī Góa ê bīn-chêng chē Í-sek-lia̍t ê kok-ūi éng bô tn̄g, taⁿ kiû Lí èng-giām i.","tghg":"耶和華──以色列的上帝啊，你所應允你的奴僕──我的父大衛講：『你的子孫若謹慎𪜶的所做，行我的律法，親像你行佇我的面前，就屬佇你的欲佇我的面前坐以色列的國位永無斷。』今求你應驗伊。","bklhl":"耶和華以色列ê上帝ah，你所應允你ê奴僕我ê父大衛，講，你ê kiáⁿ孫若謹慎in ê所做，行我ê律法，親像你行tī我ê面前，就屬tī你ê beh tī我ê面前坐以色列ê國位永無斷，taⁿ求你應驗伊。"}},{"book":"代下","chapter":6,"verse":17,"versions":{"unv":"耶和華─以色列的　神啊，求你成就向你僕人大衛所應許的話。","bklcl":"Iâ-hô-hoa, Í-sek-lia̍t ê Siōng-tè ah, Lí tùi Lí ê lô͘-po̍k Tāi-pi̍t só͘ kóng-ê, kiû Lí hō͘ i chiâⁿ-chòe si̍t-sū.","tghg":"耶和華──以色列的上帝啊，你對你的奴僕大衛所講的，求你互伊成做實事。","bklhl":"耶和華，以色列ê上帝ah，你對你ê奴僕大衛所講ê，求你hō͘伊成做實事。"}},{"book":"代下","chapter":6,"verse":18,"versions":{"unv":"「　神果真與世人同住在地上嗎？看哪，天和天上的天尚且不足你居住的，何況我所建的這殿呢？","bklcl":"Siōng-tè kiám chin-chiàⁿ beh kap sè-kan lâng khiā-khí tōe-chiūⁿ mah?  Khòaⁿ ah, thiⁿ kap chiah-ê thiⁿ ê thiⁿ, siōng-chhiáⁿ bô kàu-gia̍h hō͘ Lí khiā-khí, hô-hòng góa só͘ khí chit keng tiān ah?","tghg":"「上帝豈真正欲及世間人徛起地上嗎？看啊，天及諸個天的天尚且無夠額互你徛起，何況我所起此間殿啊？","bklhl":"上帝kiám真正beh kap世間人khiā起地上mah？看ah，天kap chiah ê天ê天，尚且無夠額hō͘你khiā起，何況我所起chit間殿ah？"}},{"book":"代下","chapter":6,"verse":19,"versions":{"unv":"惟求耶和華─我的　神垂顧僕人的禱告祈求，俯聽僕人在你面前的祈禱呼籲。","bklcl":"Iâ-hô-hoa góa ê Siōng-tè ah, goān Lí àⁿ-lo̍h siàu-liām Lí ê lô͘-po̍k ê kî-tó khún-kiû, lâi thiaⁿ Lí ê lô͘-po̍k só͘ kî-tó tī Lí ê bīn-chêng ê kiû-kiò kî-tó;","tghg":"耶和華──我的上帝啊，願你俯落數念(siàu-liām)你的奴僕的祈禱懇求，來聽你的奴僕所祈禱佇你的面前的求叫祈禱。","bklhl":"耶和華我ê上帝ah，願你àⁿ落siàu念你ê奴僕ê祈禱懇求，來聽你ê奴僕所祈禱tī你ê面前ê求叫祈禱；"}},{"book":"代下","chapter":6,"verse":20,"versions":{"unv":"願你晝夜看顧這殿，就是你應許立為你名的居所；求你垂聽僕人向此處禱告的話。","bklcl":"goān Lí ji̍t-mî khòaⁿ-kò͘ chit ê tiān, chiū-sī Lí só͘ kóng-khí beh an-tì Lí ê miâ tī-hia ê só͘-chāi, lâi thiaⁿ Lí ê lô͘-po̍k só͘ beh ǹg chit só͘-chāi kî-tó ê kî-tó.","tghg":"願你日暝看顧此個殿，就是你所講起欲安置你的名佇遐的所在；來聽你的奴僕所欲向此所在祈禱的祈禱。","bklhl":"願你日暝看顧chit ê殿，就是你所講起beh安置你ê名tī-hia ê所在，來聽你ê奴僕所beh ǹg chit所在祈禱ê祈禱。"}},{"book":"代下","chapter":6,"verse":21,"versions":{"unv":"你僕人和你民以色列向此處祈禱的時候，求你從天上你的居所垂聽，垂聽而赦免。","bklcl":"Lí ê lô͘-po̍k kap Lí ê peh-sìⁿ Í-sek-lia̍t ǹg chit só͘-chāi kî-tó ê sî, goān Lí thiaⁿ in ê kî-kiû, goān Lí tùi thiⁿ, Lí khiā-khí ê só͘-chāi, lâi thiaⁿ in; Lí thiaⁿ-kìⁿ ê sî chiū sià-bián.","tghg":"你的奴僕及你的百姓以色列向此所在祈禱的時，願你聽𪜶的祈求，願你對天你徛起的所在來聽𪜶，你聽見的時就赦免。","bklhl":"你ê奴僕kap你ê百姓以色列ǹg chit所在祈禱ê時，願你聽in ê祈求，願你tùi天，你khiā起ê所在，來聽in；你聽見ê時就赦免。"}},{"book":"代下","chapter":6,"verse":22,"versions":{"unv":"「人若得罪鄰舍，有人叫他起誓，他來到這殿，在你的壇前起誓，","bklcl":"Lâng nā tek-chōe i ê chhù-piⁿ, iā ū lâng ēng chi̍t ê chiù-chōa kah i chiù-chōa, i nā lâi chit keng tiān, tī Lí ê tôaⁿ-chêng chiù-chōa;","tghg":"「人若得罪伊的厝邊，也有人用一個咒誓(chiù-chōa)教伊咒誓，伊若來此間殿，佇你的壇前咒誓，","bklhl":"人若得罪伊ê厝邊，也有人用一个chiù-chōa kah伊chiù-chōa，伊若來chit間殿，tī你ê壇前chiù-chōa；"}},{"book":"代下","chapter":6,"verse":23,"versions":{"unv":"求你從天上垂聽，判斷你的僕人，定惡人有罪，照他所行的報應在他頭上；定義人有理，照他的義賞賜他。","bklcl":"kiû Lí tùi thiⁿ thiaⁿ lâi pān-lí i, sím-phòaⁿ Lí chiah-ê lô͘-po̍k, tēng pháiⁿ-lâng ê chōe, chiàu i só͘ kiâⁿ--ê, pò-èng tī i ê thâu-khak; tēng gī-lâng chòe gī, chiàu i ê gī lâi hō͘ i.","tghg":"求你對天聽來辦理伊，審判你諸個奴僕，定歹人的罪，照伊所行的報應佇伊的頭殼；定義人做義，照伊的義來互伊。","bklhl":"求你tùi天聽來辨理伊，審判你chiah ê奴僕，定pháiⁿ人ê罪，照伊所行ê，報應tī伊ê頭殼；定義人做義，照伊ê義來hō͘伊。"}},{"book":"代下","chapter":6,"verse":24,"versions":{"unv":"「你的民以色列若得罪你，敗在仇敵面前，又回心轉意承認你的名，在這殿裡向你祈求禱告，","bklcl":"Siat-sú Lí ê peh-sìⁿ Í-sek-lia̍t, in-ūi tek-chōe Lí, chiah thâi-su tī tùi-te̍k ê bīn-chêng, in nā kui-ǹg Lí, jīn Lí ê miâ, koh tī chit keng tiān kî-tó khún-kiû Lí;","tghg":"「設使你的百姓以色列因為得罪你，才刣輸佇對敵的面前，𪜶若歸向你認你的名，閣佇此間殿祈禱懇求你，","bklhl":"設使你ê百姓以色列，因為得罪你，chiah 刣輸tī對敵ê面前，in若歸向你，認你ê名，koh tī chit間殿祈禱懇求你；"}},{"book":"代下","chapter":6,"verse":25,"versions":{"unv":"求你從天上垂聽，赦免你民以色列的罪，使他們歸回你賜給他們和他們列祖之地。","bklcl":"kiû Lí tùi thiⁿ thiaⁿ in, lâi sià-bián Lí ê peh-sìⁿ Í-sek-lia̍t ê chōe, hō͘ in tò-lâi Lí só͘ siúⁿ-sù in, kap in lia̍t-chó͘ ê tōe.","tghg":"求你對天聽𪜶，來赦免你的百姓以色列的罪，互𪜶倒來你所賞賜𪜶，及𪜶列祖的地。","bklhl":"求你tùi天聽in，來赦免你ê百姓以色列ê罪，hō͘ in tò來你所賞賜in，kap in列祖ê地。"}},{"book":"代下","chapter":6,"verse":26,"versions":{"unv":"「你的民因得罪你，你懲罰他們，使天閉塞不下雨，他們若向此處禱告，承認你的名，離開他們的罪，","bklcl":"Siat-sú in tek-chōe Lí, tì-kàu thiⁿ koaiⁿ-ba̍t bô lo̍h-hō͘; Lí hêng-hoa̍t in ê sî, in nā ǹg chit só͘-chāi kî-tó, jīn Lí ê miâ, lī-khui in ê chōe;","tghg":"「設使𪜶得罪你，致到天關密無落雨，你刑罰𪜶的時，𪜶若向此所在祈禱，認你的名，離開𪜶的罪，","bklhl":"設使in得罪你，致到天關密無落雨；你刑罰in ê時，in若ǹg chit所在祈禱，認你ê名，離開in ê罪；"}},{"book":"代下","chapter":6,"verse":27,"versions":{"unv":"求你在天上垂聽，赦免你僕人和你民以色列的罪，將當行的善道指教他們，且降雨在你的地，就是你賜給你民為業之地。","bklcl":"kiû Lí tī thiⁿ--nih thiaⁿ in, sià-bián Lí ê lô͘-po̍k kap Lí ê peh-sìⁿ Í-sek-lia̍t ê chōe, tī Lí kà-sī in só͘ tio̍h kiâⁿ ê hó-lō͘ ê sî, koh lo̍h-hō͘ tī Lí ê tōe, chiū-sī Lí siúⁿ-sù Lí ê peh-sìⁿ chòe gia̍p ê.","tghg":"求你佇天裡聽𪜶，赦免你的奴僕及你的百姓以色列的罪，佇你教示𪜶所著行的好路的時，閣落雨佇你的地，就是你賞賜你的百姓做業的。","bklhl":"求你tī天裡聽in，赦免你ê奴僕kap你ê百姓以色列ê罪，tī你教示in所tio̍h行ê好路ê時，koh落雨tī你ê地，就是你賞賜你ê百姓做業ê。"}},{"book":"代下","chapter":6,"verse":28,"versions":{"unv":"「國中若有饑荒、瘟疫、旱風、霉爛、蝗蟲、螞蚱，或有仇敵犯境，圍困城邑，無論遭遇甚麼災禍疾病，","bklcl":"Chit ê tōe nā ū ki-hng, un-e̍k, ko͘-tâ, hiú-nōa, chháu-meh, chián-thâng, á-sī in hiah-ê tùi-te̍k, tī in hiah-ê siâⁿ ê tōe, ûi-khùn in, bô-lūn ū sím-mi̍h chai-ē, sím-mi̍h phòa-pīⁿ;","tghg":"「此個地若有飢荒、瘟疫、枯焦、朽爛(hiú-nōa)、草蜢(chháu-meh)、剪蟲(chián-thâng)，抑是𪜶許個對敵，佇𪜶許個城的地圍困𪜶，無論有甚麼災禍甚麼破病，","bklhl":"Chit ê地若有飢荒、瘟疫、枯焦、朽爛、草蜢、剪蟲，á是in hiah-ê對敵，tī in hiah-ê城ê地，圍困in，無論有甚麼災厄，甚麼破病；"}},{"book":"代下","chapter":6,"verse":29,"versions":{"unv":"你的民以色列，或是眾人，或是一人，自覺災禍甚苦，向這殿舉手，無論祈求甚麼，禱告甚麼，","bklcl":"he̍k-sī chi̍t-lâng, he̍k-sī Lí ê peh-sìⁿ Í-sek-lia̍t ê chèng-lâng, ta̍k-ê chai ka-kī sim-lāi ê chai-ē iu-būn, ǹg chit keng tiān kia̍h-khí chhiú, bô-lūn cháiⁿ-iūⁿ khún-kiû, cháiⁿ-iūⁿ kî-tó;","tghg":"或是一人，或是你的百姓以色列的眾人，逐個知家己心內的災禍憂悶，向此間殿攑起手，無論怎樣懇求，怎樣祈禱，","bklhl":"或是一人，或是你ê百姓以色列ê眾人，ta̍k-ê知家己心內ê災厄憂悶，ǹg chit間殿kia̍h起手，無論怎樣懇求，怎樣祈禱；"}},{"book":"代下","chapter":6,"verse":30,"versions":{"unv":"求你從天上你的居所垂聽赦免。你是知道人心的，要照各人所行的待他們（惟有你知道世人的心），","bklcl":"goān Lí tùi thiⁿ--nih, Lí só͘ khiā-khí ê só͘-chāi, lâi thiaⁿ i, lâi sià-bián--i, Lí chai in ê sim, chiàu in ta̍k-lâng ê kiâⁿ-chòe lâi khoán-thāi in, (in-ūi sè-kan lâng ê sim chí-ū Lí chai nā-tiāⁿ);","tghg":"願你對天裡你所徛起的所在來聽伊，來赦免伊。你知𪜶的心，照𪜶逐人的行做來款待𪜶（因為世間人的心只有你知若定），","bklhl":"願你tùi天裡，你所khiā起ê所在，來聽伊，來赦免伊，你知in ê心，照in ta̍k人ê行做來款待in，(因為世間人ê心只有你知nā-tiāⁿ) ；"}},{"book":"代下","chapter":6,"verse":31,"versions":{"unv":"使他們在你賜給我們列祖之地上一生一世敬畏你，遵行你的道。","bklcl":"hō͘ in tī Lí siúⁿ-sù goán lia̍t-chó͘ ê tōe, chi̍t-sì-lâng kèng-ùi Lí, kiâⁿ Lí ê tō-lō͘.","tghg":"互𪜶佇你賞賜阮列祖的地一世人敬畏你，行你的道路。","bklhl":"Hō͘ in tī你賞賜阮列祖ê地，一世人敬畏你，行你ê道路。"}},{"book":"代下","chapter":6,"verse":32,"versions":{"unv":"「論到不屬你民以色列的外邦人，為你的大名和大能的手，並伸出來的膀臂，從遠方而來，向這殿禱告，","bklcl":"Lūn-kàu gōa-pang lâng, m̄-sī sio̍k Lí ê peh-sìⁿ Í-sek-lia̍t ê, ūi-tio̍h Lí ê tōa-miâ, tōa koân-lêng ê chhiú chhun-chhut ê chhiú-kut, tùi hn̄g-hn̄g ê só͘-chāi lâi, in nā lâi ǹg chit keng tiān kî-tó;","tghg":"「論到外邦人，呣是屬你的百姓以色列的，為著你的大名大權能的手，伸出的手骨，對遠遠的所在來，𪜶若來向此間殿祈禱，","bklhl":"論到外邦人，m̄是屬你ê百姓以色列ê，為tio̍h你ê大名，大權能ê手伸出ê手骨，tùi遠遠ê所在來，in若來ǹg chit間殿祈禱；"}},{"book":"代下","chapter":6,"verse":33,"versions":{"unv":"求你從天上你的居所垂聽，照著外邦人所祈求的而行，使天下萬民都認識你的名，敬畏你，像你的民以色列一樣，又使他們知道我建造的這殿是稱為你名下的。","bklcl":"goān Lí tùi thiⁿ, Lí khiā-khí ê só͘-chāi, lâi thiaⁿ in, chiàu gōa-pang lâng it-chhè só͘ tùi Lí kiû-ê lâi kiâⁿ; hō͘ thiⁿ-ē bān peh-sìⁿ lóng bat Lí ê miâ, kèng-ùi Lí, chhin-chhiūⁿ Lí ê peh-sìⁿ Í-sek-lia̍t chi̍t-iūⁿ; koh hō͘ in chai góa só͘ khí chit keng tiān, sī ēng Lí ê miâ lâi chheng-ê.","tghg":"願你對天，你徛起的所在來聽𪜶，照外邦人一切所對你求的來行，互天下萬百姓攏識你的名，敬畏你，親像你的百姓以色列一樣，閣互𪜶知我所起此間殿，是用你的名來稱的。","bklhl":"願你tùi天，你khiā起ê所在，來聽in，照外邦人一切所對你求ê來行；hō͘天下萬百姓lóng bat你ê名，敬畏你，親像你ê百姓以色列一樣；koh hō͘ in知我所起chit間殿，是用你ê名來稱ê。"}},{"book":"代下","chapter":6,"verse":34,"versions":{"unv":"「你的民若奉你的差遣，無論往何處去與仇敵爭戰，向你所選擇的城與我為你名所建造的殿禱告，","bklcl":"Lí ê peh-sìⁿ nā chhut-khì Lí só͘ chhe in khì ê lō͘, kap tùi-te̍k kau-chiàn, ǹg Lí só͘ kéng chit ê siâⁿ, kap góa ūi-tio̍h Lí ê miâ só͘ khí ê tiān, lâi kî-tó Lí;","tghg":"「你的百姓若出去你所差𪜶去的路，及對敵交戰，向你所揀此個城，及我為著你的名所起的殿來祈禱你，","bklhl":"你ê百姓若出去你所差in去ê路，kap對敵交戰，ǹg你所揀chit ê城，kap我為tio̍h你ê名所起ê殿，來祈禱你；"}},{"book":"代下","chapter":6,"verse":35,"versions":{"unv":"求你從天上垂聽他們的禱告祈求，使他們得勝。","bklcl":"goān Lí tùi thiⁿ lâi thiaⁿ in ê kî-tó khún-kiû, lâi pó-hō͘ in ê gī.","tghg":"願你對天來聽𪜶的祈禱懇求，來保護𪜶的義。","bklhl":"願你tùi天來聽in ê祈禱懇求，來保護in ê義。"}},{"book":"代下","chapter":6,"verse":36,"versions":{"unv":"「你的民若得罪你（世上沒有不犯罪的人），你向他們發怒，將他們交給仇敵擄到或遠或近之地；","bklcl":"Lí ê peh-sìⁿ nā tek-chōe Lí, (in-ūi bô ū bô hoān-chōe ê lâng,) Lí siū-khì in, chiong in kau hō͘ tùi-te̍k, tì-kàu in lia̍h in kàu he̍k-sī hn̄g he̍k-sī kūn ê tōe;","tghg":"「你的百姓若得罪你（因為無有無犯罪的人），你受氣𪜶，將𪜶交互對敵，致到𪜶掠𪜶到或是遠或是近的地；","bklhl":"你ê百姓若得罪你，(因為無有無犯罪ê人，) 你受氣in，將in交hō͘對敵，致到in掠in到或是遠或是近ê地；"}},{"book":"代下","chapter":6,"verse":37,"versions":{"unv":"他們若在擄到之地想起罪來，回心轉意，懇求你說：『我們有罪了，我們悖逆了，我們作惡了』；","bklcl":"in nā tī só͘ lia̍h-khì ê tōe, sim-lāi tò-tńg siūⁿ lâi hoán-hóe, koh tī lia̍h in ê lâng ê tōe, khún-kiû Lí kóng, Goán ū-chōe, goán ū pōe-ge̍k, goán ū chòe-pháiⁿ;","tghg":"𪜶若佇所掠去的地，心內倒轉想來反悔，閣佇掠𪜶的人的地，懇求你講：『阮有罪，阮有悖逆，阮有做歹』；","bklhl":"in若tī所掠去ê地，心內倒tńg想來反悔，koh tī掠in ê人ê地，懇求你講，阮有罪，阮有悖逆，阮有做pháiⁿ；"}},{"book":"代下","chapter":6,"verse":38,"versions":{"unv":"他們若在擄到之地盡心盡性歸服你，又向自己的地，就是你賜給他們列祖之地和你所選擇的城，並我為你名所建造的殿禱告，","bklcl":"in nā tī siū lia̍h-khì ê tōe, chiū-sī tùi-te̍k lia̍h in khì ê tōe, chīn-sim chīn-sèng kui-ho̍k Lí, koh ǹg pún-tōe, chiū-sī Lí siúⁿ-sù in lia̍t-chó͘ ê tōe, kap Lí só͘ kéng ê siâⁿ, í-ki̍p góa ūi-tio̍h Lí ê miâ só͘ khí ê tiān, lâi kî-tó Lí;","tghg":"𪜶若佇受掠去的地，就是對敵掠𪜶去的地，盡心盡性歸服你，閣向本地，就是你賞賜𪜶列祖的地及你所揀的城，以及我為著你的名所起的殿來祈禱你，","bklhl":"in若tī受掠去ê地，就是對敵掠in去ê地，盡心盡性歸服你，koh ǹg本地，就是你賞賜in列祖ê地，kap你所揀ê城，以及我為tio̍h你ê名所起ê殿，來祈禱你；"}},{"book":"代下","chapter":6,"verse":39,"versions":{"unv":"求你從天上你的居所垂聽你民的禱告祈求，為他們伸冤，赦免他們的過犯。","bklcl":"goān Lí tùi thiⁿ, Lí só͘ khiā-khí ê só͘-chāi, thiaⁿ in ê kî-tó khún-kiû, lâi pó-hō͘ in ê gī, koh sià-bián Lí ê peh-sìⁿ tek-chōe Lí ê.","tghg":"願你對天你所徛起的所在聽𪜶的祈禱懇求，來保護𪜶的義，閣赦免你的百姓得罪你的。","bklhl":"願你tùi天，你所khiā起ê所在，聽in ê祈禱懇求，來保護in ê義，koh赦免你ê百姓得罪你ê。"}},{"book":"代下","chapter":6,"verse":40,"versions":{"unv":"「我的　神啊，現在求你睜眼看，側耳聽在此處所獻的禱告。","bklcl":"Góa ê Siōng-tè ah, taⁿ góa kiû Lí ba̍k-chiu khòaⁿ, hī-khang thiaⁿ, tī chit só͘-chāi só͘ hiàn ê kî-tó.","tghg":"「我的上帝啊，今我求你目睭看，耳孔聽佇此所在所獻的祈禱。","bklhl":"我ê上帝ah，taⁿ我求你目睭看，耳孔聽，tī chit所在所獻ê祈禱。"}},{"book":"代下","chapter":6,"verse":41,"versions":{"unv":"耶和華　神啊，求你起來，和你有能力的約櫃同入安息之所。耶和華　神啊，願你的祭司披上救恩；願你的聖民蒙福歡樂。","bklcl":"Iâ-hô-hoa Siōng-tè ah, kiû Lí khí-lâi, Lí kap Lí lêng-le̍k ê kūi, ji̍p Lí an-hioh ê só͘-chāi; Iâ-hô-hoa Siōng-tè ah, goān Lí ê chè-si chhēng kiù-un, goān Lí hiah-ê sèng ê peh-sìⁿ tit-tio̍h hok-khì lâi hoaⁿ-hí.","tghg":"耶和華上帝啊，求你起來，你及你能力的櫃，入你安息的所在。耶和華上帝啊，願你的祭司穿救恩；願你許個聖的百姓，得著福氣來歡喜。","bklhl":"耶和華上帝ah，求你起來，你kap你能力ê櫃，入你安歇ê所在；耶和華上帝ah，願你ê祭司穿救恩，願你hiah-ê聖ê百姓得tio̍h福氣來歡喜。"}},{"book":"代下","chapter":6,"verse":42,"versions":{"unv":"耶和華　神啊，求你不要厭棄你的受膏者，要記念向你僕人大衛所施的慈愛。」","bklcl":"Iâ-hô-hoa Siōng-tè ah, kiû Lí bo̍h-tit kū-choa̍t Lí siū boah-iû--ê; tio̍h kì-liām Lí si-hō͘ Lí ê lô͘-po̍k Tāi-pi̍t ê chû-ài.","tghg":"耶和華上帝啊，求你莫得拒絕你受抹油者，著紀念你施互你的奴僕大衛的慈愛。」","bklhl":"耶和華上帝ah，求你莫得拒絕你受抹油ê；tio̍h記念你施hō͘你ê奴僕大衛ê慈愛。"}}]