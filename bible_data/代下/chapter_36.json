[{"book":"代下","chapter":36,"verse":1,"versions":{"unv":"國民立約西亞的兒子約哈斯在耶路撒冷接續他父作王。","bklcl":"Kok-bîn ēng Iok-se-a ê kiáⁿ Iok-hap-su siat-li̍p chòe ông, tī Iâ-lō͘-sat-léng sòa-chiap i ê lāu-pē.","tghg":"國民用約西亞的子約哈斯設立做王佇耶路撒冷續接伊的老父。","bklhl":"國民用約西亞ê kiáⁿ Iok-hap-su設立做王，tī耶路撒冷續接伊ê老父。"}},{"book":"代下","chapter":36,"verse":2,"versions":{"unv":"約哈斯登基的時候年二十三歲，在耶路撒冷作王三個月。","bklcl":"Iok-hap-su chē-ūi ê sî, jī-cha̍p-saⁿ hè, tī Iâ-lō͘-sat-léng chòe ông le̍k-kè saⁿ-ge̍h ji̍t.","tghg":"約哈斯坐位的時二十三歲，佇耶路撒冷做王歷過三月日。","bklhl":"Iok-hap-su坐位ê時，二十三歲，tī耶路撒冷做王歷過三月日。"}},{"book":"代下","chapter":36,"verse":3,"versions":{"unv":"埃及王在耶路撒冷廢了他，又罰猶大國銀子一百他連得，金子一他連得。","bklcl":"Ai-ki̍p ông tī Iâ-lō͘-sat-léng hòe i, koh hoa̍t hit kok chìn-kòng gûn chi̍t-pah tha-liân-tek, kim chi̍t tha-liân-tek.","tghg":"埃及王佇耶路撒冷廢伊，閣罰彼國進貢銀一百他連得，金一他連得。","bklhl":"埃及王tī耶路撒冷廢伊，koh罰hit國進貢銀一百tha-liân-tek，金一tha-liân-tek。"}},{"book":"代下","chapter":36,"verse":4,"versions":{"unv":"埃及王尼哥立約哈斯的哥哥以利雅敬作猶大和耶路撒冷的王，改名叫約雅敬，又將約哈斯帶到埃及去了。","bklcl":"Ai-ki̍p ông siat-li̍p i ê hiaⁿ Í-lī-ngá-kèng chòe Iû-tāi kap Iâ-lō͘-sat-léng ê ông, ōaⁿ i ê miâ kiò Iok-ngá-kèng; Nî-ko tòa i ê sió-tī Iok-hap-su kàu Ai-ki̍p.","tghg":"埃及王設立伊的兄以利雅敬做猶大及耶路撒冷的王，換伊的名叫約雅敬。尼哥帶伊的小弟約哈斯到埃及。","bklhl":"埃及王設立伊ê兄Í-lī-ngá-kèng做偤大kap耶路撒冷ê王，換伊ê名叫Iok-ngá-kèng；Nî-ko帶伊ê小弟Iok-hap-su到埃及。"}},{"book":"代下","chapter":36,"verse":5,"versions":{"unv":"約雅敬登基的時候年二十五歲，在耶路撒冷作王十一年，行耶和華─他　神眼中看為惡的事。","bklcl":"Iok-ngá-kèng chē-ūi ê sî, jī-cha̍p-gō͘ hè, tī Iâ-lō͘-sat-léng chòe ông kiōng cha̍p-it nî; kiâⁿ Iâ-hô-hoa i ê Siōng-tè só͘ khòaⁿ-chòe pháiⁿ ê sū.","tghg":"約雅敬坐位的時二十五歲，佇耶路撒冷做王共十一年，行耶和華──伊的上帝所看做歹的事。","bklhl":"Iok-ngá-kèng坐位ê時，二十五歲，tī耶路撒冷做王共十一年；行耶和華伊ê上帝所看做pháiⁿ ê事。"}},{"book":"代下","chapter":36,"verse":6,"versions":{"unv":"巴比倫王尼布甲尼撒上來攻擊他，用銅鍊鎖著他，要將他帶到巴比倫去。","bklcl":"Pa-pí-lûn ông Nî-pò͘-kah-nî-sat chiūⁿ lâi kong-kek i, ēng tâng-liān pa̍k i, beh tòa i kàu Pa-pí-lûn.","tghg":"巴比倫王尼布甲尼撒上來攻擊伊，用銅鍊縛(pa̍k)伊，欲帶伊到巴比倫。","bklhl":"巴比倫王Nî-pò͘-kah-nî-sat 上來攻擊伊，用銅鏈縛伊，beh帶伊到巴比倫。"}},{"book":"代下","chapter":36,"verse":7,"versions":{"unv":"尼布甲尼撒又將耶和華殿裡的器皿帶到巴比倫，放在他神的廟裡（或譯：自己的宮裡）。","bklcl":"Nî-pò͘-kah-nî-sat koh chiong Iâ-hô-hoa tiān-lāi ê khì-kū tòa kàu Pa-pí-lûn, hē tī Pa-pí-lûn i ê biō-lāi.","tghg":"尼布甲尼撒閣將耶和華殿內的器具帶到巴比倫，下(hē)佇巴比倫伊的廟內。","bklhl":"Nî-pò͘-kah-nî-sat koh將耶和華殿內ê器具帶到巴比倫，hē tī巴比倫伊ê廟內。"}},{"book":"代下","chapter":36,"verse":8,"versions":{"unv":"約雅敬其餘的事和他所行可憎的事，並他一切的行為，都寫在以色列和猶大列王記上。他兒子約雅斤接續他作王。","bklcl":"Iok-ngá-kèng kî-û ê sū, kap i só͘ kiâⁿ khó-ò͘ⁿ ê sū, kap i ê put-chèng, lóng kì tī Í-sek-lia̍t kap Iû-tāi lia̍t-ông ê kì-lio̍k.  I ê kiáⁿ Iok-ngá-kun sòa-chiap i chòe ông.","tghg":"約雅敬其餘的事及伊所行可惡的事，及伊的不正，攏記佇以色列及猶大列王的記錄。伊的子約雅斤續接伊做王。","bklhl":"Iok-ngá-kèng其餘ê事，kap伊所行可惡ê事，kap伊ê不正，lóng記tī以色列kap偤大列王ê記錄。伊ê kiáⁿ Iok-ngá-kun續接伊做王。"}},{"book":"代下","chapter":36,"verse":9,"versions":{"unv":"約雅斤登基的時候年八歲（在列王下二十四章八節是十八歲），在耶路撒冷作王三個月零十天，行耶和華眼中看為惡的事。","bklcl":"Iok-ngá-kun chē-ūi ê sî, poeh-hè, tī Iâ-lō͘-sat-léng chòe ông saⁿ-ge̍h-ji̍t liân cha̍p-ji̍t; kiâⁿ Iâ-hô-hoa só͘ khòaⁿ-chòe pháiⁿ ê sū.","tghg":"約雅斤坐位的時八歲，佇耶路撒冷做王三月日連十日，行耶和華所看做歹的事。","bklhl":"Iok-ngá-kun坐位ê時，八歲，tī耶路撒冷做王三月日連十日；行耶和華所看做pháiⁿ ê事。"}},{"book":"代下","chapter":36,"verse":10,"versions":{"unv":"過了一年，尼布甲尼撒差遣人將約雅斤和耶和華殿裡各樣寶貴的器皿帶到巴比倫，就立約雅斤的叔叔（原文是兄）西底家作猶大和耶路撒冷的王。","bklcl":"Kè-nî Nî-pò͘-kah-nî-sat chhe lâng tòa i kap Iâ-hô-hoa tiān-lāi hiah-ê pó-pòe ê khì-kū kàu Pa-pí-lûn; chiū siat-li̍p i ê chek Se-tí-ka chòe Iû-tāi kap Iâ-lō͘-sat-léng ê ông.","tghg":"隔年，尼布甲尼撒差人帶伊及耶和華殿內許個寶貝的器具到巴比倫，就設立伊的叔西底家做猶大及耶路撒冷的王。","bklhl":"Kè年 Nî-pò͘-kah-nî-sat差人帶伊kap耶和華殿內hiah-ê寶貝ê器具到巴比倫；就設立伊ê叔Se-tí-ka做偤大kap耶路撒冷ê王。"}},{"book":"代下","chapter":36,"verse":11,"versions":{"unv":"西底家登基的時候年二十一歲，在耶路撒冷作王十一年，","bklcl":"Se-tí-ka chē-ūi ê sî, jī-cha̍p-it hè, tī Iâ-lō͘-sat-léng chòe ông kiōng cha̍p-it nî.","tghg":"西底家坐位的時二十一歲，佇耶路撒冷做王共十一年。","bklhl":"Se-tí-ka坐位ê時，二十一歲，tī耶路撒冷做王共十一年。"}},{"book":"代下","chapter":36,"verse":12,"versions":{"unv":"行耶和華─他　神眼中看為惡的事。先知耶利米以耶和華的話勸他，他仍不在耶利米面前自卑。","bklcl":"I kiâⁿ Iâ-hô-hoa i ê Siōng-tè só͘ khòaⁿ-chòe pháiⁿ ê sū; sian-ti Iâ-lī-bí ēng Iâ-hô-hoa só͘ hoan-hù-ê thoân hō͘ i, i iû-goân bô ka-kī khiam-pi tī i ê bīn-chêng.","tghg":"伊行耶和華──伊的上帝所看做歹的事。先知耶利米用耶和華所吩咐的傳互伊，伊猶原無家己謙卑佇伊的面前。","bklhl":"伊行耶和華伊ê上帝所看做pháiⁿ ê事；先知耶利米用耶和華所吩咐ê傳hō͘伊，伊猶原無家己謙卑tī伊ê面前。"}},{"book":"代下","chapter":36,"verse":13,"versions":{"unv":"尼布甲尼撒曾使他指著　神起誓，他卻背叛，強項硬心，不歸服耶和華─以色列的　神。","bklcl":"Nî-pò͘-kah-nî-sat ông bat kah i kí Siōng-tè lâi chiù-chōa; chóng-sī i pōe-poān, ngī i ê ām-kún, kò͘-chip i ê sim, m̄ kui-sūn Iâ-hô-hoa Í-sek-lia̍t ê Siōng-tè.","tghg":"尼布甲尼撒王曾教伊指(kí)上帝來咒誓，總是伊背叛，硬伊的頷頸，固執伊的心，呣歸順耶和華──以色列的上帝。","bklhl":"Nî-pò͘-kah-nî-sat王bat kah伊kí上帝來chiù-chōa；總是伊背叛，硬伊ê頷頸，固執伊ê心，m̄歸順耶和華以色列ê上帝。"}},{"book":"代下","chapter":36,"verse":14,"versions":{"unv":"眾祭司長和百姓也大大犯罪，效法外邦人一切可憎的事，污穢耶和華在耶路撒冷分別為聖的殿。","bklcl":"Koh hiah-ê chè-si ê thâu-ba̍k kap peh-sìⁿ iā hoān tōa-chōe, o̍h gōa-pang it-chhè khó-ò͘ⁿ ê sū, phah lâ-sâm Iâ-hô-hoa tī Iâ-lō͘-sat-léng hun-piat chòe-sèng ê tiān.","tghg":"閣許個祭司的頭目及百姓也犯大罪，學外邦一切可惡的事，拍垃墋耶和華佇耶路撒冷分別做聖的殿。","bklhl":"Koh hiah-ê祭司ê頭目kap百姓也犯大罪，學外邦一切可惡ê事，phah lâ-sâm耶和華tī耶路撒冷分別做聖ê殿。"}},{"book":"代下","chapter":36,"verse":15,"versions":{"unv":"耶和華─他們列祖的　神因為愛惜自己的民和他的居所，從早起來差遣使者去警戒他們。","bklcl":"Iâ-hô-hoa in lia̍t-chó͘ ê Siōng-tè thok I hiah-ê sù-chiá, chhe in khì peh-sìⁿ hia, sī thàu-chá khí-lâi chhe i; in-ūi I lîn-bín I ê peh-sìⁿ kap I khiā-khí ê só͘-chāi.","tghg":"耶和華──𪜶列祖的上帝託伊許個使者差𪜶去百姓遐，是透早起來差伊，因為伊憐憫伊的百姓及伊徛起的所在。","bklhl":"耶和華in列祖ê上帝託伊hiah-ê使者，差 in去百姓hia，是透早起來差伊；因為伊憐憫伊ê百姓kap伊khiā起ê所在。"}},{"book":"代下","chapter":36,"verse":16,"versions":{"unv":"他們卻嘻笑　神的使者，藐視他的言語，譏誚他的先知，以致耶和華的忿怒向他的百姓發作，無法可救。","bklcl":"Chóng-sī in thí-chhiò Siōng-tè ê sù-chiá, biáu-sī I ê ōe, ki-chhì I ê sian-ti, ti̍t-kàu Iâ-hô-hoa tōa siū-khì I ê peh-sìⁿ, bô hoat-tō͘ thang i-tī.","tghg":"總是𪜶恥笑上帝的使者，藐視伊的話，譏刺伊的先知，直到耶和華大受氣伊的百姓，無法度通醫治。","bklhl":"總是in恥笑上帝ê使者，藐視伊ê話，譏刺伊ê先知，直到耶和華大受氣伊ê百姓，無法度thang醫治。"}},{"book":"代下","chapter":36,"verse":17,"versions":{"unv":"所以，耶和華使迦勒底人的王來攻擊他們，在他們聖殿裡用刀殺了他們的壯丁，不憐恤他們的少男處女、老人白叟。耶和華將他們都交在迦勒底王手裡。","bklcl":"Só͘-í Siōng-tè chhōa Ka-le̍k-tí lâng ê ông lâi kong-kek in, tī in sèng-só͘ ê chhù ēng to thâi-sí in ê siàu-liân lâng, bô lîn-bín in siàu-liân ê ta-po͘-teng, á-sī chāi-sek-lú, lāu kap pe̍h-thâu-mn̂g--ê;  Siōng-tè chiong in lóng kau tī i ê chhiú.","tghg":"所以，上帝導迦勒底人的王來攻擊𪜶，佇𪜶聖所的厝用刀刣死𪜶的少年人，無憐憫𪜶少年的查甫丁抑是在室女，老及白頭毛者。上帝將𪜶攏交佇伊的手。","bklhl":"所以上帝chhōa Ka-le̍k-tí人ê王來攻擊in，tī in聖所ê厝用刀刣死in ê少年人，無憐憫in少年ê ta-po͘丁，á是在室女，老kap白頭毛ê；上帝將in lóng交tī伊ê手。"}},{"book":"代下","chapter":36,"verse":18,"versions":{"unv":"迦勒底王將　神殿裡的大小器皿與耶和華殿裡的財寶，並王和眾首領的財寶，都帶到巴比倫去了。","bklcl":"I koh chiong Siōng-tè ê tiān tōa-sòe ê khì-kū, kap Iâ-hô-hoa tiān-lāi ê châi-pó, í-ki̍p ông kap hiah-ê siú-léng ê châi-pó, lóng tòa kàu Pa-pí-lûn.","tghg":"伊閣將上帝的殿大細的器具及耶和華殿內的財寶，以及王及許個首領的財寶，攏帶到巴比倫。","bklhl":"伊koh將上帝ê殿大細ê器具，kap耶和華殿內ê財寶，以及王kap hiah-ê首領ê財寶，lóng帶到巴比倫。"}},{"book":"代下","chapter":36,"verse":19,"versions":{"unv":"迦勒底人焚燒　神的殿，拆毀耶路撒冷的城牆，用火燒了城裡的宮殿，毀壞了城裡寶貴的器皿。","bklcl":"In sio Siōng-tè ê chhù, thiah-húi Iâ-lō͘-sat-léng ê siâⁿ-chhiûⁿ, ēng hé sio hiah-ê kiong-tiān, húi-hoāi hiah-ê pó-pòe ê khì-kū.","tghg":"𪜶燒上帝的厝，拆毀耶路撒冷的城牆，用火燒許個宮殿，毀壞許個寶貝的器具。","bklhl":"In燒上帝ê厝，拆毀耶路撒冷ê城牆，用火燒hiah-ê宮殿，毀壞hiah-ê寶貝ê器具。"}},{"book":"代下","chapter":36,"verse":20,"versions":{"unv":"凡脫離刀劍的，迦勒底王都擄到巴比倫去，作他和他子孫的僕婢，直到波斯國興起來。","bklcl":"Kìⁿ-nā thoat-lī to-kiàm ê, i tòa in kàu Pa-pí-lûn; in chòe i kap i ê kiáⁿ-sun ê lô͘-po̍k, kàu Pho-su kok heng-khí.","tghg":"見若脫離刀劍的，伊帶𪜶到巴比倫，𪜶做伊及伊的子孫的奴僕，到波斯國興起。","bklhl":"見若脫離刀劍ê，伊帶in到巴比倫；in做伊kap伊ê kiáⁿ孫ê奴僕，到波斯國興起。"}},{"book":"代下","chapter":36,"verse":21,"versions":{"unv":"這就應驗耶和華藉耶利米口所說的話：地享受安息；因為地土荒涼便守安息，直滿了七十年。","bklcl":"Che sī èng-giām Iâ-hô-hoa thok Iâ-lī-bí só͘ kóng ê ōe, thèng-hāu thó͘-tōe hióng-siū i ê an-hioh; in-ūi i pha-hng ê sî siú an-hioh, kàu móa chhit-cha̍p nî.","tghg":"這是應驗耶和華託耶利米所講的話：聽候土地享受伊的安息；因為伊拋荒的時守安息，到滿七十年。","bklhl":"這是應驗耶和華託耶利米所講ê話，thèng候土地享受伊ê安歇；因為伊拋荒ê時守安歇，到滿七十年。"}},{"book":"代下","chapter":36,"verse":22,"versions":{"unv":"波斯王古列元年，耶和華為要應驗藉耶利米口所說的話，就激動波斯王古列的心，使他下詔通告全國，說：","bklcl":"Tng Pho-su ông Kó͘-lia̍t goân--nî, in-ūi beh èng-giām Iâ-hô-hoa thok Iâ-lī-bí só͘ kóng ê ōe, Iâ-hô-hoa chiū kek-tōng Pho-su ông Kó͘-lia̍t ê sim, hō͘ i soan-pò͘ tī thong-kok, koh siá i, kóng,","tghg":"當波斯王古列元年，因為欲應驗耶和華託耶利米所講的話，耶和華就激動波斯王古列的心，互伊宣佈佇通國，閣寫伊，講：","bklhl":"當波斯王Kó͘-lia̍t元年，因為beh應驗耶和華託耶利米所講ê話，耶和華就激動波斯王Kó͘-lia̍t ê心，hō͘伊宣布tī thong國，koh寫伊，講，"}},{"book":"代下","chapter":36,"verse":23,"versions":{"unv":"「波斯王古列如此說：耶和華─天上的　神已將天下萬國賜給我，又囑咐我在猶大的耶路撒冷為他建造殿宇。你們中間凡作他子民的，可以上去，願耶和華─他的　神與他同在。」","bklcl":"Pho-su ông Kó͘-lia̍t án-ni kóng, Thiⁿ-téng ê Siōng-tè Iâ-hô-hoa chiong thiⁿ-ē ê bān-kok siúⁿ-sù góa; koh bēng-lēng góa tī Iû-tāi ê Iâ-lō͘-sat-léng kā I khí tiān.  Lín tiong-kan kìⁿ-nā chòe I ê peh-sìⁿ ê, thang chiūⁿ-khì, goān Iâ-hô-hoa i ê Siōng-tè kap i tī-teh.","tghg":"「波斯王古列按呢講：天頂的上帝──耶和華將天下的萬國賞賜我，閣命令我佇猶大的耶路撒冷給伊起殿。恁中間見若做伊的百姓的，通上去，願耶和華──伊的上帝及伊佇啲。」","bklhl":"波斯王Kó͘-lia̍t án-ni講，天頂ê上帝耶和華將天下ê萬國賞賜我；koh命令我tī偤大ê耶路撒冷kā伊起殿。Lín中間見若做伊ê百姓ê，thang上去，願耶和華伊ê上帝kap伊tī-teh。"}}]