[{"book":"代下","chapter":11,"verse":1,"versions":{"unv":"羅波安來到耶路撒冷，招聚猶大家和便雅憫家，共十八萬人，都是挑選的戰士，要與以色列人爭戰，好將國奪回再歸自己。","bklcl":"Lô-phò-àm kàu Iâ-lō͘-sat-léng ê sî, chiū chū-chi̍p Iû-tāi kap Piān-ngá-bín ê ke, kiōng cha̍p-poeh-bān lâng, lóng sī kè-kéng ê chiàn-sū, beh kap Í-sek-lia̍t kau-chiàn, hō͘ kok-ūi koh kui tī Lô-phò-àm.","tghg":"羅波安到耶路撒冷的時，就聚集猶大及便雅憫的家，共十八萬人，攏是過揀的戰士，欲及以色列交戰，互國位閣歸佇羅波安。","bklhl":"Lô-phò-àm到耶路撒冷ê時，就聚集偤大kap便雅憫ê家，共十八萬人，lóng是過揀ê戰士，beh kap以色列交戰，hō͘國位koh歸tī Lô-phò-àm。"}},{"book":"代下","chapter":11,"verse":2,"versions":{"unv":"但耶和華的話臨到神人示瑪雅說：","bklcl":"Chóng-sī Iâ-hô-hoa ê ōe lîm-kàu Siōng-tè ê lô͘-po̍k Sī-má-ngá kóng,","tghg":"總是耶和華的話臨到上帝的奴僕示瑪雅講：","bklhl":"總是耶和華ê話臨到上帝ê奴僕Sī-má-ngá講，"}},{"book":"代下","chapter":11,"verse":3,"versions":{"unv":"「你去告訴所羅門的兒子猶大王羅波安和住猶大、便雅憫的以色列眾人說，","bklcl":"Lí khì kā Só͘-lô-bûn ê kiáⁿ Iû-tāi ông Lô-phò-àm, kap khiā-khí Iû-tāi kap Piān-ngá-bín ê chèng Í-sek-lia̍t lâng, kóng,","tghg":"「你去給所羅門的子猶大王羅波安及徛起猶大及便雅憫的眾以色列人講，","bklhl":"你去kā所羅門ê kiáⁿ偤大王Lô-phò-àm，kap khiā起偤大kap便雅憫ê眾以色列人，講，"}},{"book":"代下","chapter":11,"verse":4,"versions":{"unv":"耶和華如此說：『你們不可上去與你們的弟兄爭戰，各歸各家去吧！因為這事出於我。』」眾人就聽從耶和華的話歸回，不去與耶羅波安爭戰。","bklcl":"Iâ-hô-hoa án-ni kóng, Lín bo̍h-tit chiūⁿ-khì, bo̍h-tit kap lín ê hiaⁿ-tī kau-chiàn; ta̍k-lâng tò-khì i ê ke; in-ūi chit ê tāi-chì chhut tī Góa.  In thiaⁿ Iâ-hô-hoa ê ōe, chiū tò-khì, bô khì kong-kek Iâ-lô-phò-àm.","tghg":"耶和華按呢講：『恁莫得上去，莫得及恁的兄弟交戰，逐人倒去伊的家！因為此個代誌出佇我。』」𪜶聽耶和華的話就倒去，無去攻擊耶羅波安。","bklhl":"耶和華án-ni講，Lín莫得上去，莫得kap lín ê兄弟交戰；ta̍k人tò去伊ê家；因為chit ê tāi-chì出tī我。In聽耶和華ê話，就tò去，無去攻擊Iâ-lô-phò-àm。"}},{"book":"代下","chapter":11,"verse":5,"versions":{"unv":"羅波安住在耶路撒冷，在猶大地修築城邑，","bklcl":"Lô-phò-àm tiàm tī Iâ-lō͘-sat-léng; tī Iû-tāi tōe khí kúi-nā ê siâⁿ chòe ōe-só͘.","tghg":"羅波安踮佇耶路撒冷，佇猶大地起幾若個城做衛所，","bklhl":"Lô-phò-àm tiàm tī耶路撒冷；tī偤大地起kúi-nā ê城做衛所。"}},{"book":"代下","chapter":11,"verse":6,"versions":{"unv":"為保障修築伯利恆、以坦、提哥亞、","bklcl":"Chiū-sī khí Pek-lī-hêng, Í-thán, Thê-ko-a;","tghg":"就是起伯利恆、以坦、提哥亞、","bklhl":"就是起伯利恆、Í-thán、Thê-ko-a；"}},{"book":"代下","chapter":11,"verse":7,"versions":{"unv":"伯‧夙、梭哥、亞杜蘭、","bklcl":"Pek-siok, So-ko, A-tō͘-lân;","tghg":"伯夙、梭哥、亞杜蘭、","bklhl":"Pek-siok、So-ko、A-tō͘-lân；"}},{"book":"代下","chapter":11,"verse":8,"versions":{"unv":"迦特、瑪利沙、西弗、","bklcl":"Ka-te̍k, Má-lī-sa, Se-hut;","tghg":"迦特、瑪利沙、西弗、","bklhl":"Ka-te̍k、Má-lī-sa、Se-hut；"}},{"book":"代下","chapter":11,"verse":9,"versions":{"unv":"亞多萊音、拉吉、亞西加、","bklcl":"A-to-lâi-im, La̍h-kiat, A-se-ka;","tghg":"亞多萊音、拉吉、亞西加、","bklhl":"A-to-lâi-im、拉結、A-se-ka；"}},{"book":"代下","chapter":11,"verse":10,"versions":{"unv":"瑣拉、亞雅崙、希伯崙。這都是猶大和便雅憫的堅固城。","bklcl":"Só-la̍h, A-ngá-lûn, Hi-pek-lûn;  chiah-ê lóng tī Iû-tāi kap Piān-ngá-bín chòe kian-kò͘ ê siâⁿ.","tghg":"瑣拉、亞雅崙、希伯崙。諸個攏佇猶大及便雅憫做堅固的城。","bklhl":"Só-la̍h、A-ngá-lûn、Hi-pek-lûn；chiah ê lóng tī偤大kap便雅憫做堅固ê城。"}},{"book":"代下","chapter":11,"verse":11,"versions":{"unv":"羅波安又堅固各處的保障，在其中安置軍長，又預備下糧食、油、酒。","bklcl":"Lô-phò-àm koh kian-kò͘ hiah-ê ōe-só͘, tī in tiong-kan siat peng ê thâu-lâng; koh chek-chū bí-niû, kap iû, kap chiú;","tghg":"羅波安閣堅固許個衛所，佇𪜶中間設兵的頭人，閣積聚米糧、及油、及酒。","bklhl":"Lô-phò-àm koh堅固hiah-ê衛所，tī in中間設兵ê頭人；koh積聚米糧，kap油，kap酒；"}},{"book":"代下","chapter":11,"verse":12,"versions":{"unv":"他在各城裡預備盾牌和槍，且使城極其堅固。猶大和便雅憫都歸了他。","bklcl":"koh tī ta̍k ê siâⁿ pī-pān pîn-pâi kap chhiuⁿ, hō͘ i ke̍k-kî kian-kò͘.  Iû-tāi Piān-ngá-bín lóng sio̍k tī i.","tghg":"閣佇逐個城備辦屏牌及槍(chhiuⁿ)，互伊極其堅固。猶大便雅憫攏屬佇伊。","bklhl":"koh tī ta̍k-ê城備辦屏牌kap鎗，hō͘伊極其堅固。偤大便雅憫lóng屬tī伊。"}},{"book":"代下","chapter":11,"verse":13,"versions":{"unv":"以色列全地的祭司和利未人都從四方來歸羅波安。","bklcl":"Í-sek-lia̍t choân-tōe ê chè-si kap Lī-bī lâng lóng tùi sì-kéng lâi kui Lô-phò-àm.","tghg":"以色列全地的祭司及利未人攏對四境來歸羅波安。","bklhl":"以色列全地ê祭司kap利未人lóng 對四境來歸Lô-phò-àm。"}},{"book":"代下","chapter":11,"verse":14,"versions":{"unv":"利未人撇下他們的郊野和產業，來到猶大與耶路撒冷，是因耶羅波安和他的兒子拒絕他們，不許他們供祭司職分事奉耶和華。","bklcl":"Lī-bī lâng lī-khui in ê kau-iá kap sán-gia̍p, lâi kàu Iû-tāi kap Iâ-lō͘-sat-léng; sī in-ūi Iâ-lô-phò-àm kap i ê kiáⁿ kū-choa̍t in, m̄-chún in kiâⁿ chè-si ê chit-hūn, ho̍k-sāi Iâ-hô-hoa.","tghg":"利未人離開𪜶的郊野及產業，來到猶大及耶路撒冷，是因為耶羅波安及伊的子拒絕𪜶，呣准𪜶行祭司的職份服事耶和華。","bklhl":"利未人離開in ê郊野kap產業，來到偤大kap耶路撒冷；是因為Iâ-lô-phò-àm kap伊ê kiáⁿ拒絕in，m̄准in行祭司ê職份，服事耶和華。"}},{"book":"代下","chapter":11,"verse":15,"versions":{"unv":"耶羅波安為邱壇、為鬼魔（原文是公山羊）、為自己所鑄造的牛犢設立祭司。","bklcl":"Iâ-lô-phò-àm ūi soaⁿ-thâu-tôaⁿ, ūi kúi-koài, ūi i só͘ chù ê gû-á, ka-kī siat-li̍p chè-si.","tghg":"耶羅波安為山頭壇、為鬼怪、為伊所鑄的牛仔，家己設立祭司。","bklhl":"Iâ-lô-phò-àm為山頭壇，為鬼怪，為伊所鑄ê牛á，家己設立祭司。"}},{"book":"代下","chapter":11,"verse":16,"versions":{"unv":"以色列各支派中，凡立定心意尋求耶和華─以色列　神的，都隨從利未人，來到耶路撒冷祭祀耶和華─他們列祖的　神。","bklcl":"Í-sek-lia̍t chèng chi-phài tiong, kìⁿ-nā tiāⁿ-tio̍h ì-sù beh chhē Iâ-hô-hoa Í-sek-lia̍t ê Siōng-tè--ê, tè in kàu Iâ-lō͘-sat-léng, beh hiàn-chè hō͘ Iâ-hô-hoa in lia̍t-chó͘ ê Siōng-tè.","tghg":"以色列眾支派中，見若定著意思欲尋耶和華──以色列的上帝的，隨𪜶到耶路撒冷，欲獻祭互耶和華──𪜶列祖的上帝。","bklhl":"以色列眾支派中，見若定tio̍h意思beh chhē耶和華以色列ê上帝ê，tè in到耶路撒冷，beh獻祭hō͘耶和華in列祖ê上帝。"}},{"book":"代下","chapter":11,"verse":17,"versions":{"unv":"這樣，就堅固猶大國，使所羅門的兒子羅波安強盛三年，因為他們三年遵行大衛和所羅門的道。","bklcl":"Án-ni kian-kò͘ Iû-tāi kok le̍k-kè saⁿ-nî, hō͘ Só͘-lô-bûn ê kiáⁿ Lô-phò-àm kiông-sēng; in-ūi in saⁿ-nî kú kiâⁿ Tāi-pi̍t Só͘-lô-bûn ê lō͘.","tghg":"按呢，堅固猶大國歷過三年，互所羅門的子羅波安強盛，因為𪜶三年久行大衛所羅門的路。","bklhl":"Án-ni堅固偤大國歷過三年，hō͘所羅門ê kiáⁿ Lô-phò-àm強盛；因為in三年久行大衛所羅門ê路。"}},{"book":"代下","chapter":11,"verse":18,"versions":{"unv":"羅波安娶大衛兒子耶利摩的女兒瑪哈拉為妻，又娶耶西兒子以利押的女兒亞比孩為妻。","bklcl":"Lô-phò-àm chhōa Má-hap-la̍h chòe bó͘, i sī Tāi-pi̍t ê cha-bó͘-sun, Iâ-lī-mô͘ ê cha-bó͘-kiáⁿ; iū-koh Iâ-se ê cha-bó͘-sun, Í-lī-ap ê cha-bó͘-kiáⁿ, A-pí-hâi ê cha-bó͘-kiáⁿ.","tghg":"羅波安娶瑪哈拉做某，伊是大衛的查某孫耶利摩的查某子，又閣耶西的查某孫以利押的查某子亞比孩的查某子。","bklhl":"Lô-phò-àm娶Má-hap-la̍h做bó͘，伊是大衛ê cha-bó͘孫，Iâ-lī-mô͘ ê cha-bó͘-kiáⁿ；又koh耶西ê cha-bó͘孫，Í-lī-ap ê cha-bó͘-kiáⁿ，A-pí-hâi ê cha-bó͘-kiáⁿ。"}},{"book":"代下","chapter":11,"verse":19,"versions":{"unv":"從她生了幾個兒子，就是耶烏施、示瑪利雅、撒罕。","bklcl":"I kā i siⁿ kúi-nā ê kiáⁿ, chiū-sī Iâ-o͘-si, Sī-má-lī-ngá, Sat-hán.","tghg":"伊給伊生幾若個子，就是耶烏施、示瑪利雅、撒罕。","bklhl":"伊kā伊生kúi-nā ê kiáⁿ，就是Iâ-o͘-si、Sī-má-lī-ngá、Sat-hán。"}},{"book":"代下","chapter":11,"verse":20,"versions":{"unv":"後來又娶押沙龍的女兒瑪迦（十三章二節是烏列的女兒米該亞），從她生了亞比雅、亞太、細撒、示羅密。","bklcl":"Chhōa i liáu-āu koh chhōa Ap-sa-liông ê cha-bó͘-kiáⁿ Má-ka, i kā i siⁿ A-pí-ngá, A-thài, Sè-sat, Sī-lô-bi̍t.","tghg":"娶伊了後閣娶押沙龍的查某子瑪迦，伊給伊生亞比雅、亞太、細撒、示羅密。","bklhl":"娶伊了後koh娶Ap-sa-liông ê cha-bó͘-kiáⁿ Má-ka，伊kā伊生 A-pí-ngá、A-thài、Sè-sat、Sī-lô-bi̍t。"}},{"book":"代下","chapter":11,"verse":21,"versions":{"unv":"羅波安娶十八個妻，立六十個妾，生二十八個兒子，六十個女兒；他卻愛押沙龍的女兒瑪迦，比愛別的妻妾更甚。","bklcl":"Lô-phò-àm chhōa cha̍p-poeh ê bó͘, la̍k-cha̍p ê hui, siⁿ jī-cha̍p-poeh ê kiáⁿ, la̍k-cha̍p ê cha-bó͘-kiáⁿ; chóng-sī i thiàⁿ Ap-sa-liông ê cha-bó͘-kiáⁿ Má-ka, iâⁿ-kè lóng-chóng hiah-ê bó͘ kap hui.","tghg":"羅波安娶十八個某，六十個妃，生二十八個子，六十個查某子；總是伊疼押沙龍的查某子瑪迦，贏過攏總許個某及妃。","bklhl":"Lô-phò-àm娶十八個bó͘，六十個妃，生二十八個kiáⁿ，六十個cha-bó͘-kiáⁿ；總是伊疼Ap-sa-liông ê cha-bó͘-kiáⁿ Má-ka，贏過lóng總hiah-ê bó͘ kap妃。"}},{"book":"代下","chapter":11,"verse":22,"versions":{"unv":"羅波安立瑪迦的兒子亞比雅作太子，在他弟兄中為首，因為想要立他接續作王。","bklcl":"Lô-phò-àm siat-li̍p Má-ka ê kiáⁿ A-pí-ngá chòe thâu, tī hiaⁿ-tī-tiong chòe siú-léng; in-ūi siūⁿ beh siat-li̍p i sòa-chiap chòe ông.","tghg":"羅波安設立瑪迦的子亞比雅做頭，佇兄弟中做首領，因為想欲設立伊續接做王。","bklhl":"Lô-phò-àm設立Má-ka ê kiáⁿ A-pí-ngá做頭，tī兄弟中做首領；因為想beh設立伊續接做王。"}},{"book":"代下","chapter":11,"verse":23,"versions":{"unv":"羅波安辦事精明，使他眾子分散在猶大和便雅憫全地各堅固城裡，又賜他們許多糧食，為他們多尋妻子。","bklcl":"Lô-phò-àm chiàu tì-hūi lâi kiâⁿ, hun-sòaⁿ chèng-kiáⁿ tī Iû-tāi kap Piān-ngá-bín ê choân-tōe, kàu ta̍k ê kian-kò͘ ê siâⁿ;  koh hō͘ in chōe-chōe bí-niû, koh kā in chhē chōe-chōe bó͘.","tghg":"羅波安照智慧來行，分散眾子佇猶大及便雅憫的全地，到逐個堅固的城，閣互𪜶多多米糧，閣給𪜶尋多多某。","bklhl":"Lô-phò-àm照智慧來行，分散眾kiáⁿ tī偤大kap便雅憫ê全地，到ta̍k-ê堅固ê城；koh hō͘ in chōe-chōe米糧，koh kā in chhē chōe-chōe bó͘。"}}]