[{"book":"代下","chapter":4,"verse":1,"versions":{"unv":"他又製造一座銅壇，長二十肘，寬二十肘，高十肘；","bklcl":"I koh chhòng chi̍t chō tâng-tôaⁿ, tn̂g jī-cha̍p tiú, khoah jī-cha̍p tiú, koâiⁿ cha̍p tiú.","tghg":"伊閣創一座銅壇，長二十肘(tiú)，闊二十肘，高十肘；","bklhl":"伊koh chhòng一座銅壇，長二十肘，闊二十肘，高十肘。"}},{"book":"代下","chapter":4,"verse":2,"versions":{"unv":"又鑄一個銅海，樣式是圓的，高五肘，徑十肘，圍三十肘；","bklcl":"Koh chù chi̍t ê tâng-hái, khoán-sit sī îⁿ--ê, koâiⁿ gō͘-tiú; tùi chit-pêng kàu hit-pêng cha̍p-tiú, îⁿ-khoân saⁿ-cha̍p tiú.","tghg":"閣鑄(chù)一個銅海，款式是圓的，高五肘，對此旁到彼旁十肘，圓環三十肘；","bklhl":"Koh鑄一个銅海，款式是圓ê，高五肘；tùi chit-pêng到hit-pêng十肘，圓環三十肘。"}},{"book":"代下","chapter":4,"verse":3,"versions":{"unv":"海周圍有野瓜（野瓜：原文是牛）的樣式，每肘十瓜，共有兩行，是鑄海的時候鑄上的；","bklcl":"I ê ē-bīn ū pû-á ê khoán ûi i, múi-tiú cha̍p-lia̍p, lâi ûi hit ê tâng-hái; pû-á ū nn̄g-chōa, chù tâng-hái ê sî sòa chù i.","tghg":"伊的下面有匏仔(pû-á)的款圍伊，每肘十粒，來圍彼個銅海，匏仔有二鑆(chōa)，鑄銅海的時續鑄伊；","bklhl":"伊ê下面有瓠á ê款圍伊，每肘十粒，來圍hit ê銅海；瓠á有兩chōa，鑄銅海ê時續鑄伊。"}},{"book":"代下","chapter":4,"verse":4,"versions":{"unv":"有十二隻銅牛馱海：三隻向北，三隻向西，三隻向南，三隻向東；海在牛上，牛尾向內；","bklcl":"Tâng-hái khòa tī cha̍p-jī chiah tâng-gû ê téng-bīn, saⁿ-chiah ǹg pak, saⁿ-chiah ǹg sai, saⁿ-chiah ǹg lâm, saⁿ-chiah ǹg tang; tâng-hái hē tī gû ê téng-bīn, gû-bé ǹg lāi-bīn.","tghg":"銅海靠(khòa)佇十二隻銅牛的頂面：三隻向北，三隻向西，三隻向南，三隻向東；銅海下佇牛的頂面，牛尾向內面；","bklhl":"銅海khòa tī十二隻銅牛ê頂面，三隻ǹg北，三隻ǹg西，三隻ǹg南，三隻ǹg東；銅海hē tī牛ê頂面，牛尾ǹg內面。"}},{"book":"代下","chapter":4,"verse":5,"versions":{"unv":"海厚一掌，邊如杯邊，又如百合花，可容三千罷特；","bklcl":"Tâng-hái kāu chi̍t pa-chiúⁿ ê khoah; i ê kîⁿ chhin-chhiūⁿ poe ê kîⁿ, chhin-chhiūⁿ pek-ha̍p-hoe; thang tóe saⁿ-chheng pà-te̍k.","tghg":"銅海厚一巴掌的闊，伊的墘(kîⁿ)親像杯的墘，親像百合花，通貯三千罷特；","bklhl":"銅海厚一巴掌ê闊；伊ê墘親像杯ê墘，親像百合花；thang貯三千pà-te̍k。"}},{"book":"代下","chapter":4,"verse":6,"versions":{"unv":"又製造十個盆：五個放在右邊，五個放在左邊，獻燔祭所用之物都洗在其內；但海是為祭司沐浴的。","bklcl":"Koh chhòng cha̍p ê phûn, hē gō͘-ê tī chiàⁿ-pêng, gō͘-ê tī tò-pêng, thang sóe tī-hia; hiàn sio-chè só͘ ēng ê mi̍h, sóe tī hit lāi-bīn; to̍k-to̍k tâng-hái sī hō͘ chè-si thang sóe.","tghg":"閣創十個盆：下五個佇正旁，五個佇倒旁，通洗佇遐，獻燒祭所用的物洗佇彼內面；獨獨銅海是互祭司通洗。","bklhl":"Koh chhòng十個盆，hē五個tī chiàⁿ-pêng，五個tī tò-pêng，thang洗tī-hia；獻燒祭所用ê物，洗tī hit內面；獨獨銅海是hō͘祭司thang洗。"}},{"book":"代下","chapter":4,"verse":7,"versions":{"unv":"他又照所定的樣式造十個金燈臺，放在殿裡：五個在右邊，五個在左邊；","bklcl":"Koh chiàu in ê thé-sek chō cha̍p-ê kim ê teng-tâi, hē tī tiān-lāi, gō͘-ê tī chiàⁿ-pêng, gō͘-ê tī tò-pêng;","tghg":"閣照𪜶的體式造十個金的燈台，下佇殿內：五個佇正旁，五個佇倒旁；","bklhl":"Koh照in ê體式造十個金ê燈台，hē tī殿內，五個tī chiàⁿ-pêng，五個tī tò-pêng；"}},{"book":"代下","chapter":4,"verse":8,"versions":{"unv":"又造十張桌子放在殿裡：五張在右邊，五張在左邊；又造一百個金碗；","bklcl":"koh chhòng cha̍p-tè toh hē tī tiān-lāi, gō͘-tè tī chiàⁿ-pêng, gō͘-tè tī tò-pêng; koh chhòng chi̍t pah tè kim-óaⁿ.","tghg":"閣創十塊桌，下佇殿內：五塊佇正旁，五塊佇倒旁；閣創一百塊金碗；","bklhl":"koh chhòng十塊桌hē tī殿內，五塊tī chiàⁿ-pêng，五塊tī tò-pêng；koh chhòng一百塊金碗。"}},{"book":"代下","chapter":4,"verse":9,"versions":{"unv":"又建立祭司院和大院，並院門，用銅包裹門扇；","bklcl":"Koh khí-chō chè-si ê īⁿ, kap tōa-īⁿ, í-ki̍p īⁿ-mn̂g; ēng tâng an hiah-ê mn̂g.","tghg":"閣起造祭司的院及大院，以及院門，用銅安許個門；","bklhl":"Koh起造祭司ê院，kap大院，以及院門；用銅安hiah-ê門。"}},{"book":"代下","chapter":4,"verse":10,"versions":{"unv":"將海安在殿門的右邊，就是南邊。","bklcl":"Ēng tâng-hái hē tī tiān ê chiàⁿ-pêng, tang--sì ǹg-lâm.","tghg":"用銅海下佇殿的正旁，東勢向南。","bklhl":"用銅海hē tī殿ê chiàⁿ-pêng，東勢ǹg南。"}},{"book":"代下","chapter":4,"verse":11,"versions":{"unv":"戶蘭又造了盆、鏟、碗。這樣，他為所羅門王做完了　神殿的工。","bklcl":"Hō͘-lân koh chhòng pôaⁿ, thuh-á, óaⁿ.\tÁn-ni Hō͘-lân ūi Só͘-lô-bûn ông tī Siōng-tè ê tiān só͘ chòe ê kang lóng oân;","tghg":"戶蘭閣創盤、托仔(thuh-á)、碗。按呢，戶蘭為所羅門王佇上帝的殿所做的工攏完。","bklhl":"Hō͘-lân koh chhòng盤、托á、碗。\tÁn-ni Hō͘-lân為所羅門王tī上帝ê殿所做ê工lóng完；"}},{"book":"代下","chapter":4,"verse":12,"versions":{"unv":"所造的就是：兩根柱子和柱上兩個如球的頂，並兩個蓋柱頂的網子","bklcl":"chiū-sī nn̄g ki thiāu, kap hiah-ê pôaⁿ, kap thiāu-téng nn̄g ê thiāu-táu, kap khàm thiāu-téng nn̄g ê thiāu-táu ê pôaⁿ ê bāng.","tghg":"就是：二支柱及許個盤，及柱頂二個柱枓，及蓋(khàm)柱頂二個柱枓(thiāu-táu)的盤的網，","bklhl":"就是兩支柱，kap hiah-ê盤，kap柱頂兩個柱斗，kap蓋柱頂兩個柱斗ê盤ê網。"}},{"book":"代下","chapter":4,"verse":13,"versions":{"unv":"和四百石榴，安在兩個網子上〈每網兩行蓋著兩個柱上如球的頂〉。","bklcl":"Koh ū sia̍h-liû sì-pah lia̍p, an tī nn̄g ê bāng; múi ê bāng ū sia̍h-liû nn̄g-chōa, khàm tī thiāu-téng nn̄g ê thiāu-táu ê pôaⁿ;","tghg":"閣有石榴(sia̍h-liû)四百粒，安佇二個網（每個網有石榴二鑆(chōa)，蓋佇柱頂二個柱枓的盤）。","bklhl":"Koh有石榴四百粒，安tī兩個網；每ê網有石榴兩chōa，蓋tī柱頂兩個柱斗ê盤；"}},{"book":"代下","chapter":4,"verse":14,"versions":{"unv":"盆座和其上的盆，","bklcl":"koh chhòng hiah-ê chō, kap chō-téng ê phûn;","tghg":"閣創許個座及座頂的盆，","bklhl":"koh chhòng hiah-ê座，kap座頂ê盆；"}},{"book":"代下","chapter":4,"verse":15,"versions":{"unv":"海和海下的十二隻牛，","bklcl":"tâng-hái chi̍t-ê, kap i ê ē-bīn ê gû cha̍p-jī chiah.","tghg":"銅海一個及伊的下面的牛十二隻，","bklhl":"銅海一个，kap伊ê下面ê牛十二隻。"}},{"book":"代下","chapter":4,"verse":16,"versions":{"unv":"盆、鏟子、肉鍤子，與耶和華殿裡的一切器皿，都是巧匠戶蘭用光亮的銅為所羅門王造成的，","bklcl":"I ê lāu-pē Hō͘-lân ēng kng-liāng ê tâng, ūi Só͘-lô-bûn ông ūi Iâ-hô-hoa ê tiān, chòe pôaⁿ, thuh-á, bah-chhe, kap ta̍k-iūⁿ ê khì-kū.","tghg":"伊的老父戶蘭用光亮的銅，為所羅門王為耶和華的殿做盤、托仔、肉叉，及逐樣的器具，","bklhl":"伊ê老父Hō͘-lân用光亮ê銅，為所羅門王為耶和華ê殿，做盤、托á、肉叉，kap ta̍k樣ê器具。"}},{"book":"代下","chapter":4,"verse":17,"versions":{"unv":"是在約旦平原疏割和撒利但中間藉膠泥鑄成的。","bklcl":"Ông tī Iok-tàn pîⁿ-iûⁿ, So͘-kat kap Sat-lī-tàn ê tiong-kan, tī liâm-thô͘ ê tōe chù-chiâⁿ--ê.","tghg":"王佇約但平洋疏割及撒利但的中間，佇粘土的地鑄成的。","bklhl":"王tī約旦平洋，So͘-kat kap Sat-lī-tàn ê中間，tī黏土ê地鑄成ê。"}},{"book":"代下","chapter":4,"verse":18,"versions":{"unv":"所羅門製造的這一切甚多，銅的輕重無法可查。","bklcl":"Án-ni Só͘-lô-bûn chòe hiah-ê it-chhè ê khì-kū chin-chōe; tâng ê khin-tāng bōe tit-tio̍h chai.","tghg":"按呢所羅門做許個一切的器具真多，銅的輕重𣍐得著知。","bklhl":"Án-ni所羅門做hiah-ê一切ê器具真chōe；銅ê輕重bōe得tio̍h知。"}},{"book":"代下","chapter":4,"verse":19,"versions":{"unv":"所羅門又造　神殿裡的金壇和陳設餅的桌子，","bklcl":"Só͘-lô-bûn iā chhòng Siōng-tè tiān-lāi it-chhè ê khì-kū, kap kim ê tôaⁿ, kap pâi-lia̍t piáⁿ hiah-ê toh;","tghg":"所羅門也創上帝殿內一切的器具及金的壇及排列餅許個桌，","bklhl":"所羅門也chhòng上帝殿內一切ê器具，kap金ê壇，kap排列餅hiah-ê桌；"}},{"book":"代下","chapter":4,"verse":20,"versions":{"unv":"並精金的燈臺和燈盞，可以照例點在內殿前。","bklcl":"kap hó-kim ê teng-tâi, kap i ê teng, thang chiàu-lē tiám tī āu-tiān ê thâu-chêng.","tghg":"及好金的燈台及伊的燈，通照例點佇後殿的頭前。","bklhl":"kap好金ê燈台，kap伊ê燈，thang照例點tī後殿ê頭前。"}},{"book":"代下","chapter":4,"verse":21,"versions":{"unv":"燈臺上的花和燈盞，並蠟剪都是金的，且是純金的；","bklcl":"I ê hoe, i ê teng, kap khîⁿ, lóng sī kim--ê, koh sī chiok-siâⁿ ê kim;","tghg":"伊的花伊的燈及鉗(khîⁿ)，攏是金的，閣是足成(chiok-siâⁿ)的金；","bklhl":"伊ê花，伊ê燈，kap鉗(khîⁿ)，lóng是金ê，koh是足成ê金；"}},{"book":"代下","chapter":4,"verse":22,"versions":{"unv":"又用精金製造鑷子、盤子、調羹、火鼎。至於殿門和至聖所的門扇，並殿的門扇，都是金子妝飾的。","bklcl":"koh ēng hó-kim chòe chián-to, pôaⁿ, sî, hé-tiáⁿ; lūn-kàu chhù ê mn̂g-lō͘, i ê lāi-bīn chì-sèng-só͘ ê mn̂g, kap chhù ê mn̂g, chiū-sī tiān ê mn̂g, lóng sī kim ê.","tghg":"閣用好金做剪刀(chián-to)、盤、匙、火鼎。論到厝的門路，伊的內面至聖所的門及厝的門，就是殿的門，攏是金的。","bklhl":"koh用好金做剪刀、盤、匙、火鼎；論到厝ê門路，伊ê內面至聖所ê門，kap厝ê門，就是殿ê門，lóng是金ê。"}}]