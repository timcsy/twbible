[{"book":"代下","chapter":9,"verse":1,"versions":{"unv":"示巴女王聽見所羅門的名聲，就來到耶路撒冷，要用難解的話試問所羅門；跟隨她的人甚多，又有駱駝馱著香料、寶石，和許多金子。她來見了所羅門，就把心裡所有的對所羅門都說出來。","bklcl":"Sī-pa ê lú-ông thiaⁿ-kìⁿ Só͘-lô-bûn ê miâ-siaⁿ, chiū kàu Iâ-lō͘-sat-léng, beh ēng oh-tit kóe-bêng ê sū chhì Só͘-lô-bûn; tè i ê lâng chin chōe, ū lo̍k-tô chài hiuⁿ-liāu, kap n̂g-kim chin-chōe, iā ū pó-chio̍h; i kìⁿ Só͘-lô-bûn ê sî, chiū chiong sim-lāi it-chhè só͘ chûn ê, kap i kóng.","tghg":"示巴的女王聽見所羅門的名聲，就到耶路撒冷，欲用僫得(oh-tit)解明的事試所羅門；隨伊的人真多，有駱駝載香料(hiuⁿ-liāu)，及黃金真多，也有寶石。伊見所羅門的時，就將心內一切所存的及伊講。","bklhl":"Sī-pa ê女王聽見所羅門ê名聲，就到耶路撒冷，beh用oh得解明ê事試所羅門；tè伊ê人真chōe，有駱駝載香料，kap黃金真chōe，也有寶石；伊見所羅門ê時，就將心內一切所存ê，kap伊講。"}},{"book":"代下","chapter":9,"verse":2,"versions":{"unv":"所羅門將她所問的都答上了，沒有一句不明白、不能答的。","bklcl":"Só͘-lô-bûn chiàu i só͘ mn̄g ê, lóng ìn i, bô chi̍t-hāng Só͘-lô-bûn bōe hiáu-tit thang kā i kóng.","tghg":"所羅門照伊所問的攏應伊，無一項所羅門𣍐曉得通給伊講。","bklhl":"所羅門照伊所問ê，lóng應伊，無一項所羅門bōe曉得thang kā伊講。"}},{"book":"代下","chapter":9,"verse":3,"versions":{"unv":"示巴女王見所羅門的智慧和他所建造的宮室、","bklcl":"Sī-pa lú-ông khòaⁿ-kìⁿ Só͘-lô-bûn ê tì-hūi, kap i só͘ khí ê chhù,","tghg":"示巴女王看見所羅門的智慧及伊所起的厝，","bklhl":"Sī-pa女王看見所羅門ê智慧，kap伊所起ê厝，"}},{"book":"代下","chapter":9,"verse":4,"versions":{"unv":"席上的珍饈美味、群臣分列而坐、僕人兩旁侍立，以及他們的衣服裝飾、酒政，和酒政的衣服裝飾，又見他上耶和華殿的臺階，就詫異得神不守舍，","bklcl":"toh-téng ê chia̍h-mi̍h, jîn-sîn pâi-lia̍t teh-chē, lô͘-po̍k kun-sûi ho̍k-sāi, í-ki̍p in ê i-ho̍k kap i ê chiú-chèng, í-ki̍p in ê i-ho̍k, koh khòaⁿ-kìⁿ i chiūⁿ Iâ-hô-hoa tiān ê kiā-á, chiū hûn put-hū-thé.","tghg":"桌頂的食物，人臣排列啲坐，奴僕跟隨(kun-sûi)服事，以及𪜶的衣服，及伊的酒政以及𪜶的衣服，閣看見伊上耶和華殿的崎仔(kiā-á)，就魂不附體(hûn put-hū-thé)，","bklhl":"桌頂ê食物，人臣排列teh坐，奴僕跟隨服事，以及in ê衣服kap伊ê酒政，以及in ê衣服，koh看見伊chiūⁿ耶和華殿ê崎á，就魂不附體。"}},{"book":"代下","chapter":9,"verse":5,"versions":{"unv":"對王說：「我在本國裡所聽見論到你的事和你的智慧實在是真的！","bklcl":"I tùi ông kóng, Góa tī pún-kok thiaⁿ-kìⁿ lí ê tāi-chì, kap lí ê tì-hūi, lóng sī chin-si̍t.","tghg":"伊對王講：「我佇本國聽見你的代誌及你的智慧攏是真實！","bklhl":"伊對王講，我tī本國聽見你ê tāi-chì，kap你ê智慧，lóng是真實。"}},{"book":"代下","chapter":9,"verse":6,"versions":{"unv":"我先不信那些話，及至我來親眼見了，才知道你的大智慧；人所告訴我的，還不到一半；你的實跡越過我所聽見的名聲。","bklcl":"Chóng-sī góa m̄-sìn in ê ōe, kàu góa lâi chhin-ba̍k khòaⁿ; khòaⁿ ah, lí ê tì-hūi ê tōa, lâng só͘ kā góa kóng-ê iáu bô chi̍t-pòaⁿ; lí iâⁿ-kè góa só͘ thiaⁿ-kìⁿ ê miâ-siaⁿ.","tghg":"總是我呣信𪜶的話，到我來親目看，看啊，你的智慧的大；人所給我講的，猶無一半；你贏過我所聽見的名聲。","bklhl":"總是我m̄信in ê話，到我來親目看；看ah，你ê智慧ê大，人所kā我講ê iáu無一半；你贏過我所聽見ê名聲。"}},{"book":"代下","chapter":9,"verse":7,"versions":{"unv":"你的群臣、你的僕人常侍立在你面前聽你智慧的話是有福的。","bklcl":"Hok-khì ah, lí ê lâng, hok-khì ah, lí ê lô͘-po̍k, siông-siông khiā tī lí ê bīn-chêng thiaⁿ lí ê tì-hūi.","tghg":"福氣啊，你的人，福氣啊，你的奴僕，常常徛佇你的面前聽你的智慧。","bklhl":"福氣ah，你ê人，福氣ah，你ê奴僕，常常khiā tī你ê面前聽你ê智慧。"}},{"book":"代下","chapter":9,"verse":8,"versions":{"unv":"耶和華─你的　神是應當稱頌的！他喜悅你，使你坐他的國位，為耶和華─你的　神作王；因為你的　神愛以色列人，要永遠堅立他們，所以立你作他們的王，使你秉公行義。」","bklcl":"Iâ-hô-hoa lí ê Siōng-tè sī eng-kai o-ló ê, I hoaⁿ-hí lí, hō͘ Lí chē I ê ūi, thang ūi-tio̍h Iâ-hô-hoa lí ê Siōng-tè chòe ông; in-ūi lí ê Siōng-tè thiàⁿ Í-sek-lia̍t, ài éng-oán kian-kò͘--i, só͘-í siat-li̍p lí chòe in ê ông, hō͘ lí péng-kong kiâⁿ-gī.","tghg":"耶和華──你的上帝是應該謳咾的！伊歡喜你，互你坐伊的位，通為著耶和華──你的上帝做王；因為你的上帝疼以色列，愛永遠堅固伊，所以設立你做𪜶的王，互你秉公行義(péng-kong kiâⁿ-gī)。」","bklhl":"耶和華你ê上帝是應該o-ló ê，伊歡喜你，hō͘你坐伊ê位，thang為tio̍h耶和華你ê上帝做王；因為你ê上帝疼以色列，ài永遠堅固伊，所以設立你做in ê王，hō͘你秉公行義。"}},{"book":"代下","chapter":9,"verse":9,"versions":{"unv":"於是示巴女王將一百二十他連得金子和寶石，與極多的香料送給所羅門王；她送給王的香料，以後再沒有這樣的。","bklcl":"Lú-ông ēng chi̍t-pah jī-cha̍p tha-liân-tek ê kim, kap chōe-chōe hiuⁿ-liāu, kap pó-chio̍h, sàng ông; bē-bat ū hiuⁿ-liāu chhin-chhiūⁿ Sī-pa lú-ông sàng Só͘-lô-bûn ông ê.","tghg":"女王用一百二十他連得的金，及多多香料及寶石送王；未曾有香料親像示巴女王送所羅門王的。","bklhl":"女王用一百二十tha-liân-tek ê金，kap chōe-chōe香料，kap寶石，送王；bē-bat有香料親像Sī-pa女王送所羅門王ê。"}},{"book":"代下","chapter":9,"verse":10,"versions":{"unv":"希蘭的僕人和所羅門的僕人從俄斐運了金子來，也運了檀香木（或譯：烏木；下同）和寶石來。","bklcl":"Hō͘-lân ê lô͘-po̍k, kap Só͘-lô-bûn ê lô͘-po̍k, tùi Gô-hui tòa kim lâi--ê; koh tòa tôaⁿ-hiuⁿ-chhâ kap pó-chio̍h lâi.","tghg":"戶蘭的奴僕及所羅門的奴僕對俄斐帶金來的，閣帶檀香柴及寶石來。","bklhl":"Hō͘-lân ê奴僕，kap所羅門ê奴僕，tùi Gô-hui帶金來ê；koh帶檀香柴kap寶石來。"}},{"book":"代下","chapter":9,"verse":11,"versions":{"unv":"王用檀香木為耶和華殿和王宮做臺，又為歌唱的人做琴瑟；猶大地從來沒有見過這樣的。","bklcl":"Ông ēng tôaⁿ-hiuⁿ-chhâ ūi Iâ-hô-hoa ê tiān kap ông-kiong chòe lân-kan; koh ūi chhiùⁿ-koa ê lâng chòe khîm kap sek.  Tī Iû-tāi tōe chêng bē-bat khòaⁿ-kìⁿ chhin-chhiūⁿ chit-hō.","tghg":"王用檀香柴為耶和華的殿及王宮做欄杆，閣為唱歌的人做琴及瑟；佇猶大地前未曾看見親像此號。","bklhl":"王用檀香柴為耶和華ê殿kap王宮做欗杆；koh為唱歌ê人做琴kap瑟。Tī偤大地前bē-bat看見親像chit號。"}},{"book":"代下","chapter":9,"verse":12,"versions":{"unv":"所羅門王按示巴女王所帶來的，還她禮物，另外照她一切所要所求的，都送給她。於是女王和她臣僕轉回本國去了。","bklcl":"Só͘-lô-bûn ông, tī Sī-pa lú-ông só͘ tòa lâi sàng ông--ê í-gōa, koh chiàu i it-chhè só͘ ài só͘ kiû--ê, lóng hō͘ i.  Tùi án-ni lú-ông kap i ê jîn-sîn tò-tńg-khì i ê pún-kok.","tghg":"所羅門王佇示巴女王所帶來送王的以外，閣照伊一切所愛所求的，攏互伊。對按呢女王及伊的人臣倒轉去伊的本國。","bklhl":"所羅門王，tī Sī-pa女王所帶來送王ê以外，koh照伊一切所ài所求ê，lóng hō͘伊。Tùi án-ni，女王kap伊ê人臣倒tńg去伊ê本國。"}},{"book":"代下","chapter":9,"verse":13,"versions":{"unv":"所羅門每年所得的金子共有六百六十六他連得，","bklcl":"Só͘-lô-bûn ta̍k-nî só͘ tit-tio̍h ê kim kiōng la̍k-pah la̍k-cha̍p-la̍k tha-liân-tek;","tghg":"所羅門逐年所得著的金共六百六十六他連得，","bklhl":"所羅門ta̍k年所得tio̍h ê金共六百六十六tha-liân-tek；"}},{"book":"代下","chapter":9,"verse":14,"versions":{"unv":"另外還有商人所進的金子，並且阿拉伯諸王與屬國的省長都帶金銀給所羅門。","bklcl":"í-gōa iáu ū seng-lí lâng kap kheh-siong só͘ tòa--lâi-ê; koh A-la̍h-pek lia̍t-ông, í-ki̍p kok-lāi ê siú-léng, lóng tòa kim-gûn lâi hō͘ Só͘-lô-bûn.","tghg":"以外猶有生理人及客商所帶來的，閣阿拉伯列王以及國內的首領攏帶金銀來互所羅門。","bklhl":"以外iáu有seng-lí人kap客商所帶來ê；koh阿拉伯列王，以及國內ê首領，lóng帶金銀來hō͘所羅門。"}},{"book":"代下","chapter":9,"verse":15,"versions":{"unv":"所羅門王用錘出來的金子打成擋牌二百面，每面用金子六百舍客勒；","bklcl":"Só͘-lô-bûn ông ēng kè-phah ê kim chòe tōa-pâi nn̄g-pah bīn, múi-bīn tōa-pâi ê kim la̍k-pah sià-khek-le̍k;","tghg":"所羅門王用過拍的金做大牌二百面，每面大牌的金六百舍客勒；","bklhl":"所羅門王用過phah ê金做大牌兩百面，每面大牌ê金六百sià-khek-le̍k；"}},{"book":"代下","chapter":9,"verse":16,"versions":{"unv":"又用錘出來的金子打成盾牌三百面，每面用金子三百舍客勒，都放在黎巴嫩林宮裡。","bklcl":"koh ēng kè-phah ê kim chòe pîn-pâi saⁿ-pah bīn, múi-bīn ēng kim saⁿ-pah sià-khek-le̍k; ông hē i tī Lī-pa-lùn chhiū-nâ ê chhù.","tghg":"閣用過拍的金做屏牌三百面，每面用金三百舍客勒，王下(hē)伊佇黎巴嫩樹林的厝。","bklhl":"koh用過phah ê金做屏牌三百面，每面用金三百sià-khek-le̍k；王hē伊tī黎巴嫩樹林ê厝。"}},{"book":"代下","chapter":9,"verse":17,"versions":{"unv":"王用象牙製造一個大寶座，用精金包裹。","bklcl":"Ông koh ēng chhiūⁿ-gê chòe chi̍t-ê tōa pó-chō, ēng hó-kim an i;","tghg":"王閣用象牙做一個大寶座，用好金安伊。","bklhl":"王koh用象牙做一个大寶座，用好金安伊；"}},{"book":"代下","chapter":9,"verse":18,"versions":{"unv":"寶座有六層臺階，又有金腳凳，與寶座相連。寶座兩旁有扶手，靠近扶手有兩個獅子站立。","bklcl":"pó-chō ū la̍k-chàn ê kiā-á, koh ū kim ê kha-ta̍h-í, kap pó-chō saⁿ-liân; siang-pêng ū khò-chhiú, khò-chhiú-piⁿ ū nn̄g chiah sai khiā-teh.","tghg":"寶座有六層的崎仔，閣有金的腳踏椅，及寶座相連。雙旁有靠手，靠手邊有二隻獅徛啲。","bklhl":"寶座有六層ê崎á，koh有金ê腳踏椅，kap寶座相連；雙pêng有靠手，靠手邊有兩隻獅khiā-teh。"}},{"book":"代下","chapter":9,"verse":19,"versions":{"unv":"六層臺階上有十二個獅子站立，每層有兩個：左邊一個，右邊一個；在列國中沒有這樣做的。","bklcl":"Koh ū cha̍p-jī chiah sai, khiā tī la̍k-chàn kiā-á ê chit-pêng kap hit-pêng; pa̍t-kok lóng bô chè-chō chhin-chhiūⁿ án-ni.","tghg":"閣有十二隻獅徛佇六層崎仔的此旁及彼旁；別國攏無製造親像按呢。","bklhl":"Koh有十二隻獅，khiā tī六層崎á ê chit-pêng kap hit-pêng；別國lóng無製造親像án-ni。"}},{"book":"代下","chapter":9,"verse":20,"versions":{"unv":"所羅門王一切的飲器都是金的，黎巴嫩林宮裡的一切器皿都是精金的。所羅門年間，銀子算不了甚麼。","bklcl":"Só͘-lô-bûn ông it-chhè lim ê khì-kū lóng sī kim--ê; Lī-pa-lùn chhiū-nâ ê chhù it-chhè ê khì-kū iā sī hó-kim--ê;  Só͘-lô-bûn ê nî-kan, lâng khòaⁿ gûn chòe bô mi̍h.","tghg":"所羅門王一切飲的器具攏是金的，黎巴嫩樹林的厝一切的器具也是好金的。所羅門的年間，人看銀做無物。","bklhl":"所羅門王一切lim ê器具lóng是金ê；黎巴嫩樹林ê厝一切ê器具也是好金ê；所羅門ê年間，人看銀做無物。"}},{"book":"代下","chapter":9,"verse":21,"versions":{"unv":"因為王的船隻與希蘭的僕人一同往他施去；他施船隻三年一次裝載金、銀、象牙、猿猴、孔雀回來。","bklcl":"In-ūi ông ê chûn-chiah kap Hō͘-lân ê lô͘-po̍k saⁿ-kap khì Tha-si; chiah-ê Tha-si ê chûn chài kim, gûn, chhiūⁿ-gê, kâu, khóng-chhiok, saⁿ-nî tò-lâi chi̍t-pái.","tghg":"因為王的船隻及戶蘭的奴僕相及去他施；諸個他施的船載金、銀、象牙、猴、孔雀，三年倒來一擺。","bklhl":"因為王ê船隻kap Hō͘-lân ê奴僕相kap去Tha-si；chiah ê Tha-si ê船載金、銀、象牙、猴、孔雀，三年tò來一pái。"}},{"book":"代下","chapter":9,"verse":22,"versions":{"unv":"所羅門王的財寶與智慧勝過天下的列王。","bklcl":"Só͘-lô-bûn ông ê hó-gia̍h kap tì-hūi iâⁿ-kè thiⁿ-ē lia̍t-ông.","tghg":"所羅門王的好額及智慧贏過天下列王。","bklhl":"所羅門王ê好額kap智慧贏過天下列王。"}},{"book":"代下","chapter":9,"verse":23,"versions":{"unv":"普天下的王都求見所羅門，要聽　神賜給他智慧的話。","bklcl":"Thiⁿ-ē lia̍t-ông lóng lâi ài kìⁿ Só͘-lô-bûn ê bīn, thiaⁿ i ê tì-hūi, chiū-sī Siōng-tè siúⁿ-sù tī i ê sim--ê.","tghg":"天下列王攏來愛見所羅門的面，聽伊的智慧就是上帝賞賜佇伊的心的。","bklhl":"天下列王lóng來ài見所羅門ê面，聽伊ê智慧，就是上帝賞賜tī伊ê心ê。"}},{"book":"代下","chapter":9,"verse":24,"versions":{"unv":"他們各帶貢物，就是金器、銀器、衣服、軍械、香料、騾馬，每年有一定之例。","bklcl":"In ta̍k-ê tòa chìn-kòng ê mi̍h; chiū-sī gûn-khì, kim-khì, i-ho̍k, kun-khì, hiuⁿ-liāu, bé, kap lô, ta̍k-nî ū tiāⁿ-tio̍h ê lē.","tghg":"𪜶逐個帶進貢的物，就是銀器、金器、衣服、軍器、香料，馬及騾，逐年有定著的例。","bklhl":"In ta̍k-ê帶進貢ê物；就是銀器、金器、衣服、軍器、香料、馬，kap騾，ta̍k年有定tio̍h ê例。"}},{"book":"代下","chapter":9,"verse":25,"versions":{"unv":"所羅門有套車的馬四千棚，有馬兵一萬二千，安置在屯車的城邑和耶路撒冷，就是王那裡。","bklcl":"Só͘-lô-bûn ūi-tio̍h bé kap chhia, ū bé-tiâu sì-chheng, koh ū bé-peng chi̍t-bān nn̄g-chheng, an-tì in tī hiah-ê tún chhia ê siâⁿ, iā kap ông tī Iâ-lō͘-sat-léng.","tghg":"所羅門為著馬及車有馬[廄](tiâu)四千，閣有馬兵一萬二千，安置𪜶佇許個囤(tún)車的城，也及王佇耶路撒冷。","bklhl":"所羅門為tio̍h馬kap車，有馬稠四千，koh有馬兵一萬兩千，安置in tī hiah-ê囤車ê城，也kap王tī耶路撒冷。"}},{"book":"代下","chapter":9,"verse":26,"versions":{"unv":"所羅門統管諸王，從大河到非利士地，直到埃及的邊界。","bklcl":"Só͘-lô-bûn koán-hat lia̍t-ông, tùi Tōa-hô kàu Hui-lī-sū tōe, kàu Ai-ki̍p ê kau-kài.","tghg":"所羅門管轄列王，對大河到非利士地，到埃及的交界。","bklhl":"所羅門管轄列王，tùi大河到腓利士地，到埃及ê交界。"}},{"book":"代下","chapter":9,"verse":27,"versions":{"unv":"王在耶路撒冷使銀子多如石頭，香柏木多如高原的桑樹。","bklcl":"Ông tī Iâ-lō͘-sat-léng hō͘ gûn chòe chhin-chhiūⁿ chio̍h-thâu, hō͘ pek-hiuⁿ-chhiū chhin-chhiūⁿ pîⁿ-iûⁿ ê sng-châi-chhiū, sī in-ūi chin-chōe.","tghg":"王佇耶路撒冷互銀做親像石頭，互柏香樹親像平洋的桑材樹，是因為真多。","bklhl":"王tī耶路撒冷hō͘銀做親像石頭，hō͘柏香樹親像平洋ê桑材樹，是因為真chōe。"}},{"book":"代下","chapter":9,"verse":28,"versions":{"unv":"有人從埃及和各國為所羅門趕馬群來。","bklcl":"Ū lâng tòa bé tùi Ai-ki̍p, tùi ta̍k só͘-chāi, lâi hō͘ Só͘-lô-bûn.","tghg":"有人帶馬對埃及對逐所在來互所羅門。","bklhl":"有人帶馬tùi埃及，tùi ta̍k所在，來hō͘所羅門。"}},{"book":"代下","chapter":9,"verse":29,"versions":{"unv":"所羅門其餘的事，自始至終，不都寫在先知拿單的書上和示羅人亞希雅的預言書上，並先見易多論尼八兒子耶羅波安的默示書上嗎？","bklcl":"Só͘-lô-bûn kî-û ê sū, tùi thâu kàu bé, kiám bô kì tī sian-ti Ná-tan ê chheh, kap Sī-lô lâng A-hi-ngá sian-ti ê chheh, kap sian-kiàn E̍k-to be̍k-sī ê chheh, lūn Nî-pat ê kiáⁿ Iâ-lô-phò-àm--ê mah?","tghg":"所羅門其餘的事，對頭到尾，豈無記佇先知拿單的冊及示羅人亞希雅先知的冊，及先見易多默示的冊，論尼八的子耶羅波安的嗎？","bklhl":"所羅門其餘ê事，tùi頭到尾，kiám無記tī先知Ná-tan ê冊，kap Sī-lô人A-hi-ngá先知ê冊，kap先見E̍k-to默示ê冊，論Nî-pat ê kiáⁿ Iâ-lô-phò-àm-ê mah？"}},{"book":"代下","chapter":9,"verse":30,"versions":{"unv":"所羅門在耶路撒冷作以色列眾人的王共四十年。","bklcl":"Só͘-lô-bûn tī Iâ-lō͘-sat-léng chòe Í-sek-lia̍t choân-kok ê ông, kiōng sì-cha̍p nî.","tghg":"所羅門佇耶路撒冷做以色列全國的王共四十年。","bklhl":"所羅門tī耶路撒冷做以色列全國ê王，共四十年。"}},{"book":"代下","chapter":9,"verse":31,"versions":{"unv":"所羅門與他列祖同睡，葬在他父大衛城裡。他兒子羅波安接續他作王。","bklcl":"Só͘-lô-bûn kap i ê lia̍t-chó͘ tâng-khùn, bâi-chòng tī i ê lāu-pē Tāi-pi̍t ê siâⁿ.  I ê kiáⁿ Lô-phò-àm sòa-chiap i chòe ông.","tghg":"所羅門及伊的列祖同睏，埋葬佇伊的老父大衛的城。伊的子羅波安續接伊做王。","bklhl":"所羅門kap伊ê列祖同睏，埋葬tī伊ê老父大衛ê城。伊ê kiáⁿ Lô-phò-àm續接伊做王。"}}]