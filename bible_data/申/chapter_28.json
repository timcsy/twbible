[{"book":"申","chapter":28,"verse":1,"versions":{"unv":"「你若留意聽從耶和華─你　神的話，謹守遵行他的一切誡命，就是我今日所吩咐你的，他必使你超乎天下萬民之上。","bklcl":"Lí nā tì-ì thiaⁿ Iâ-hô-hoa lí ê Siōng-tè ê ōe, siú I it-chhè ê kài-bēng lâi kiâⁿ i, chiū-sī góa kin-á-ji̍t só͘ bēng-lēng lí ê, Iâ-hô-hoa lí ê Siōng-tè beh hō͘ lí pôaⁿ-kè thiⁿ-ē bān-kok;","tghg":"「你若致意聽耶和華──你的上帝的話，守伊一切的誡命來行伊，就是我今仔日所命令你的，耶和華──你的上帝欲互你𨃟過天下萬國。","bklhl":"你若致意聽耶和華你ê上帝ê話，守伊一切ê誡命來行伊，就是我今á日所命令你ê，耶和華你ê上帝beh hō͘你pôaⁿ過天下萬國；"}},{"book":"申","chapter":28,"verse":2,"versions":{"unv":"你若聽從耶和華─你　神的話，這以下的福必追隨你，臨到你身上：","bklcl":"lí nā thiaⁿ Iâ-hô-hoa lí Siōng-tè ê ōe, chiū chiah-ê só͘ chiok-hok-ê beh jip lí, beh kàu tī lí;","tghg":"你若聽耶和華──你上帝的話，就諸個所祝福的欲趇(jip)你，欲到佇你；","bklhl":"你若聽耶和華你上帝ê話，就chiah ê所祝福ê beh jip你，beh到tī你；"}},{"book":"申","chapter":28,"verse":3,"versions":{"unv":"你在城裡必蒙福，在田間也必蒙福。","bklcl":"lí tī siâⁿ-lāi beh tit-tio̍h hok-khì, tī chhân-ni̍h beh tit-tio̍h hok-khì;","tghg":"你佇城內欲得著福氣，佇田裡欲得著福氣。","bklhl":"你tī城內beh得tio̍h福氣，tī田裡beh得tio̍h福氣；"}},{"book":"申","chapter":28,"verse":4,"versions":{"unv":"你身所生的，地所產的，牲畜所下的，以及牛犢、羊羔，都必蒙福。","bklcl":"lí ê sin-khu só͘-siⁿ-ê, lí ê thó͘-tōe só͘-chhut-ê, lí ê cheng-siⁿ só͘-chhut-ê, í-ki̍p gû ê gû-á-kiáⁿ, iûⁿ ê iûⁿ-á-kiáⁿ, lóng beh tit-tio̍h hok-khì.","tghg":"你的身軀所生的，你的土地所出的，你的精牲所出的，以及牛的牛仔子，羊的羊仔子，攏欲得著福氣。","bklhl":"你ê身軀所生ê，你ê土地所出ê，你ê cheng-siⁿ所出ê，以及牛ê牛á-kiáⁿ，羊 ê羊á-kiáⁿ，lóng beh得tio̍h福氣。"}},{"book":"申","chapter":28,"verse":5,"versions":{"unv":"你的筐子和你的摶麵盆都必蒙福。","bklcl":"Lí ê kheng-á kap lí chhiau-mī ê khì-kū, lóng beh tit-tio̍h hok-khì.","tghg":"你的筐仔(kheng-á)及你摶麵(chhiau-mī)的器具攏欲得著福氣。","bklhl":"你ê筐á kap你chhiau麵ê器具，lóng beh得tio̍h福氣。"}},{"book":"申","chapter":28,"verse":6,"versions":{"unv":"你出也蒙福，入也蒙福。","bklcl":"Lí ji̍p-lâi beh tit-tio̍h hok-khì;  chhut-khì iā beh tit-tio̍h hok-khì.","tghg":"你入來欲得著福氣，出去也欲得著福氣。","bklhl":"你入來beh得tio̍h福氣；出去也beh得tio̍h福氣。"}},{"book":"申","chapter":28,"verse":7,"versions":{"unv":"「仇敵起來攻擊你，耶和華必使他們在你面前被你殺敗；他們從一條路來攻擊你，必從七條路逃跑。","bklcl":"Lí ê tùi-te̍k khí-lâi kong-kek lí ê, Iâ-hô-hoa beh hō͘ in thâi-su tī lí ê bīn-chêng;  in tùi chi̍t tiâu lō͘ chhut-lâi kong-kek lí, beh tī lí ê bīn-chêng tùi chhit tiâu lō͘ lâi cháu.","tghg":"「你的對敵起來攻擊你的，耶和華欲互𪜶刣輸佇你的面前；𪜶對一條路出來攻擊你，欲佇你的面前對七條路來走。","bklhl":"你ê對敵起來攻擊你ê，耶和華beh hō͘ in 刣輸tī你ê面前；in tùi一條路出來攻擊你，beh tī你ê面前tùi七條路來走。"}},{"book":"申","chapter":28,"verse":8,"versions":{"unv":"在你倉房裡，並你手所辦的一切事上，耶和華所命的福必臨到你。耶和華─你　神也要在所給你的地上賜福與你。","bklcl":"Iâ-hô-hoa beh bēng-lēng hok-khì hō͘ lí, tī lí ê chhek-chhng, kap lí ê chhiú só͘ chòe it-chhè ê sū;  iā beh sù-hok lí tī Iâ-hô-hoa lí Siōng-tè só͘ siúⁿ-sù lí ê tōe.","tghg":"耶和華欲命令福氣互你，佇你的粟倉，及你的手所做一切的事，也欲賜福你佇耶和華──你上帝所賞賜你的地。","bklhl":"耶和華beh命令福氣hō͘你，tī你ê粟倉，kap你ê手所做一切ê事；也beh賜福你tī耶和華你上帝所賞賜你ê地。"}},{"book":"申","chapter":28,"verse":9,"versions":{"unv":"你若謹守耶和華─你　神的誡命，遵行他的道，他必照著向你所起的誓立你作為自己的聖民。","bklcl":"Lí nā siú Iâ-hô-hoa lí Siōng-tè ê kài-bēng, kiâⁿ I ê tō-lō͘, Iâ-hô-hoa beh siat-li̍p lí chòe I ka-kī sèng ê peh-sìⁿ, chiàu I só͘ tùi lí chiù-chōa ê;","tghg":"你若守耶和華──你上帝的誡命，行伊的道路，耶和華欲設立你做伊家己聖的百姓，照伊所對你咒誓的。","bklhl":"你若守耶和華你上帝ê誡命，行伊ê道路，耶和華beh設立你做伊家己聖ê百姓，照伊所對你chiù-chōa ê；"}},{"book":"申","chapter":28,"verse":10,"versions":{"unv":"天下萬民見你歸在耶和華的名下，就要懼怕你。","bklcl":"thiⁿ-ē bān peh-sìⁿ khòaⁿ-kìⁿ lí sio̍k tī Iâ-hô-hoa ê miâ-ē, chiū beh kiaⁿ-ùi lí.","tghg":"天下萬百姓看見你屬佇耶和華的名下，就欲驚畏你。","bklhl":"天下萬百姓看見你屬tī耶和華ê名下，就beh驚畏你。"}},{"book":"申","chapter":28,"verse":11,"versions":{"unv":"你在耶和華向你列祖起誓應許賜你的地上，他必使你身所生的，牲畜所下的，地所產的，都綽綽有餘。","bklcl":"Lí tī Iâ-hô-hoa tùi lí ê lia̍t-chó͘ chiù-chōa siúⁿ-sù lí ê tōe, Iâ-hô-hoa beh hō͘ lí ê seng-khu só͘-siⁿ-ê, cheng-siⁿ só͘-chhut ê, thó͘-tōe só͘-chhut-ê, chhiong-chiok ū chhun.","tghg":"你佇耶和華對你的列祖咒誓賞賜你的地，耶和華欲互你的身軀所生的，精牲所出的，土地所出的，充足有剩。","bklhl":"你tī耶和華對你ê列祖chiù-chōa賞賜你ê地，耶和華beh hō͘你ê身軀所生ê，cheng-siⁿ所出ê，土地所出ê，充足有chhun。"}},{"book":"申","chapter":28,"verse":12,"versions":{"unv":"耶和華必為你開天上的府庫，按時降雨在你的地上。在你手裡所辦的一切事上賜福與你。你必借給許多國民，卻不致向他們借貸。","bklcl":"Iâ-hô-hoa beh kā lí khui I thiⁿ-ni̍h pó-pòe ê khò͘-pâng, lo̍h ki̍p-sî ê hō͘ tī lí ê tōe, tī lí ê chhiú só͘ chòe it-chhè ê sū sù-hok lí;  lí beh chioh hō͘ chōe-chōe kok, iā lí m̄-bián chioh.","tghg":"耶和華欲給你開伊天裡寶貝的庫房，落及時的雨佇你的地。佇你的手所做一切的事賜福你。你欲借互多多國，也你呣免借。","bklhl":"耶和華beh kā你開伊天裡寶貝ê庫房，落及時ê雨 tī你ê地，tī你ê手所做一切ê事賜福你；你beh借hō͘ chōe-chōe國，也你m̄免借。"}},{"book":"申","chapter":28,"verse":13,"versions":{"unv":"你若聽從耶和華─你　神的誡命，就是我今日所吩咐你的，謹守遵行，不偏左右，也不隨從事奉別神，耶和華就必使你作首不作尾，但居上不居下。」","bklcl":"Lí nā thiaⁿ-thàn Iâ-hô-hoa lí ê Siōng-tè ê kài-bēng, chiū-sī góa kin-á-ji̍t só͘ bēng-lēng lí ê, chip-siú lâi kiâⁿ i, bô phian-chó, bô phian-iū, lâi oai-chhoa̍h góa kin-á-ji̍t só͘ bēng-lēng lí chiah-ê ōe, khì thàn pa̍t ê siōng-tè lâi ho̍k-sāi i, Iâ-hô-hoa chiū beh hō͘ lí chòe-thâu, bô chòe-bé;  lí beh tiàm tī téng-bīn, bô tiàm tī ē-bīn.","tghg":"你若聽趁耶和華──你的上帝的誡命，就是我今仔日所命令你的，執守來行伊，無偏左無偏右，來歪斜我今仔日所命令你諸個話，去趁別個上帝來服事伊，耶和華就欲互你做頭無做尾，你欲踮佇頂面無踮佇下面。」","bklhl":"你若聽thàn耶和華你ê上帝ê誡命，就是我今á日所命令你ê，執守來行伊，無偏左，無偏右，來歪chhoa̍h我今á日所命令你chiah ê話，去thàn別ê上帝來服事伊，耶和華就beh hō͘你做頭，無最尾；你beh tiàm tī頂面，無tiàm tī下面。"}},{"book":"申","chapter":28,"verse":14,"versions":{"unv":"【併於上節】","bklcl":"(Ha̍p-pēng tī téng chi̍t chat)","tghg":"（見申28:13）。","bklhl":"(合併tī頂一節)"}},{"book":"申","chapter":28,"verse":15,"versions":{"unv":"「你若不聽從耶和華─你　神的話，不謹守遵行他的一切誡命律例，就是我今日所吩咐你的，這以下的咒詛都必追隨你，臨到你身上：","bklcl":"Lí nā bô thiaⁿ-thàn Iâ-hô-hoa lí Siōng-tè ê ōe, bô chip-siú lâi kiâⁿ I it-chhè ê kài-bēng, lu̍t-lē, chiū-sī góa kin-á-ji̍t só͘ bēng-lēng lí ê, chiah-ê chiù-chó͘ chiū beh jip-tio̍h lí, beh kàu tī lí.","tghg":"「你若無聽趁耶和華──你上帝的話，無執守來行伊一切的誡命律例，就是我今仔日所命令你的，諸個咒詛就欲趇著你，欲到佇你；","bklhl":"你若無聽thàn耶和華你上帝ê話，無執守來行伊一切ê誡命、律例，就是我今á日所命令你ê，chiah ê咒詛就beh jip-tio̍h你，beh到tī你。"}},{"book":"申","chapter":28,"verse":16,"versions":{"unv":"你在城裡必受咒詛，在田間也必受咒詛。","bklcl":"Tī siâⁿ-lāi lí beh siū chiù-chó͘;  tī chhân-ni̍h lí iā beh siū chiù-chó͘.","tghg":"佇城內你欲受咒詛，佇田裡你也欲受咒詛。","bklhl":"Tī城內你beh受咒詛；tī田裡你也beh受咒詛。"}},{"book":"申","chapter":28,"verse":17,"versions":{"unv":"你的筐子和你的摶麵盆都必受咒詛。","bklcl":"Lí ê kheng-á kap lí chhiau-mī ê khì-kū, lóng beh siū chiù-chó͘.","tghg":"你的筐仔及你摶麵的器具攏欲受咒詛。","bklhl":"你ê筐á kap你chhiau麵ê器具，lóng beh受咒詛。"}},{"book":"申","chapter":28,"verse":18,"versions":{"unv":"你身所生的，地所產的，以及牛犢、羊羔，都必受咒詛。","bklcl":"Lí ê seng-khu só͘ siⁿ-ê, lí ê tōe só͘-chhut-ê, í-ki̍p gû ê gû-á-kiáⁿ, iûⁿ ê iûⁿ-á-kiáⁿ, lóng beh siū chiù-chó͘.","tghg":"你的身軀所生的，你的地所出的，以及牛的牛仔子，羊的羊仔子，攏欲受咒詛。","bklhl":"你ê身軀所生ê，你ê地所出ê，以及牛ê牛á-kiáⁿ，羊 ê羊á-kiáⁿ，lóng beh受咒詛。"}},{"book":"申","chapter":28,"verse":19,"versions":{"unv":"你出也受咒詛，入也受咒詛。","bklcl":"Lí ji̍p-lâi beh siū chiù-chó͘;  chhut-khì iā beh siū chiù-chó͘.","tghg":"你入來欲受咒詛，出去也欲受咒詛。","bklhl":"你入來beh受咒詛；出去也beh受咒詛。"}},{"book":"申","chapter":28,"verse":20,"versions":{"unv":"耶和華因你行惡離棄他，必在你手裡所辦的一切事上，使咒詛、擾亂、責罰臨到你，直到你被毀滅，速速地滅亡。","bklcl":"In-ūi lí só͘ kiâⁿ ê pháiⁿ lâi khì-sak góa, Iâ-hô-hoa beh tī lí ê chhiú só͘ chòe it-chhè ê sū, hō͘ chiù-chó͘, jiáu-loān, chek-hoa̍t, kàu tī lí, ti̍t-kàu lí siū húi-bia̍t, kín-kín bia̍t-bô.","tghg":"因為你所行的歹來棄拺我，耶和華欲佇你的手所做一切的事，互咒詛、擾亂、責罰到佇你，直到你受毀滅，緊緊滅無。","bklhl":"因為你所行ê pháiⁿ來棄sak我，耶和華beh tī你ê手所做一切ê事，hō͘咒詛、擾亂、責罰，到tī你，直到你受毀滅，緊緊滅無。"}},{"book":"申","chapter":28,"verse":21,"versions":{"unv":"耶和華必使瘟疫貼在你身上，直到他將你從所進去得為業的地上滅絕。","bklcl":"Iâ-hô-hoa beh hō͘ un-e̍k tîⁿ lí, kàu I bia̍t-bô lí tī lí só͘ ji̍p-khì sêng-chiap ê tōe.","tghg":"耶和華欲互瘟疫纏你，到伊滅無你佇你所入去承接的地。","bklhl":"耶和華beh hō͘瘟疫纏你，到伊滅無你tī你所入去承接ê地。"}},{"book":"申","chapter":28,"verse":22,"versions":{"unv":"耶和華要用癆病、熱病、火症、瘧疾、刀劍、旱風（或譯：乾旱）、霉爛攻擊你。這都要追趕你，直到你滅亡。","bklcl":"Iâ-hô-hoa beh ēng siau-sán, jia̍t-pīⁿ, hoat-iām, to̍k-jia̍t, to-kiàm, ko͘-tâ, hiú-nōa, kong-kek lí;  chiah-ê lóng beh tui-jip lí, kàu lí bia̍t-bô.","tghg":"耶和華欲用消瘦、熱病、發炎、毒熱、刀劍、枯焦、朽爛攻擊你。諸個攏欲追趇你，到你滅無。","bklhl":"耶和華beh用消瘦、熱病、發炎、毒熱、刀劍、枯焦、朽爛，攻擊你；chiah ê lóng beh追jip你，到你滅無。"}},{"book":"申","chapter":28,"verse":23,"versions":{"unv":"你頭上的天要變為銅，腳下的地要變為鐵。","bklcl":"Lí thâu-khak-téng ê thiⁿ beh pìⁿ-chòe tâng, kha-ē ê tōe beh pìⁿ-chòe thih.","tghg":"你頭殼頂的天欲變做銅，腳下的地欲變做鐵。","bklhl":"你頭殼頂ê天beh變做銅，腳下ê地beh變做鐵。"}},{"book":"申","chapter":28,"verse":24,"versions":{"unv":"耶和華要使那降在你地上的雨變為塵沙，從天臨在你身上，直到你滅亡。","bklcl":"Iâ-hô-hoa beh hō͘ lí tōe-chiūⁿ ê hō͘ pìⁿ thô͘-hún, pìⁿ soa;  I beh tùi thiⁿ lo̍h tī lí, kàu lí bia̍t-bô.","tghg":"耶和華欲互你地上的雨變土粉、變沙，伊欲對天落佇你，到你滅無。","bklhl":"耶和華beh hō͘你地上ê雨變土粉，變沙；伊beh tùi天落tī你，到你滅無。"}},{"book":"申","chapter":28,"verse":25,"versions":{"unv":"「耶和華必使你敗在仇敵面前，你從一條路去攻擊他們，必從七條路逃跑。你必在天下萬國中拋來拋去。","bklcl":"Iâ-hô-hoa beh hō͘ lí thâi-su tī lí tùi-te̍k ê bīn-chêng;  lí tùi chi̍t tiâu lō͘ chhut-khì tí-te̍k in, beh tī in ê bīn-chêng tùi chhit tiâu lō͘ lâi tô-cháu;  lí beh tī thiⁿ-ē bān-kok-tiong liû-lo̍k.","tghg":"「耶和華欲互你刣輸佇你對敵的面前，你對一條路出去抵敵𪜶，欲佇𪜶的面前對七條路來逃走。你欲佇天下萬國中流落。","bklhl":"耶和華beh hō͘你刣輸tī你對敵ê面前；你tùi一條路出去抵敵in，beh tī in ê面前tùi七條路來逃走；你beh tī天下萬國中流落。"}},{"book":"申","chapter":28,"verse":26,"versions":{"unv":"你的屍首必給空中的飛鳥和地上的走獸作食物，並無人鬨趕。","bklcl":"Lí ê sin-si beh hō͘ khong-tiong ê pe-chiáu kap tōe-chiūⁿ ê cháu-siù chòe chia̍h-mi̍h, iā bô lâng kóaⁿ i.","tghg":"你的身屍欲互空中的飛鳥及地上的走獸做食物，也無人趕伊。","bklhl":"你ê身屍beh hō͘空中ê飛鳥kap地上ê走獸做食物，也無人趕伊。"}},{"book":"申","chapter":28,"verse":27,"versions":{"unv":"耶和華必用埃及人的瘡並痔瘡、牛皮癬與疥攻擊你，使你不能醫治。","bklcl":"Iâ-hô-hoa beh ēng Ai-ki̍p ê iong, tī-chhng, sián, kòe, bōe i-tit-ê, lâi phah lí.","tghg":"耶和華欲用埃及的殃(iong)、痔瘡、癬、疥(kòe)𣍐醫得的，來拍你。","bklhl":"耶和華beh用埃及ê癰(iong)、痔瘡、癬、疥，bōe醫ê，來phah你。"}},{"book":"申","chapter":28,"verse":28,"versions":{"unv":"耶和華必用癲狂、眼瞎、心驚攻擊你。","bklcl":"Iâ-hô-hoa beh ēng tian-kông, chhiⁿ-mî, sim ê kiaⁿ-hiâⁿ phah lí;","tghg":"耶和華欲用癲狂(tian-kông)、睛瞑、心的驚惶拍你。","bklhl":"耶和華beh用顛狂、chhiⁿ-mî、心ê驚惶phah你；"}},{"book":"申","chapter":28,"verse":29,"versions":{"unv":"你必在午間摸索，好像瞎子在暗中摸索一樣。你所行的必不亨通，時常遭遇欺壓、搶奪，無人搭救。","bklcl":"lí beh tī ji̍t-tiong-tàu sì-kòe bong, chhin-chhiūⁿ chhiⁿ-mî ê àm-bong-sa;  lí ê lō͘ bōe heng-thong, siông-siông tú-tio̍h chè-ap, chhiúⁿ-toa̍t, bô lâng chín-kiù lí.","tghg":"你欲佇日中晝四界摸，親像晴暝的暗摸索(àm-bong-sa)，你的路𣍐亨通，常常抵著(tú-tio̍h)制壓、搶奪，無人拯救你。","bklhl":"你beh tī日中晝四界摸，親像chhiⁿ-mî ê暗摸sa；你ê路bōe興通，常常tú-tio̍h制壓、搶奪，無人拯救你。"}},{"book":"申","chapter":28,"verse":30,"versions":{"unv":"你聘定了妻，別人必與她同房；你建造房屋，不得住在其內；你栽種葡萄園，也不得用其中的果子。","bklcl":"Lí beh phèng-tiāⁿ bó͘, pa̍t-lâng kap i tâng-pâng;  lí beh khí-chhù, bô thang khiā tī hit lāi-bīn;  lí beh chai-chèng phû-tô-hn̂g, iā bōe tit-tio̍h chia̍h i ê ké-chí.","tghg":"你欲聘定某，別人及伊同房；你欲起厝，無通徛佇彼內面；你欲栽種葡萄園，也𣍐得著食伊的果子。","bklhl":"你beh聘定bó͘，別人kap伊同房；你beh起厝，無thang khiā tī hit內面；你beh栽種葡萄園，也bōe得tio̍h食伊ê果子。"}},{"book":"申","chapter":28,"verse":31,"versions":{"unv":"你的牛在你眼前宰了，你必不得吃牠的肉；你的驢在你眼前被搶奪，不得歸還；你的羊歸了仇敵，無人搭救。","bklcl":"Lí ê gû thâi tī lí ê ba̍k-chiu chêng, lí bô thang chia̍h-tio̍h;  lí ê lû tī lí ê ba̍k-chêng siū chhiúⁿ-toa̍t, m̄-hêng lí;  lí ê iûⁿ beh kui lí ê tùi-te̍k, bô lâng thòe lí kiù i.","tghg":"你的牛刣佇你的目睭前，你無通食著；你的驢佇你的目前(ba̍k-chêng)受搶奪，呣還你；你的羊欲歸你的對敵，無人替你救伊。","bklhl":"你ê牛刣 tī你ê目睭前，你無thang食tio̍h；你ê驢tī你ê目前受搶奪，m̄還你；你ê 羊 beh歸你ê對敵，無人替你救伊。"}},{"book":"申","chapter":28,"verse":32,"versions":{"unv":"你的兒女必歸與別國的民；你的眼目終日切望，甚至失明，你手中無力拯救。","bklcl":"Lí ê kiáⁿ cha-bó͘-kiáⁿ beh kau tī pa̍t-kok ê peh-sìⁿ, lí ê ba̍k-chiu beh khòaⁿ, thong-ji̍t liâu-bāng i, kàu sit-bêng;  lí ê chhiú iā bô la̍t thang chòe sím-mi̍h.","tghg":"你的子查某子欲交佇別國的百姓；你的目睭欲看，通日瞭望伊，到失明，你的手也無力通做甚麼。","bklhl":"你ê kiáⁿ cha-bó͘-kiáⁿ beh交tī別國ê百姓，你ê目睭beh看，thong日瞭望伊，到失明；你ê手也無力thang做甚麼。"}},{"book":"申","chapter":28,"verse":33,"versions":{"unv":"你的土產和你勞碌得來的，必被你所不認識的國民吃盡。你時常被欺負，受壓制，","bklcl":"Lí ê thó͘-sán, kap lí tio̍h-bôa só͘ tit-tio̍h-ê, beh hō͘ lí só͘ m̄-bat ê kok-bîn chia̍h liáu-liáu;  lí kan-ta siū khi-hū, siū ap-chè;","tghg":"你的土產及你著磨所得著的，欲互你所呣識的國民食了了。你干單受欺負，受壓制，","bklhl":"你ê土產，kap你tio̍h磨所得tio̍h ê，beh hō͘你所m̄-bat ê國民食了了；你kan-ta受欺負，受壓制；"}},{"book":"申","chapter":28,"verse":34,"versions":{"unv":"甚至你因眼中所看見的，必致瘋狂。","bklcl":"lí ūi-tio̍h lí ê ba̍k-chiu só͘ khòaⁿ-kìⁿ ê sū, beh tì-kàu tian-kông.","tghg":"你為著你的目睭所看見的事，欲致到癲狂。","bklhl":"你為tio̍h你ê目睭所看見ê事，beh致到顛狂。"}},{"book":"申","chapter":28,"verse":35,"versions":{"unv":"耶和華必攻擊你，使你膝上腿上，從腳掌到頭頂，長毒瘡無法醫治。","bklcl":"Iâ-hô-hoa beh ēng bōe i-tit ê to̍k-iong phah lí, tī lí ê kha-thâu-u, kha-thúi, tùi lí ê kha-chiúⁿ kàu thâu-khak-téng.","tghg":"耶和華欲用𣍐醫得的毒殃(to̍k-iong)拍你，佇你的腳頭窩，腳腿，對你的腳掌到頭殼頂。","bklhl":"耶和華beh用bōe醫得ê毒癰phah你，tī你ê腳頭u、腳腿，對你ê腳掌到頭殼頂。"}},{"book":"申","chapter":28,"verse":36,"versions":{"unv":"「耶和華必將你和你所立的王領到你和你列祖素不認識的國去；在那裡你必事奉木頭石頭的神。","bklcl":"Iâ-hô-hoa beh chhian-sóa lí kap lí só͘ siat-li̍p koán-hat lí ê ông, kàu lí kap lí ê lia̍t-chó͘ só͘ m̄-bat ê kok, tī-hia lí beh ho̍k-sāi pa̍t ê siōng-tè, sī chhâ-ê, chio̍h-ê;","tghg":"「耶和華欲遷徙你及你所設立管轄你的王，到你及你的列祖所呣識的國；佇遐你欲服事別個上帝是柴的、石的。","bklhl":"耶和華beh遷徙你kap你所設立管轄你ê王，到你kap你ê列祖所m̄-bat ê國，tī-hia你beh服事別ê上帝，是柴ê，石ê；"}},{"book":"申","chapter":28,"verse":37,"versions":{"unv":"你在耶和華領你到的各國中，要令人驚駭、笑談、譏誚。","bklcl":"lí tī Iâ-hô-hoa só͘ beh chhōa lí kàu ê lia̍t-kok-tiong, beh hō͘ lâng gông-ngia̍h, hō͘ lâng chòe ōe-pìⁿ, siū ki-chhì;","tghg":"你佇耶和華所欲導你到的列國中，欲互人卬愕、互人做話柄(ōe-pìⁿ)、受譏刺(ki-chhì)。","bklhl":"你tī耶和華所beh chhōa你到ê列國中，beh hō͘人gông-ngia̍h，hō͘人做話柄，受譏刺；"}},{"book":"申","chapter":28,"verse":38,"versions":{"unv":"你帶到田間的種子雖多，收進來的卻少，因為被蝗蟲吃了。","bklcl":"lí beh tòa chōe-chōe chéng-chí kàu chhân-ni̍h, nā-sī só͘ siu-ê sī chin-chió;  in-ūi chháu-meh beh chia̍h i.","tghg":"你欲帶多多種子到田裡，若是所收的是真少，因為草蜢欲食伊。","bklhl":"你beh帶chōe-chōe種子到田裡，但是所收ê是真少；因為草蜢beh食伊。"}},{"book":"申","chapter":28,"verse":39,"versions":{"unv":"你栽種、修理葡萄園，卻不得收葡萄，也不得喝葡萄酒，因為被蟲子吃了。","bklcl":"Lí beh chai-chèng phû-tô-hn̂g lâi siu-chéng i, chóng-sī bô thang lim-chiú, bô thang bán ké-chí;  in-ūi thâng beh chia̍h i.","tghg":"你欲栽種葡萄園來修整伊，總是無通飲酒，無通挽果子，因為蟲欲食伊。","bklhl":"你beh栽種葡萄園來修整伊，總是無thang lim酒，無thang挽果子；因為蟲beh食伊。"}},{"book":"申","chapter":28,"verse":40,"versions":{"unv":"你全境有橄欖樹，卻不得其油抹身，因為樹上的橄欖不熟自落了。","bklcl":"Thong kéng-lāi lí beh ū kaⁿ-ná-chhiū, chóng-sī bô i ê iû thang boah lí ê seng-khu;  in-ūi lí ê kaⁿ-ná-chhiū bōe tiâu-lia̍p.","tghg":"通境內你欲有橄欖樹，總是無伊的油通抹你的身軀，因為你的橄欖樹𣍐住粒(tiâu-lia̍p)。","bklhl":"Thong境內你beh有橄欖樹，總是無伊ê油 thang抹你ê身軀；因為你ê橄欖樹bōe tiâu粒。"}},{"book":"申","chapter":28,"verse":41,"versions":{"unv":"你生兒養女，卻不算是你的，因為必被擄去。","bklcl":"Lí beh siⁿ-kiáⁿ cha-bó͘-kiáⁿ, bô thang chòe lí ê;  in-ūi in beh hō͘ lâng lia̍h-khì.","tghg":"你欲生子查某子，無通做你的，因為𪜶欲互人掠去。","bklhl":"你beh生kiáⁿ cha-bó͘-kiáⁿ，無thang做你ê；因為in beh hō͘人掠去。"}},{"book":"申","chapter":28,"verse":42,"versions":{"unv":"你所有的樹木和你地裡的出產必被蝗蟲所吃。","bklcl":"Lí ê chhiū-ba̍k, kap lí ê thó͘-sán, chháu-meh beh it-chīn chia̍h i.","tghg":"你的樹木及你的土產草蜢欲一盡食伊。","bklhl":"你ê樹木，kap你ê土產，草蜢beh一盡食伊。"}},{"book":"申","chapter":28,"verse":43,"versions":{"unv":"在你中間寄居的，必漸漸上升，比你高而又高；你必漸漸下降，低而又低。","bklcl":"Lí tiong-kan ê chhut-gōa lâng beh ná-seng ná-koâiⁿ, lí beh ná-kàng ná-kē;","tghg":"你中間的出外人，欲愈升愈高；你欲愈降愈低。","bklhl":"你中間ê出外人beh ná升ná高，你beh ná降ná低；"}},{"book":"申","chapter":28,"verse":44,"versions":{"unv":"他必借給你，你卻不能借給他；他必作首，你必作尾。","bklcl":"i beh chioh lí, iā lí bô thang chioh i;  i beh chòe-thâu, lí beh chòe-bé.","tghg":"伊欲借你，也你無通借伊；伊欲做頭，你欲做尾。","bklhl":"伊beh借你，也你無thang借伊；伊beh做頭，你beh做尾。"}},{"book":"申","chapter":28,"verse":45,"versions":{"unv":"這一切咒詛必追隨你，趕上你，直到你滅亡；因為你不聽從耶和華─你　神的話，不遵守他所吩咐的誡命律例。","bklcl":"Chiah-ê chiù-chó͘ beh lóng kàu tī lí, beh tui lí, beh jip-tio̍h lí, kàu lí bia̍t-bô;  in-ūi lí bô thiaⁿ-thàn Iâ-hô-hoa lí Siōng-tè ê ōe, bô siú I só͘ bēng-lēng lí hiah-ê kài-bēng lu̍t-lē;","tghg":"諸個咒詛欲攏到佇你，欲追你，欲趇著你，到你滅無；因為你無聽趁耶和華──你上帝的話，無守伊所命令你許個誡命律例。","bklhl":"Chiah-ê咒詛beh lóng到tī你，beh追你，beh jip-tio̍h你，到你滅無；因為你無聽thàn耶和華你上帝ê話，無守伊所命令你hiah-ê誡命律例；"}},{"book":"申","chapter":28,"verse":46,"versions":{"unv":"這些咒詛必在你和你後裔的身上成為異蹟奇事，直到永遠！","bklcl":"chiah-ê chiù-chó͘ beh kàu tī lí kap lí ê hō͘-è, chòe sîn-jiah kî-sū, kàu éng-oán.","tghg":"諸個咒詛欲到佇你及你的後裔做神蹟奇事，到永遠！","bklhl":"Chiah-ê咒詛beh到tī你kap你ê後裔，做神蹟奇事，到永遠。"}},{"book":"申","chapter":28,"verse":47,"versions":{"unv":"「因為你富有的時候，不歡心樂意地事奉耶和華─你的　神，","bklcl":"In-ūi lí bô ūi-tio̍h lí ê hó-gia̍h, ēng hoaⁿ-hí ê sim khoài-lo̍k ê ì-sù, lâi ho̍k-sāi Iâ-hô-hoa lí ê Siōng-tè;","tghg":"「因為你無為著你的好額，用歡喜的心快樂的意思，來服事耶和華──你的上帝，","bklhl":"因為你無為tio̍h你ê好額，用歡喜ê心快樂ê意思，來服事耶和華你ê上帝；"}},{"book":"申","chapter":28,"verse":48,"versions":{"unv":"所以你必在飢餓、乾渴、赤露、缺乏之中事奉耶和華所打發來攻擊你的仇敵。他必把鐵軛加在你的頸項上，直到將你滅絕。","bklcl":"só͘-í lí beh tú-tio̍h iau-gō, chhùi-ta, thǹg-theh, bô pòaⁿ-hāng mi̍h, ho̍k-sāi Iâ-hô-hoa só͘ chhe lâi kong-kek lí ê tùi-te̍k;  i beh ēng thih-taⁿ kòa tī lí ê ām-kún, kàu bia̍t-bô lí.","tghg":"所以你欲抵著枵餓、嘴乾、褪裼、無半項物服事耶和華所差來攻擊你的對敵。伊欲用鐵軛(thih-taⁿ)掛佇你的頷頸，到滅無你。","bklhl":"所以你beh tú-tio̍h iau餓、嘴乾、thǹg-theh，無半項物，服事耶和華所差來攻擊你ê對敵；伊beh用鐵擔掛tī你ê頷頸，到滅無你。"}},{"book":"申","chapter":28,"verse":49,"versions":{"unv":"「耶和華要從遠方、地極帶一國的民，如鷹飛來攻擊你。這民的言語，你不懂得。","bklcl":"Iâ-hô-hoa beh tùi hn̄g-hn̄g, tùi tōe-ke̍k, chhōa chi̍t-kok chhin-chhiūⁿ eng pe-lâi kong-kek lí;  hit ê kok ê ōe, lí bōe hiáu thiaⁿ;","tghg":"「耶和華欲對遠遠、對地極導一國，親像鷹飛來攻擊你。彼個國的話，你𣍐曉聽。","bklhl":"耶和華beh tùi遠遠，tùi地極，chhōa一國親像鷹飛來攻擊你；hit ê國ê話，你bōe曉聽；"}},{"book":"申","chapter":28,"verse":50,"versions":{"unv":"這民的面貌凶惡，不顧恤年老的，也不恩待年少的。","bklcl":"hit ê kok ê lâng bīn hiông-kài-kài, bô thé-thiap lāu-lâng, iā bô lîn-bín gín-ná;","tghg":"彼個國的人面雄介介(hiông-kài-kài)，無體貼老人，也無憐憫囝仔。","bklhl":"Hit-ê國ê人面hiông-kài-kài，無體貼老人，也無憐憫gín-ná；"}},{"book":"申","chapter":28,"verse":51,"versions":{"unv":"他們必吃你牲畜所下的和你地土所產的，直到你滅亡。你的五穀、新酒，和油，以及牛犢、羊羔，都不給你留下，直到將你滅絕。","bklcl":"in beh chia̍h lí ê cheng-siⁿ só͘-siⁿ-ê, kap lí ê thó͘-sán, kàu lí bia̍t-bô;  lí ê ngó͘-kok, chiú, iû, í-ki̍p gû ê gû-á-kiáⁿ, iûⁿ ê iûⁿ-á-kiáⁿ, lóng bô kā lí lâu-teh, kàu in bia̍t-bô lí.","tghg":"𪜶欲食你的精牲所生的及你的土產，到你滅無。你的五穀、酒、油、以及牛的牛仔子、羊的羊仔子、攏無給你留啲，到𪜶滅無你。","bklhl":"in beh食你ê cheng-siⁿ所生ê，kap你ê土產，到你滅無；你ê五穀、酒、油，以及牛ê牛á-kiáⁿ，羊ê羊á-kiáⁿ，lóng無kā你留teh，到in滅無你。"}},{"book":"申","chapter":28,"verse":52,"versions":{"unv":"他們必將你困在你各城裡，直到你所倚靠、高大堅固的城牆都被攻塌。他們必將你困在耶和華─你　神所賜你遍地的各城裡。","bklcl":"I beh ûi-khùn lí tī lí ta̍k ê siâⁿ-mn̂g-lāi, kàu lí só͘ óa-khò koâiⁿ koh kian-kò͘ ê siâⁿ-chhiûⁿ lóng tó-hoāi tī lí ê choân-tōe;  i beh ûi-khùn lí tī lí ta̍k ê siâⁿ-mn̂g-lāi, tī Iâ-hô-hoa lí Siōng-tè só͘ siúⁿ-sù lí ê choân-tōe.","tghg":"伊欲圍困你佇你逐個城門內，到你所倚靠、高閣堅固的城牆攏倒壞佇你的全地。伊欲圍困你佇你逐個城門內佇耶和華──你上帝所賞賜你的全地。","bklhl":"伊beh圍困你tī你ta̍k-ê城門內，到你所óa靠高koh堅固ê城牆lóng倒壞tī你ê全地；伊beh圍困你tī你ta̍k-ê城門內，tī耶和華你上帝所賞賜你ê全地。"}},{"book":"申","chapter":28,"verse":53,"versions":{"unv":"你在仇敵圍困窘迫之中，必吃你本身所生的，就是耶和華─你　神所賜給你的兒女之肉。","bklcl":"Lí ê tùi-te̍k ûi-khùn lí, lí tī khún-pek khùn-khó͘ ê tiong-kan, beh chia̍h lí ê seng-khu só͘-siⁿ-ê, chiū-sī Iâ-hô-hoa lí Siōng-tè só͘ siúⁿ-sù lí ê kiáⁿ cha-bó͘-kiáⁿ ê bah.","tghg":"你的對敵圍困你，你佇窘迫困苦的中間，欲食你的身軀所生的，就是耶和華──你上帝所賞賜你的子查某子的肉。","bklhl":"你ê對敵圍困你，你tī窘迫困苦ê中間，beh食你ê身軀所生ê，就是耶和華你上帝所賞賜你ê kiáⁿ cha-bó͘-kiáⁿ ê肉。"}},{"book":"申","chapter":28,"verse":54,"versions":{"unv":"你們中間，柔弱嬌嫩的人必惡眼看他弟兄和他懷中的妻，並他餘剩的兒女；","bklcl":"Lín tiong-kan iù-siù put-chí sòe-jī ê lâng, ba̍k-chiu beh gîn i ê hiaⁿ-tī, kap i sim-hoâi-tiong ê bó͘, í-ki̍p kî-û só͘ chhun ê kiáⁿ-jî;","tghg":"恁中間，幼秀不止細膩(sòe-jī)的人，目睭欲眥(gîn)伊的兄弟及伊心懷中的某，以及其餘所剩的子兒；","bklhl":"Lín中間幼秀不止細膩ê人，目睭beh gîn伊ê兄弟，kap伊心懷中ê bó͘，以及其餘所chhun ê kiáⁿ兒；"}},{"book":"申","chapter":28,"verse":55,"versions":{"unv":"甚至在你受仇敵圍困窘迫的城中，他要吃兒女的肉，不肯分一點給他的親人，因為他一無所剩。","bklcl":"tì-kàu i bô beh ēng i só͘ chia̍h kiáⁿ-jî ê bah, pun chi̍t tiám-á hō͘ in tiong-kan ê chi̍t-lâng;  in-ūi lí tī ta̍k ê siâⁿ-mn̂g-lāi, siū tùi-te̍k ûi-khùn tōa-tōa khún-pek lí ê sî, i bô chhun pòaⁿ-hāng.","tghg":"致到伊無欲用伊所食子兒的肉，分一點仔互𪜶中間的一人；因為你佇逐個城門內，受對敵圍困大大窘迫你的時、伊無剩半項。","bklhl":"致到伊無beh用伊所食kiáⁿ兒ê肉，分一點á hō͘ in中間ê一人；因為你tī ta̍k-ê城門內，受對敵圍困大大窘迫你ê時，伊無chhun半項。"}},{"book":"申","chapter":28,"verse":56,"versions":{"unv":"你們中間，柔弱嬌嫩的婦人，是因嬌嫩柔弱不肯把腳踏地的，必惡眼看她懷中的丈夫和她的兒女。","bklcl":"Lín tiong-kan iù-siù sòe-jī ê hū-jîn-lâng, in-ūi i ê iù-siù sòe-jī pêng-sò͘ m̄-káⁿ ēng kha-chiúⁿ ta̍h-tōe-ê, beh gîn i sim-hoâi-tiong ê tiōng-hu, kap i ê kiáⁿ, i ê cha-bó͘-kiáⁿ,","tghg":"恁中間幼秀細膩的婦仁人，因為伊的幼秀細膩平素呣敢用腳掌踏地的，欲眥(gîn)伊心懷中的丈夫及伊的子伊的查某子。","bklhl":"Lín中間幼秀細膩ê婦人人，因為伊ê幼秀細膩平素m̄敢用腳掌踏地ê，beh gîn伊心懷中ê丈夫，kap伊ê kiáⁿ，伊ê cha-bó͘-kiáⁿ，"}},{"book":"申","chapter":28,"verse":57,"versions":{"unv":"她兩腿中間出來的嬰孩與她所要生的兒女，她因缺乏一切就要在你受仇敵圍困窘迫的城中將他們暗暗地吃了。","bklcl":"í-ki̍p i seng-khu só͘ chhut ê ui, kap i só͘ siⁿ hiah-ê kiáⁿ;  in-ūi tī lí siū ûi, hō͘ tùi-te̍k tī lí chiah-ê siâⁿ-mn̂g-lāi khún-pek lí khùn-khó͘ ê sî, i in-ūi pah-hāng mi̍h khiàm-kheh, só͘-í beh thau-chia̍h-i.","tghg":"以及伊身軀所出的衣及伊所生許個子，因為佇你受圍互對敵佇你諸個城門內窘迫你困苦的時，伊因為百項物欠缺，所以欲偷食伊。」","bklhl":"以及伊身軀所出ê衣(ui)，kap伊所生hiah-ê kiáⁿ；因為tī你受圍，hō͘對敵tī你chiah ê城門內窘迫你困苦ê時，伊因為百項物欠缺，所以beh偷食伊。"}},{"book":"申","chapter":28,"verse":58,"versions":{"unv":"「這書上所寫律法的一切話是叫你敬畏耶和華─你　神可榮可畏的名。你若不謹守遵行，耶和華就必將奇災，就是至大至長的災，至重至久的病，加在你和你後裔的身上，","bklcl":"Nā lí bô chip-siú lâi kiâⁿ chit pún chheh só͘ kì lu̍t-hoat it-chhè ê ōe, bô kèng-ùi ū êng-kng thang kiaⁿ-ùi ê miâ, chiū-sī Iâ-hô-hoa lí ê Siōng-tè,","tghg":"「若你無執守來行此本冊所記律法一切的話，無敬畏有榮光通驚畏的名，就是耶和華──你的上帝。","bklhl":"若你無執守來行chit本冊所記律法一切ê話，無敬畏有榮光thang驚畏ê名，就是耶和華你ê上帝，"}},{"book":"申","chapter":28,"verse":59,"versions":{"unv":"【併於上節】","bklcl":"Iâ-hô-hoa chiū beh ēng kî-koài ê chai-ē, chiū-sī ke̍k-tōa ke̍k-kú ê chai-ē, kap ke̍k-tāng ke̍k-kú ê pīⁿ, kàu tī lí í-ki̍p lí ê hō͘-è;","tghg":"耶和華就欲用奇怪的災禍，就是極大極久的災禍，及極重極久的病到佇你以及你的後裔，","bklhl":"耶和華就beh用奇怪ê災厄，就是極大極久ê災厄，kap極重極久ê病，到tī你以及你ê後裔；"}},{"book":"申","chapter":28,"verse":60,"versions":{"unv":"也必使你所懼怕、埃及人的病都臨到你，貼在你身上，","bklcl":"iā beh hō͘ lí só͘ kiaⁿ Ai-ki̍p hiah-ê pīⁿ-chèng lóng lîm-kàu tī lí, iā beh tîⁿ tī lí ê seng-khu;","tghg":"也欲互你所驚、埃及許個病症攏臨到佇你，也欲纏佇你的身軀，","bklhl":"也beh hō͘你所驚埃及hiah-ê病症lóng臨到tī你，也beh纏tī你ê身軀；"}},{"book":"申","chapter":28,"verse":61,"versions":{"unv":"又必將沒有寫在這律法書上的各樣疾病、災殃降在你身上，直到你滅亡。","bklcl":"liân hiah-ê bô kì tī chit-pún lu̍t-hoat ê chheh ê chai-ē pīⁿ-chèng, Iâ-hô-hoa beh hō͘ i lóng kàu tī lí, kàu lí bia̍t-bô.","tghg":"連許個無記佇此本律法的冊的災禍、病症，耶和華欲互伊攏到佇你到你滅無。","bklhl":"連hiah-ê無記tī chit本律法ê冊ê災厄病症，耶和華beh hō͘伊lóng到tī你，到你滅無。"}},{"book":"申","chapter":28,"verse":62,"versions":{"unv":"你們先前雖然像天上的星那樣多，卻因不聽從耶和華─你　神的話，所剩的人數就稀少了。","bklcl":"Lín chêng sui-jiân chhin-chhiūⁿ thiⁿ-téng ê chhiⁿ hiah-chōe, chóng-sī in-ūi lí bô thiaⁿ-thàn Iâ-hô-hoa lí Siōng-tè ê ōe, só͘-í lí só͘ chhun ê siàu-gia̍h chiū beh chió-chió.","tghg":"恁前雖然親像天頂的星許多，總是因為你無聽趁耶和華──你上帝的話，所以你所剩的數額就欲少少。","bklhl":"Lín前雖然親像天頂ê星hiah-chōe，總是因為你無聽thàn耶和華你上帝ê話，所以你所chhun ê數額就beh少少。"}},{"book":"申","chapter":28,"verse":63,"versions":{"unv":"先前耶和華怎樣喜悅善待你們，使你們眾多，也要照樣喜悅毀滅你們，使你們滅亡；並且你們從所要進去得的地上必被拔除。","bklcl":"Chêng Iâ-hô-hoa lia̍h sù-hok lín hō͘ lín heng-ōng chòe hoaⁿ-hí, āu-lâi Iâ-hô-hoa iā beh lia̍h húi-bia̍t lín, bia̍t-bô lín, chòe hoaⁿ-hí;  lín iā beh tùi lín só͘ ji̍p-khì sêng-chiap ê tōe siū pu̍ih-khí-lâi.","tghg":"前耶和華掠賜福恁互恁興旺做歡喜，後來耶和華也欲掠毀滅恁，滅無恁做歡喜；恁也欲對恁所入去承接的地受拔(pu̍ih)起來。","bklhl":"前耶和華掠賜福lín hō͘ lín興旺做歡喜，後來耶和華也beh掠毀滅lín，滅無lín，做歡喜；lín也beh tùi lín所入去承接ê地受拔起來。"}},{"book":"申","chapter":28,"verse":64,"versions":{"unv":"耶和華必使你們分散在萬民中，從地這邊到地那邊，你必在那裡事奉你和你列祖素不認識、木頭石頭的神。","bklcl":"Iâ-hô-hoa beh hō͘ lín sì-sòaⁿ tī bān peh-sìⁿ-tiong, tùi tōe chit ê ke̍k-thâu kàu tōe hit ê ke̍k-thâu;  lí beh tī-hia ho̍k-sāi pa̍t ê siōng-tè, sī lí kap lí ê lia̍t-chó͘ só͘ m̄-bat, chhâ-ê, chio̍h-ê.","tghg":"耶和華欲互恁四散佇萬百姓中，對地此個極頭到地彼個極頭，你欲佇遐服事別個上帝，是你及你的列祖所呣識、柴的、石的。","bklhl":"耶和華beh hō͘ lín四散tī萬百姓中，tùi地chit ê極頭到地hit ê極頭；你beh tī-hia服事別ê上帝，是你kap你ê列祖所m̄-bat，柴ê，石ê。"}},{"book":"申","chapter":28,"verse":65,"versions":{"unv":"在那些國中，你必不得安逸，也不得落腳之地；耶和華卻使你在那裡心中跳動，眼目失明，精神消耗。","bklcl":"Tī hiah-ê kok-lāi, lí bōe tit-tio̍h an-jiân, lí ê kha iā bōe tit-tio̍h hioh-khùn;  Iâ-hô-hoa iā beh hō͘ lí tī-hia sim pho̍k-pho̍k-chhéng, ba̍k-chiu sit-bêng, cheng-sîn soe-pāi;","tghg":"佇許個國內，你𣍐得著安然，你的腳也𣍐得著歇睏；耶和華也欲互你佇遐心噗噗筅(pho̍k-pho̍k-chhéng)，目睭失明，精神衰敗。","bklhl":"Tī hiah-ê國內，你bōe得tio̍h安然，你ê腳也bōe得tio̍h歇睏；耶和華也beh hō͘你tī-hia心pho̍k-pho̍k-chhéng ，目睭失明，精神衰敗；"}},{"book":"申","chapter":28,"verse":66,"versions":{"unv":"你的性命必懸懸無定；你晝夜恐懼，自料性命難保。","bklcl":"lí ê sìⁿ-miā tī lí ê bīn-chêng bô-tiāⁿ bô-tio̍h,  lí ji̍t-mî kiaⁿ-hiâⁿ, lí ê sìⁿ-miā bô ún-tàng.","tghg":"你的生命佇你的面前無定無著；你日暝驚惶，你的生命無穩當。","bklhl":"你ê性命tī你ê面前無tiāⁿ無tio̍h，你日暝驚惶，你ê性命無穩當。"}},{"book":"申","chapter":28,"verse":67,"versions":{"unv":"你因心裡所恐懼的，眼中所看見的，早晨必說，巴不得到晚上才好；晚上必說，巴不得到早晨才好。","bklcl":"Lí in-ūi sim-lāi só͘ kiaⁿ-hiâⁿ ê, ba̍k-chiu só͘ khòaⁿ-kìⁿ ê, chá-khí beh kóng, khó͘ bōe-tit chit-sî àm! àm-sî beh kóng, khó͘ bōe-tit chit-sî thiⁿ-kng!","tghg":"你因為心內所驚惶的，目睭所看見的，早起欲講，苦𣍐得此時暗；暗時欲講，苦𣍐得此時天光。","bklhl":"你因為心內所驚惶ê，目睭所看見ê，早起beh講：苦bōe得chit時暗！暗時beh講：苦bōe得chit時天光！"}},{"book":"申","chapter":28,"verse":68,"versions":{"unv":"耶和華必使你坐船回埃及去，走我曾告訴你不得再見的路；在那裡你必賣己身與仇敵作奴婢，卻無人買。」","bklcl":"Iâ-hô-hoa beh hō͘ lí chē-chûn tò-khì Ai-ki̍p, tùi hit tiâu lō͘, chiū-sī góa bat tùi lí kóng lí bōe koh khòaⁿ-kìⁿ ê;  tī-hia lí beh bōe pún-sin hō͘ tùi-te̍k chòe lô͘-po̍k lú-pī, chóng-sī bô lâng bóe.","tghg":"耶和華欲互你坐船倒去埃及，對彼條路就是我曾對你講你𣍐閣看見的；佇遐你欲賣本身互對敵做奴僕女婢，總是無人買。」","bklhl":"耶和華beh hō͘你坐船tò去埃及，tùi hit條路，就是我bat對你講你bōe koh看見ê；tī-hia你beh 賣本身hō͘對敵做奴僕女婢，總是無人買。"}}]