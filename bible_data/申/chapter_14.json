[{"book":"申","chapter":14,"verse":1,"versions":{"unv":"「你們是耶和華─你們　神的兒女。不可為死人用刀劃身，也不可將額上剃光；","bklcl":"Lín sī Iâ-hô-hoa lín Siōng-tè ê kiáⁿ-jî, m̄-thang ūi-tio̍h sí-lâng koah ka-kī ê seng-khu, iā m̄-thang tī lí nn̄g-lúi ba̍k-chiu ê tiong-ng thì kng-kng;","tghg":"「恁是耶和華──恁上帝的子兒。呣通為著死人割家己的身軀，也呣通佇你二蕊目睭的中央剃光光；","bklhl":"Lín是耶和華lín上帝ê kiáⁿ兒，m̄-thang為tio̍h死人割家己ê身軀，也m̄-thang tī你兩蕊目睭ê中央剃光光；"}},{"book":"申","chapter":14,"verse":2,"versions":{"unv":"因為你歸耶和華─你　神為聖潔的民，耶和華從地上的萬民中揀選你特作自己的子民。」","bklcl":"in-ūi lí chòe sèng ê peh-sìⁿ, lâi sio̍k tī Iâ-hô-hoa lí ê Siōng-tè;  Iâ-hô-hoa tùi tōe-chiūⁿ bān peh-sìⁿ tiong, lâi kéng lí chòe I te̍k-pia̍t ê peh-sìⁿ.","tghg":"因為你做聖的百姓，來屬佇耶和華──你的上帝，耶和華對地上萬百姓中來揀你做伊特別的百姓。」","bklhl":"因為你做聖ê百姓，來屬tī耶和華你ê上帝；耶和華tùi地上萬百姓中，來揀你做伊特別ê百姓。"}},{"book":"申","chapter":14,"verse":3,"versions":{"unv":"「凡可憎的物都不可吃。","bklcl":"Kìⁿ-nā khó-ò͘ⁿ ê mi̍h, lí lóng m̄-thang chia̍h.","tghg":"「見若可惡的物你攏呣通食。","bklhl":"見若可惡ê物，你lóng m̄-thang食。"}},{"book":"申","chapter":14,"verse":4,"versions":{"unv":"可吃的牲畜就是牛、綿羊、山羊、","bklcl":"Lí só͘ thang chia̍h ê cheng-siⁿ chiū-sī chiah-ê; gû, mî-iûⁿ, soaⁿ-iûⁿ;","tghg":"你所通食的精牲就是諸個牛、綿羊、山羊、","bklhl":"你所thang食ê cheng-siⁿ就是chiah ê；牛、綿羊、山羊；"}},{"book":"申","chapter":14,"verse":5,"versions":{"unv":"鹿、羚羊、麃子、野山羊、麋鹿、黃羊、青羊。","bklcl":"lo̍k, kap lêng-iông, sió-lo̍k, iá-soaⁿ-iûⁿ, bî-lo̍k, chhiah-iûⁿ, kiuⁿ.","tghg":"鹿、及羚羊、小鹿、野山羊、麋鹿(bî-lo̍k)、赤羊、羌(kiuⁿ)。","bklhl":"鹿、kap羚羊、小鹿、野山羊、麋鹿、赤羊、羌。"}},{"book":"申","chapter":14,"verse":6,"versions":{"unv":"凡分蹄成為兩瓣又倒嚼的走獸，你們都可以吃。","bklcl":"Cheng-siⁿ tiong, kìⁿ-nā pun-tôe, tôe thiah chòe nn̄g-pêng ê, hoan-chháu ê cheng-siⁿ, lín lóng thang chia̍h i.","tghg":"精牲中見若分蹄(pun-tôe)蹄拆(thiah)做二旁的、反芻(hoan-chháu)的精牲，恁攏通食伊。","bklhl":"Cheng-siⁿ中，見若分蹄，蹄拆做兩pêng ê，翻草ê cheng-siⁿ，lín lóng thang食伊。"}},{"book":"申","chapter":14,"verse":7,"versions":{"unv":"但那些倒嚼或是分蹄之中不可吃的乃是駱駝、兔子、沙番─因為是倒嚼不分蹄，就與你們不潔淨；","bklcl":"Chóng-sī hiah-ê hoan-chháu ê, á-sī thiah-tôe ê, ê tiong-kan, lín m̄-thang chia̍h-ê, chiū-sī chiah-ê;  lo̍k-tô, thò͘, sa-hoan, in-ūi i sī hoan-chháu, bô pun-tôe, tùi tī lín sī bô chheng-khì.","tghg":"總是許個反芻的抑是拆蹄的的中間，恁呣通食的就是諸個駱駝、兔、沙番──因為伊是反芻無分蹄，對佇恁是無清氣；","bklhl":"總是hiah-ê翻草ê，á是拆蹄ê，ê中間，lín m̄-thang食ê，就是chiah ê；駱駝、兔、sa-hoan，因為伊是翻草，無分蹄，對tī lín是無清氣。"}},{"book":"申","chapter":14,"verse":8,"versions":{"unv":"豬─因為是分蹄卻不倒嚼，就與你們不潔淨。這些獸的肉，你們不可吃，死的也不可摸。","bklcl":"Ti, in-ūi i ū pun-tôe iā bô hoan-chháu, tùi tī lín sī bô chheng-khì; in ê bah lín m̄-thang chia̍h;  sí-ê iā m̄-thang bong.","tghg":"豬──因為伊有分蹄也無反芻，對佇恁是無清氣。𪜶的肉，恁呣通食，死的也呣通摸。","bklhl":"Ti，因為伊有分蹄也無翻草，對tī lín是無清氣；in ê肉lín m̄-thang食；死ê也m̄-thang摸。"}},{"book":"申","chapter":14,"verse":9,"versions":{"unv":"「水中可吃的乃是這些：凡有翅有鱗的都可以吃；","bklcl":"Tī chúi-tiong lín só͘ thang chia̍h-ê, sī chiah-ê;","tghg":"「佇水中恁所通食的是諸個：見有翅有鱗的恁攏通食；","bklhl":"Tī水中lín所thang食ê，是chiah ê；"}},{"book":"申","chapter":14,"verse":10,"versions":{"unv":"凡無翅無鱗的都不可吃，是與你們不潔淨。","bklcl":"kìⁿ ū-si̍t ū-lân ê, lín lóng thang chia̍h; kìⁿ bô-si̍t bô-lân ê, lín lóng m̄-thang chia̍h; tùi tī lín chiū bô chheng-khì.","tghg":"見無翅無鱗的恁攏呣通食，對佇恁就無清氣。","bklhl":"見有翅有鱗ê，lín lóng thang食；見無翅無鱗ê，lín lóng m̄-thang食；對tī lín就無清氣。"}},{"book":"申","chapter":14,"verse":11,"versions":{"unv":"「凡潔淨的鳥，你們都可以吃。","bklcl":"Kìⁿ chheng-khì ê chiáu, lín lóng thang chia̍h i;","tghg":"「見清氣的鳥，恁攏通食伊。","bklhl":"見清氣ê鳥，lín lóng thang食伊；"}},{"book":"申","chapter":14,"verse":12,"versions":{"unv":"不可吃的乃是鵰、狗頭鵰、紅頭鵰、","bklcl":"m̄-thang chia̍h-ê chiū-sī eng, hiau, tiau;","tghg":"呣通食的就是鷹、鴞(hiau)、鵰(tiau)、","bklhl":"m̄-thang食ê就是鷹、梟、鵰；"}},{"book":"申","chapter":14,"verse":13,"versions":{"unv":"鸇、小鷹、鷂鷹與其類，","bklcl":"chian, sió-eng, ian kap i ê lūi;","tghg":"鸇(chian)、小鷹、鵪(ian)及伊的類，","bklhl":"鸇(chian) 、小鷹、鵪(ian)kap伊ê類；"}},{"book":"申","chapter":14,"verse":14,"versions":{"unv":"烏鴉與其類，","bklcl":"it-chhè ê o͘-a kap i ê lūi,","tghg":"一切的烏鴉及伊的類，","bklhl":"一切ê烏鴉kap伊ê類，"}},{"book":"申","chapter":14,"verse":15,"versions":{"unv":"鴕鳥、夜鷹、魚鷹、鷹與其類，","bklcl":"tô-chiáu, kang ê tô-chiáu, hî-eng, chhiok-eng kap i ê lūi;","tghg":"鴕鳥(tô-chiáu)、公的鴕鳥、魚鷹、雀鷹及伊的類，","bklhl":"鴕鳥、公ê鴕鳥、魚鷹、雀鷹 kap伊ê類；"}},{"book":"申","chapter":14,"verse":16,"versions":{"unv":"鴞鳥、貓頭鷹、角鴟、","bklcl":"àm-kong-chiáu, ko͘-n̂g, niau-thâu-eng,","tghg":"暗光鳥、鴣黃(ko͘-n̂g)、貓頭鷹(niau-thâu-eng)、","bklhl":"暗光鳥、鴣黃、貓頭鷹，"}},{"book":"申","chapter":14,"verse":17,"versions":{"unv":"鵜鶘、禿鵰、鸕鶿、","bklcl":"thê-ô͘, chhàu-thâu-eng, lô͘-chî,","tghg":"鵜鶘(thê-ô͘)、臭頭鷹、鸕鶿(lô͘-chî)、","bklhl":"鵜鶘(thê-ô͘)、臭頭鷹、lô͘-chî，"}},{"book":"申","chapter":14,"verse":18,"versions":{"unv":"鸛、鷺鷥與其類，戴鵀與蝙蝠。","bklcl":"ho̍h, pe̍h-lēng-si kap i ê lūi, tì-kè-chiáu, pián-hok.","tghg":"鶴(ho̍h)、白鷺鷥及伊的類、戴鵀鳥(tì-kè-chiáu)、蝙蝠(pián-hok)。","bklhl":"鶴、白鴒鷥kap伊ê類，戴髻鳥、蝙蝠。"}},{"book":"申","chapter":14,"verse":19,"versions":{"unv":"凡有翅膀爬行的物是與你們不潔淨，都不可吃。","bklcl":"Kìⁿ ū si̍t ōe sô ê mi̍h, tùi tī lín chiū bô chheng-khì, lín lóng m̄-thang chia̍h i;","tghg":"見有翅(si̍t)會趖(sô)的物，對佇恁就無清氣，恁攏呣通食伊。","bklhl":"見有翅能趖 ê物，對tī lín就無清氣，lín lóng m̄-thang食伊；"}},{"book":"申","chapter":14,"verse":20,"versions":{"unv":"凡潔淨的鳥，你們都可以吃。","bklcl":"kìⁿ ōe pe chheng-khì ê mi̍h, lín lóng thang chia̍h.","tghg":"見會飛清氣的物，恁攏通食。","bklhl":"見會飛清氣ê物，lín lóng thang食。"}},{"book":"申","chapter":14,"verse":21,"versions":{"unv":"「凡自死的，你們都不可吃，可以給你城裡寄居的吃，或賣與外人吃，因為你是歸耶和華─你　神為聖潔的民。「不可用山羊羔母的奶煮山羊羔。」","bklcl":"Kìⁿ ka-kī sí ê mi̍h, lín lóng m̄-thang chia̍h;  thang hō͘ lín mn̂g-lāi kià-kha ê lâng chia̍h, á-sī bōe hō͘ gōa-kok lâng chia̍h;  in-ūi lí sī sèng ê peh-sìⁿ, sio̍k tī Iâ-hô-hoa lí ê Siōng-tè.  Chú soaⁿ-iûⁿ-á, m̄-thang ēng i ê bú ê lin.","tghg":"「見家己死的物，恁攏呣通食，通互恁門內寄腳的人食，抑是賣互外國人食，因為你是聖的百姓，屬佇耶和華──你的上帝。「煮山羊仔，呣通用伊的母的奶。」","bklhl":"見家己死ê物，lín lóng m̄-thang食；thang hō͘ lín門內寄腳ê人食，á是賣hō͘外國人食；因為你是聖ê百姓，屬tī耶和華你ê上帝。煮山羊á，m̄-thang用伊ê母ê奶。"}},{"book":"申","chapter":14,"verse":22,"versions":{"unv":"「你要把你撒種所產的，就是你田地每年所出的，十分取一分；","bklcl":"Lí tio̍h chiong lí iā-chéng só͘ chhut-sán ê, chiū-sī lí ê chhân-hn̂g ta̍k-nî só͘ chhut ê, cha̍p-hūn thiu chi̍t-hūn.","tghg":"「你著將你撒種所出產的，就是你的田園逐年所出的，十份抽一份；","bklhl":"你tio̍h將你掖種所出產ê，就是你ê田園ta̍k年所出ê，十份抽一份。"}},{"book":"申","chapter":14,"verse":23,"versions":{"unv":"又要把你的五穀、新酒、和油的十分之一，並牛群羊群中頭生的，吃在耶和華─你　神面前，就是他所選擇要立為他名的居所。這樣，你可以學習時常敬畏耶和華─你的　神。","bklcl":"Lí ê ngó͘-kok, chiú, iû, cha̍p-hūn ê chi̍t-hūn, kap gû iûⁿ thâu-chúi siⁿ-ê, lí tio̍h chia̍h i tī Iâ-hô-hoa lí Siōng-tè ê bīn-chêng, chiū-sī I só͘ beh kéng lâi an-tì I ê miâ ê só͘-chāi;  hō͘ lí ha̍k-si̍p siông-siông kèng-ùi Iâ-hô-hoa lí ê Siōng-tè.","tghg":"你的五榖、酒、油十份的一份，及牛羊頭水生的，你著食伊佇耶和華──你上帝的面前，就是伊所欲揀來安置伊的名的所在。互你學習常常敬畏耶和華──你的上帝。","bklhl":"你ê五穀、酒、油，十份ê一份，kap牛羊頭水生ê，你tio̍h食伊tī耶和華你上帝ê面前，就是伊所beh揀來安置伊ê名ê所在；hō͘你學習常常敬畏耶和華你ê上帝。"}},{"book":"申","chapter":14,"verse":24,"versions":{"unv":"當耶和華─你　神賜福與你的時候，耶和華─你　神所選擇要立為他名的地方若離你太遠，那路也太長，使你不能把這物帶到那裡去，","bklcl":"Tng Iâ-hô-hoa lí ê Siōng-tè sù-hok lí ê sî, Iâ-hô-hoa lí ê Siōng-tè só͘ beh kéng an-tì I ê miâ ê só͘-chāi, nā lī-khui lí thài-hn̄g, hit tiâu lō͘ thài-tn̂g, tì-kàu lí bōe-ōe tòa chiah-ê mi̍h kàu hia;","tghg":"當耶和華──你的上帝賜福你的時，耶和華──你的上帝所欲揀安置伊的名的所在若離開你太遠，彼條路太長，致到你𣍐會帶諸個物到遐，","bklhl":"當耶和華你ê上帝賜福你ê時，耶和華你ê上帝所beh揀安置伊ê名ê所在，若離開你太遠，hit條路太長，致到你bōe能帶chiah ê物到hia；"}},{"book":"申","chapter":14,"verse":25,"versions":{"unv":"你就可以換成銀子，將銀子包起來，拿在手中，往耶和華─你　神所要選擇的地方去。","bklcl":"lí chiū thang ōaⁿ gûn, chiong gûn pau-khí-lâi, ni̍h tī lí ê chhiú-lāi, khì Iâ-hô-hoa lí ê Siōng-tè só͘ beh kéng ê só͘-chāi;","tghg":"你就通換銀，將銀包起來，勒(ni̍h)佇你的手內，去耶和華──你的上帝所欲揀的所在。","bklhl":"你就thang換銀，將銀包起來，ni̍h tī你ê手內，去耶和華你ê上帝所beh揀ê所在；"}},{"book":"申","chapter":14,"verse":26,"versions":{"unv":"你用這銀子，隨心所欲，或買牛羊，或買清酒濃酒，凡你心所想的都可以買；你和你的家屬在耶和華─你　神的面前吃喝快樂。","bklcl":"lí ēng chit ê gûn chiàu sim só͘ ài bóe i, he̍k-sī gû, he̍k-sī iûⁿ, he̍k-sī chiú, he̍k-sī kāu-chiú, kìⁿ-nā lí ê sim só͘ ì-ài ê;  tī-hia lí kap lí ê ke-koàn, tī Iâ-hô-hoa lí Siōng-tè ê bīn-chêng, chia̍h lâi hoaⁿ-hí;","tghg":"你用此個銀，照心所愛買伊，或是牛，或是羊，或是酒，或是厚酒，見若你的心所意愛的；佇遐你及你的家眷佇耶和華──你上帝的面前食來歡喜。","bklhl":"你用chit ê銀照心所ài買伊，或是牛，或是羊，或是酒，或是厚酒，見若你ê心所意愛ê；tī-hia你kap你ê家眷，tī耶和華你上帝ê面前，食來歡喜；"}},{"book":"申","chapter":14,"verse":27,"versions":{"unv":"「住在你城裡的利未人，你不可丟棄他，因為他在你們中間無分無業。","bklcl":"tiàm tī lí mn̂g-lāi ê Lī-bī lâng lí m̄-thang pàng-sak i, in-ūi i tī lín tiong-kan bô hūn bô gia̍p.","tghg":"「踮佇你門內的利未人，你呣通放拺伊，因為伊佇恁中間無份無業。","bklhl":"tiàm tī你門內ê利未人，你m̄-thang放sak伊，因為伊tī lín中間無份無業。"}},{"book":"申","chapter":14,"verse":28,"versions":{"unv":"每逢三年的末一年，你要將本年的土產十分之一都取出來，積存在你的城中。","bklcl":"Ta̍k-pái kàu saⁿ-nî móa, lí tio̍h chiong hit-nî ê thó͘-sán cha̍p-hūn thiu chi̍t-hūn, khǹg tī lí ê mn̂g-lāi;","tghg":"逐擺到三年滿，你著將彼年的土產十份抽一份，囥佇你的門內。","bklhl":"Ta̍k-pái到三年滿，你tio̍h將hit年ê土產十份抽一份，khǹg tī你ê門內；"}},{"book":"申","chapter":14,"verse":29,"versions":{"unv":"在你城裡無分無業的利未人，和你城裡寄居的，並孤兒寡婦，都可以來，吃得飽足。這樣，耶和華─你的　神必在你手裡所辦的一切事上賜福與你。」","bklcl":"in-ūi Lī-bī lâng tī lín tiong-kan bô hūn bô gia̍p, i kap chhut-gōa lâng, í-ki̍p ko͘-jî, kóaⁿ-hū, tiàm tī lín mn̂g-lāi ê, lóng thang lâi chia̍h kàu pá;  tì-kàu Iâ-hô-hoa lí ê Siōng-tè tī lí só͘ chòe it-chhè ê sū, sù-hok lí.","tghg":"因為利未人佇恁中間無份無業，伊及出外人，以及孤兒寡婦，踮佇恁門內的，攏通來食到飽。致到耶和華──你的上帝佇你所做一切的事賜福你。」","bklhl":"因為利未人tī lín中間無份無業，伊kap出外人，以及孤兒、寡婦，tiàm tī lín門內ê，lóng thang來食到飽；致到耶和華你ê上帝tī你所做一切ê事，賜福你。"}}]