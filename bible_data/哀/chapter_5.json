[{"book":"哀","chapter":5,"verse":1,"versions":{"unv":"耶和華啊，求你記念我們所遭遇的事，觀看我們所受的凌辱。","bklcl":"Iâ-hô-hoa ah, kiû Lí kì-liām goán só͘ tú-tio̍h ê sū;\tKhòaⁿ goán só͘ siū ê lêng-jio̍k, lâi kàm-chhat--i.","tghg":"耶和華啊，求你紀念阮所抵著(tú-tio̍h)的事，看阮所受的凌辱來鑑察伊。","bklhl":"耶和華ah，求你記念阮所tú-tio̍h ê事；\t看阮所受ê凌辱，來鑑察伊。"}},{"book":"哀","chapter":5,"verse":2,"versions":{"unv":"我們的產業歸與外邦人；我們的房屋歸與外路人。","bklcl":"Goán ê sán-gia̍p kui tī gōa-pang lâng,\tGoán ê chhù-the̍h kui tī pa̍t-cho̍k.","tghg":"阮的產業歸佇外邦人；阮的厝宅歸佇別族。","bklhl":"阮ê產業歸tī外邦人，\t阮ê厝宅歸tī別族。"}},{"book":"哀","chapter":5,"verse":3,"versions":{"unv":"我們是無父的孤兒；我們的母親好像寡婦。","bklcl":"Goán sī bô lāu-pē ê ko͘-jî,\tGoán ê lāu-bú chhin-chhiūⁿ kóaⁿ-hū.","tghg":"阮是無老父的孤兒；阮的老母親像寡婦。","bklhl":"阮是無老父ê孤兒，\t阮ê老母親像寡婦。"}},{"book":"哀","chapter":5,"verse":4,"versions":{"unv":"我們出錢才得水喝；我們的柴是人賣給我們的。","bklcl":"Goán tio̍h chhut gûn chiah ū chúi thang lim,\tGoán hiâⁿ-chhâ ia̍h tio̍h bóe.","tghg":"阮著出銀才有水通飲；阮燃(hiâⁿ)柴亦著買。","bklhl":"阮tio̍h出銀chiah有水thang lim，\t阮hiâⁿ柴亦tio̍h買。"}},{"book":"哀","chapter":5,"verse":5,"versions":{"unv":"追趕我們的，到了我們的頸項上；我們疲乏不得歇息。","bklcl":"Tui-jip goán--ê chhi̍h--tio̍h goán ê ām-kún;\tGoán ià-siān, bōe tit-tio̍h hioh-khùn.","tghg":"追趇(jip)阮者扼(chhi̍h)著阮的頷頸(ām-kún)；阮厭倦𣍐得著歇睏。","bklhl":"追jip阮ê chhi̍h-tio̍h阮ê頷頸；\t阮厭倦，bōe得tio̍h歇睏。"}},{"book":"哀","chapter":5,"verse":6,"versions":{"unv":"我們投降埃及人和亞述人，為要得糧吃飽。","bklcl":"Goán tâu-hâng Ai-ki̍p lâng kap A-su̍t lâng,\tIn-ūi beh tit-tio̍h bí-niû thang chia̍h-pá.","tghg":"阮投降埃及人及亞述人，因為欲得著米糧通食飽。","bklhl":"阮投降埃及人kap亞述人，\t因為beh得tio̍h米糧thang食飽。"}},{"book":"哀","chapter":5,"verse":7,"versions":{"unv":"我們列祖犯罪，而今不在了；我們擔當他們的罪孽。","bklcl":"Goán ê lia̍t-chó͘ hoān-chōe, taⁿ in bô--khì lah;\tGoán tio̍h tam-tng in ê chōe-kòa.","tghg":"阮的列祖犯罪，今𪜶無去啦；阮著擔當𪜶的罪過。","bklhl":"阮ê列祖犯罪，taⁿ in無去lah；\t阮tio̍h擔當in ê罪過。"}},{"book":"哀","chapter":5,"verse":8,"versions":{"unv":"奴僕轄制我們，無人救我們脫離他們的手。","bklcl":"Lô͘-po̍k koán-hat goán;\tBô lâng kiù goán thoat-lī in ê chhiú.","tghg":"奴僕管轄阮，無人救阮脫離𪜶的手。","bklhl":"奴僕管轄阮；\t無人救阮脫離in ê手。"}},{"book":"哀","chapter":5,"verse":9,"versions":{"unv":"因為曠野的刀劍，我們冒著險才得糧食。","bklcl":"Goán piàⁿ sìⁿ-miā lâi tit-tio̍h bí-niû,\tIn-ūi ū to-kiàm tī khòng-iá.","tghg":"阮拼生命來得著米糧，因為有刀劍佇曠野。","bklhl":"阮拚性命來得tio̍h米糧，\t因為有刀劍tī曠野。"}},{"book":"哀","chapter":5,"verse":10,"versions":{"unv":"因飢餓燥熱，我們的皮膚就黑如爐。","bklcl":"Goán ê phê-hu o͘ chhin-chhiūⁿ hé-lô͘,\tIn-ūi ki-hng lâi hoat-jia̍t.","tghg":"阮的皮膚黑親像火爐，因為飢荒來發熱。","bklhl":"阮ê皮膚烏親像火爐，\t因為飢荒來發熱。"}},{"book":"哀","chapter":5,"verse":11,"versions":{"unv":"敵人在錫安玷污婦人，在猶大的城邑玷污處女。","bklcl":"In tī Sek-an kiông-kan hū-jîn-lâng,\tÍ-ki̍p Iû-tāi chiah-ê siâⁿ ê chāi-sek-lú.","tghg":"𪜶佇錫安強姦婦仁人，以及猶大諸個城的在室女。","bklhl":"In tī錫安強姦婦人人，\t以及偤大chiah ê城ê在室女。"}},{"book":"哀","chapter":5,"verse":12,"versions":{"unv":"他們吊起首領的手，也不尊敬老人的面。","bklcl":"In pa̍k hiah-ê kùi-cho̍k ê chhiú, kā in tiàu lī tōe;\tKìⁿ-tio̍h lāu-tōa ê bīn, ia̍h bô chun-kèng.","tghg":"𪜶縛(pa̍k)許個貴族的手給𪜶吊離地，見著老大的面亦無尊敬。","bklhl":"In縛hiah-ê貴族ê手，kā in吊離地；\t見tio̍h老大ê面，亦無尊敬。"}},{"book":"哀","chapter":5,"verse":13,"versions":{"unv":"少年人扛磨石，孩童背木柴，都絆跌了。","bklcl":"Siàu-liân lâng kng chio̍h-bō,\tGín-á taⁿ-chhâ, tì-kàu poa̍h-tó.","tghg":"少年人扛石磨(chio̍h-bō)，囝仔擔柴，致到跋倒。","bklhl":"少年人扛石磨，\tGín-á擔柴，致到跋倒。"}},{"book":"哀","chapter":5,"verse":14,"versions":{"unv":"老年人在城門口斷絕；少年人不再作樂。","bklcl":"Lāu-lâng bô koh chē tī siâⁿ-mn̂g-kháu,\tSiàu-liân lâng bô koh chok-ga̍k.","tghg":"老人無閣坐佇城門口；少年人無閣作樂(chok-ga̍k)。","bklhl":"老人無koh坐tī城門口，\t少年人無koh作樂。"}},{"book":"哀","chapter":5,"verse":15,"versions":{"unv":"我們心中的快樂止息，跳舞變為悲哀。","bklcl":"Goán ê sim khoài-lo̍k í-keng soah,\tGoán ê thiàu-bú pìⁿ-chòe pi-ai.","tghg":"阮的心快樂已經息(soah)，阮的跳舞變做悲哀。","bklhl":"阮ê心快樂已經soah，\t阮ê跳舞變做悲哀。"}},{"book":"哀","chapter":5,"verse":16,"versions":{"unv":"冠冕從我們的頭上落下；我們犯罪了，我們有禍了！","bklcl":"Goán thâu-khak-téng ê bián-liû ka-la̍uh,\tGoán ū chai-ē ah! in-ūi goán ū hoān-chōe.","tghg":"阮頭殼頂的冕旒磕落(ka-la̍uh)；阮有災禍啊！因為阮有犯罪。","bklhl":"阮頭殼頂ê冕旒ka-la̍uh，\t阮有災厄ah！因為阮有犯罪。"}},{"book":"哀","chapter":5,"verse":17,"versions":{"unv":"這些事我們心裡發昏，我們的眼睛昏花。","bklcl":"In-ūi án-ni, goán ê sim hūn--khì;\tIn-ūi án-ni, goán ê ba̍k-chiu hoe.","tghg":"因為按呢阮的心暈去，因為按呢阮的目睭花。","bklhl":"因為án-ni，阮ê心暈去；\t因為án-ni，阮ê目睭花。"}},{"book":"哀","chapter":5,"verse":18,"versions":{"unv":"錫安山荒涼，野狗（或譯：狐狸）行在其上。","bklcl":"Sī ūi-tio̍h Sek-an soaⁿ pha-hng;\tSoaⁿ-káu kiâⁿ-iû tī hit téng-bīn.","tghg":"是為著錫安山拋荒，山狗行遊佇彼頂面。","bklhl":"是為tio̍h錫安山拋荒；\t山狗行遊tī hit頂面。"}},{"book":"哀","chapter":5,"verse":19,"versions":{"unv":"耶和華啊，你存到永遠；你的寶座存到萬代。","bklcl":"Iâ-hô-hoa ah, Lí sī éng-oán tī-teh;\tLí ê pó-chō tāi-tāi bô soah.","tghg":"耶和華啊，你是永遠佇啲；你的寶座代代無息。","bklhl":"耶和華ah，你是永遠tī-teh；\t你ê寶座代代無soah。"}},{"book":"哀","chapter":5,"verse":20,"versions":{"unv":"你為何永遠忘記我們？為何許久離棄我們？","bklcl":"Lí siáⁿ-sū éng-oán bōe-kì-tit goán?\tSiáⁿ-sū khì-sak goán kàu hiah-kú?","tghg":"你啥事永遠𣍐記得阮？啥事棄拺(khì-sak)阮到許久？","bklhl":"你啥事永遠bōe記得阮？\t啥事棄sak阮到hiah久？"}},{"book":"哀","chapter":5,"verse":21,"versions":{"unv":"耶和華啊，求你使我們向你回轉，我們便得回轉。求你復新我們的日子，像古時一樣。","bklcl":"Iâ-hô-hoa ah, kiû Lí hō͘ goán oa̍t-tńg kui Lí; goán chiū oa̍t-tńg.\tKiû Lí ōaⁿ-sin goán ê ji̍t, chhin-chhiūⁿ chá-sî chi̍t-iūⁿ.","tghg":"耶和華啊，求你互阮越轉歸你，阮就越轉。求你換新阮的日，親像早時一樣。","bklhl":"耶和華ah，求你hō͘阮oa̍t-tńg歸你；阮就oa̍t-tng。\t求你換新阮ê日，親像早時一樣。"}},{"book":"哀","chapter":5,"verse":22,"versions":{"unv":"你竟全然棄絕我們，向我們大發烈怒？","bklcl":"Lí it-chīn khì-sak goán,\tSiū-khì goán kàu-ke̍k.","tghg":"你一盡棄拺阮，受氣阮到極？","bklhl":"你一盡棄sak阮，\t受氣阮到極。"}}]