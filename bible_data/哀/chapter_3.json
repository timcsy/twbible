[{"book":"哀","chapter":3,"verse":1,"versions":{"unv":"我是因耶和華忿怒的杖，遭遇困苦的人。","bklcl":"In-ūi Chú siū-khì ê koáiⁿ-á lâi tú-tio̍h kan-khó͘-ê, góa chiū-sī hit ê lâng.","tghg":"因為主受氣的柺仔，來抵著(tú-tio̍h)艱苦者，我就是彼個人。","bklhl":"因為主受氣ê柺á來tú-tio̍h艱苦ê，我就是hit ê人。"}},{"book":"哀","chapter":3,"verse":2,"versions":{"unv":"他引導我，使我行在黑暗中，不行在光明裡。","bklcl":"I chhōa góa, hō͘ góa kiâⁿ tī o͘-àm, bô tī kng-bêng.","tghg":"伊導我，互我行佇黑暗，無佇光明。","bklhl":"伊chhōa我，hō͘我行tī烏暗，無tī光明。"}},{"book":"哀","chapter":3,"verse":3,"versions":{"unv":"他真是終日再三反手攻擊我。","bklcl":"I chin-chiàⁿ thong-ji̍t ta̍uh-ta̍uh chhut-chhiú kong-kek góa.","tghg":"伊真正通日沓沓(ta̍uh-ta̍uh)出手攻擊我。","bklhl":"伊真正thong日ta̍uh-ta̍uh出手攻擊我。"}},{"book":"哀","chapter":3,"verse":4,"versions":{"unv":"他使我的皮肉枯乾；他折斷（或譯：壓傷）我的骨頭。","bklcl":"I hō͘ góa ê bah kap phê ta-la--khì; I at-chi̍h góa ê kut-thâu.","tghg":"伊互我的肉及皮焦啦去；伊遏折(at-chi̍h)我的骨頭。","bklhl":"伊hō͘我ê肉kap皮ta-la去；伊at折我ê骨頭。"}},{"book":"哀","chapter":3,"verse":5,"versions":{"unv":"他築壘攻擊我，用苦楚（原文是苦膽）和艱難圍困我。","bklcl":"I khí thô͘-tui kong-kek góa, ēng khó͘-to̍k ê mi̍h kap kan-lân ûi-khùn góa.","tghg":"伊起土堆攻擊我，用苦毒的物及艱難圍困我。","bklhl":"伊起土堆攻擊我，用苦毒ê物kap艱難圍困我。"}},{"book":"哀","chapter":3,"verse":6,"versions":{"unv":"他使我住在幽暗之處，像死了許久的人一樣。","bklcl":"I hō͘ góa tòa tī o͘-àm ê só͘-chāi, chhin-chhiūⁿ sí kú-kú ê lâng chi̍t-iūⁿ.","tghg":"伊互我住佇黑暗的所在，親像死久久的人一樣。","bklhl":"伊hō͘我tòa tī烏暗ê所在，親像死久久ê人一樣。"}},{"book":"哀","chapter":3,"verse":7,"versions":{"unv":"他用籬笆圍住我，使我不能出去；他使我的銅鍊沉重。","bklcl":"I ēng lî-pa ûi góa, hō͘ góa cháu bōe chhut, I hō͘ góa ê thih-liān ná tāng.","tghg":"伊用籬笆圍我，互我走𣍐出；伊互我的鐵鍊愈重。","bklhl":"伊用籬笆圍我，hō͘我走bōe出，伊hō͘我ê鐵鏈ná重。"}},{"book":"哀","chapter":3,"verse":8,"versions":{"unv":"我哀號求救；他使我的禱告不得上達。","bklcl":"Góa ai-kiò kiû pang-chān ê sî, I hō͘ góa ê kî-tó bōe tit-tio̍h thiaⁿ-kìⁿ.","tghg":"我哀叫求幫助的時；伊互我的祈禱𣍐得著聽見。","bklhl":"我哀叫求幫贊ê時，伊hō͘我ê祈禱bōe得tio̍h聽見。"}},{"book":"哀","chapter":3,"verse":9,"versions":{"unv":"他用鑿過的石頭擋住我的道；他使我的路彎曲。","bklcl":"I ēng kè-phah ê chio̍h-thâu that-ba̍t góa ê lō͘, I hō͘ góa ê lō͘ oan-khiau.","tghg":"伊用過拍的石頭塞密我的路；伊互我的路彎曲。","bklhl":"伊用過phah ê石頭塞密我ê路，伊hō͘我ê路彎曲。"}},{"book":"哀","chapter":3,"verse":10,"versions":{"unv":"他向我如熊埋伏，如獅子在隱密處。","bklcl":"I tùi-tī góa chhin-chhiūⁿ hîm bâi-ho̍k--teh, chhin-chhiūⁿ sai tiàm àm-ba̍t ê só͘-chāi.","tghg":"伊對敵我親像熊埋伏啲，親像獅踮暗密的所在。","bklhl":"伊對tī我親像熊埋伏teh，親像獅tiàm暗密ê所在。"}},{"book":"哀","chapter":3,"verse":11,"versions":{"unv":"他使我轉離正路，將我撕碎，使我淒涼。","bklcl":"I hō͘ góa bê-lō͘, kā góa thiah-chhùi; hō͘ góa léng-chēng.","tghg":"伊互我迷路，給我拆碎，互我冷靜。","bklhl":"伊hō͘我迷路，kā我拆碎；hō͘我冷靜。"}},{"book":"哀","chapter":3,"verse":12,"versions":{"unv":"他張弓將我當作箭靶子。","bklcl":"I khui-keng, ēng góa chòe chìⁿ-pé.","tghg":"伊開弓用我做箭靶。","bklhl":"伊開弓，用我做箭靶。"}},{"book":"哀","chapter":3,"verse":13,"versions":{"unv":"他把箭袋中的箭射入我的肺腑。","bklcl":"I ēng chìⁿ-tē ê chìⁿ siā-ji̍p góa ê chōng-hú.","tghg":"伊用箭袋的箭射入我的臟腑。","bklhl":"伊用箭袋ê箭射入我ê臟腑。"}},{"book":"哀","chapter":3,"verse":14,"versions":{"unv":"我成了眾民的笑話；他們終日以我為歌曲。","bklcl":"Góa chiâⁿ-chòe góa ê peh-sìⁿ ê chhiò-pìⁿ; in thong-ji̍t ēng góa chòe koa-khek.","tghg":"我成做我的百姓的笑柄；𪜶通日用我做歌曲。","bklhl":"我成做我ê百姓ê笑柄；in thong日用我做歌曲。"}},{"book":"哀","chapter":3,"verse":15,"versions":{"unv":"他用苦楚充滿我，使我飽用茵蔯。","bklcl":"I ēng khó͘-to̍k ê mi̍h chhiong-móa góa, ēng in-tîn kā góa koàn kàu kiaⁿ.","tghg":"伊用苦毒的物充滿我，用茵蔯(in-tîn)給我灌到驚。","bklhl":"伊用苦毒ê物充滿我，用茵蔯 kā我灌到驚。"}},{"book":"哀","chapter":3,"verse":16,"versions":{"unv":"他又用沙石磣斷我的牙，用灰塵將我蒙蔽。","bklcl":"I ēng soa-bú-lia̍p phah-chi̍h góa ê chhùi-khí, ēng hé-hu sám góa ê sin-khu.","tghg":"伊用沙拇粒(soa-bú-lia̍p)拍折我的嘴齒，用火灰摻(sám)我的身軀。","bklhl":"伊用沙母粒(soa-bú-lia̍p)phah折我ê嘴齒，用火灰sám我ê身軀。"}},{"book":"哀","chapter":3,"verse":17,"versions":{"unv":"你使我遠離平安，我忘記好處。","bklcl":"Lí hō͘ góa ê sim lī-khui pêng-an hn̄g-hn̄g; góa bōe-kì-tit hok-khì.","tghg":"你互我的心離開平安遠遠，我𣍐記得福氣。","bklhl":"你hō͘我ê心離開平安遠遠；我bōe記得福氣。"}},{"book":"哀","chapter":3,"verse":18,"versions":{"unv":"我就說：我的力量衰敗；我在耶和華那裡毫無指望！","bklcl":"Góa chiū kóng, Góa ê khùi-la̍t soe-pāi, koh góa tī Iâ-hô-hoa hia, lóng bô ǹg-bāng.","tghg":"我就講：我的氣力衰敗；閣我佇耶和華遐攏無向望！","bklhl":"我就講，我ê氣力衰敗，koh我tī耶和華hia，lóng無ǹg望。"}},{"book":"哀","chapter":3,"verse":19,"versions":{"unv":"耶和華啊，求你記念我如茵蔯和苦膽的困苦窘迫。","bklcl":"Kiû lí kì-tit góa ê khùn-khó͘, góa ê kan-lân, chhin-chhiūⁿ in-tîn khó͘-táⁿ.","tghg":"求你記得我的困苦，我的艱難親像茵蔯苦膽。","bklhl":"求你記得我ê困苦，我ê艱難，親像茵蔯苦膽。"}},{"book":"哀","chapter":3,"verse":20,"versions":{"unv":"我心想念這些，就在裡面憂悶。","bklcl":"Góa ê sim tui-siūⁿ chiah-ê, chiū tī góa ê pak-lāi ut-būn.","tghg":"我的心追想諸個，就佇我的腹內鬱悶。","bklhl":"我ê心追想chiah ê，就tī我ê腹內鬱悶。"}},{"book":"哀","chapter":3,"verse":21,"versions":{"unv":"我想起這事，心裡就有指望。","bklcl":"Góa ê sim tò-tńg siūⁿ chit ê sū, só͘-í góa ū ǹg-bāng,","tghg":"我的心倒轉想此個事，所以我有向望，","bklhl":"我ê心倒tńg想chit ê事，所以我有ǹg望，"}},{"book":"哀","chapter":3,"verse":22,"versions":{"unv":"我們不致消滅，是出於耶和華諸般的慈愛；是因他的憐憫不致斷絕。","bklcl":"Goán bô tì-kàu bia̍t-bô, sī tùi Iâ-hô-hoa chiah-ê chû-ài;  in-ūi I ê lîn-bín bû-kiông-chīn.","tghg":"阮無致到滅無，是對耶和華諸個慈愛；因為伊的憐憫無窮盡。","bklhl":"阮無致到滅無，是tùi耶和華chiah ê慈愛；因為伊ê憐憫無窮盡。"}},{"book":"哀","chapter":3,"verse":23,"versions":{"unv":"每早晨，這都是新的；你的誠實極其廣大！","bklcl":"Chú ê jîn-chû ta̍k chá-khí ōaⁿ-sin; Lí ê sêng-si̍t ke̍k-kî khoah-tōa.","tghg":"主的仁慈逐早起換新；你的誠實極其闊大！","bklhl":"主ê仁慈ta̍k早起換新；你ê誠實極其闊大。"}},{"book":"哀","chapter":3,"verse":24,"versions":{"unv":"我心裡說：耶和華是我的分，因此，我要仰望他。","bklcl":"Góa ê sim kóng, Iâ-hô-hoa sī góa ê ki-gia̍p; in-ūi án-ni góa beh ǹg-bāng I.","tghg":"我的心講：耶和華是我的基業，因為按呢我欲向望伊。","bklhl":"我ê心講，耶和華是我ê基業；因為án-ni我beh ǹg望伊。"}},{"book":"哀","chapter":3,"verse":25,"versions":{"unv":"凡等候耶和華，心裡尋求他的，耶和華必施恩給他。","bklcl":"Kìⁿ-nā thèng-hāu Iâ-hô-hoa, chhē-kiû I--ê, I beh si-un hō͘--i.","tghg":"見若聽候耶和華，尋求伊者，伊欲施恩互伊。","bklhl":"見若thèng候耶和華，chhē求伊ê，伊beh施恩hō͘伊。"}},{"book":"哀","chapter":3,"verse":26,"versions":{"unv":"人仰望耶和華，靜默等候他的救恩，這原是好的。","bklcl":"Ǹg-bāng Iâ-hô-hoa ê chín-kiù, chēng-chēng thèng-hāu, che sī hó.","tghg":"向望耶和華的拯救，靜靜聽候，這是好。","bklhl":"Ǹg望耶和華ê拯救，靜靜thèng候，這是好。"}},{"book":"哀","chapter":3,"verse":27,"versions":{"unv":"人在幼年負軛，這原是好的。","bklcl":"Lâng siàu-liân ê sî pē i ê taⁿ, che sī hó.","tghg":"人少年的時背伊的軛(taⁿ)，這是好。","bklhl":"人少年ê時背伊ê擔，這是好。"}},{"book":"哀","chapter":3,"verse":28,"versions":{"unv":"他當獨坐無言，因為這是耶和華加在他身上的。","bklcl":"I tio̍h ka-kī chē, bô chòe-siaⁿ, in-ūi chit ê taⁿ sī Iâ-hô-hoa hē tī i ê sin-chiūⁿ.","tghg":"伊著家己坐，無做聲，因為此個軛是耶和華下(hē)佇伊的身上。","bklhl":"伊tio̍h家己坐，無做聲，因為chit ê擔是耶和華hē tī伊ê身上。"}},{"book":"哀","chapter":3,"verse":29,"versions":{"unv":"他當口貼塵埃，或者有指望。","bklcl":"I ê chhùi tio̍h àⁿ tī tîn-ai, kiám-chhái ū ǹg-bāng.","tghg":"伊的嘴著俯(àⁿ)佇塵埃，豈採有向望。","bklhl":"伊ê嘴tio̍h俯tī塵埃，kiám-chhái有ǹg望。"}},{"book":"哀","chapter":3,"verse":30,"versions":{"unv":"他當由人打他的腮頰，要滿受凌辱。","bklcl":"I tio̍h kù-chāi lâng phah chhùi-phóe, móa-móa siū lêng-jio̍k.","tghg":"伊著據在人拍嘴䩃(chhùi-phóe)，滿滿受凌辱。","bklhl":"伊tio̍h kù-chāi人phah嘴phóe，滿滿受凌辱。"}},{"book":"哀","chapter":3,"verse":31,"versions":{"unv":"因為主必不永遠丟棄人。","bklcl":"In-ūi Chú tek-khak bô éng-oán khì-sak lâng.","tghg":"因為主的確無永遠棄拺(khì-sak)人。","bklhl":"因為主的確無永遠棄sak人。"}},{"book":"哀","chapter":3,"verse":32,"versions":{"unv":"主雖使人憂愁，還要照他諸般的慈愛發憐憫。","bklcl":"Chú sui-jiân hō͘ lâng iu-būn, iáu-kú beh chiàu I pah-poaⁿ ê chû-ài, hoat-chhut lîn-bín.","tghg":"主雖然互人憂悶，猶久欲照伊百般的慈愛發出憐憫。","bklhl":"主雖然hō͘人憂悶，iáu-kú beh照伊百般ê慈愛，發出憐憫。"}},{"book":"哀","chapter":3,"verse":33,"versions":{"unv":"因他並不甘心使人受苦，使人憂愁。","bklcl":"I hō͘ lâng siū-khó͘ iu-būn, m̄-sī I só͘ kam-sim.","tghg":"伊互人受苦憂悶，呣是伊所甘心。","bklhl":"伊hō͘人受苦憂悶，m̄是伊所甘心。"}},{"book":"哀","chapter":3,"verse":34,"versions":{"unv":"人將世上被囚的踹（原文是壓）在腳下，","bklcl":"Lâng chiong sè-chiūⁿ siū koaiⁿ-kaⁿ--ê ta̍h tī kha-ē,","tghg":"人將世上受關監者踏佇腳下，","bklhl":"人將世上受關監ê踏tī腳下，"}},{"book":"哀","chapter":3,"verse":35,"versions":{"unv":"或在至高者面前屈枉人，","bklcl":"Á-sī tī Chì-koâiⁿ--ê ê bīn-chêng un-khut lâng,","tghg":"抑是佇至高者的面前冤屈人，","bklhl":"á是tī至koân ê ê面前冤屈人，"}},{"book":"哀","chapter":3,"verse":36,"versions":{"unv":"或在人的訟事上顛倒是非，這都是主看不上的。","bklcl":"Á-sī oan-óng lâng ê àn-kiāⁿ, che sī Chú só͘ bô hoaⁿ-hí.","tghg":"抑是冤枉人的案件，這是主所無歡喜。","bklhl":"á是冤枉人ê案件，這是主所無歡喜。"}},{"book":"哀","chapter":3,"verse":37,"versions":{"unv":"除非主命定，誰能說成就成呢？","bklcl":"Nā m̄-sī Chú só͘ bēng-lēng, chī-chūi ōe kóng--i chiū-chiâⁿ?","tghg":"若呣是主所命令，是誰會講伊就成？","bklhl":"若m̄是主所命令，是誰能講伊就成？"}},{"book":"哀","chapter":3,"verse":38,"versions":{"unv":"禍福不都出於至高者的口嗎？","bklcl":"Hó-pháiⁿ-tāi kiám-m̄-sī chhut tī Chì-koâiⁿ--ê ê chhùi mah?","tghg":"好歹代豈呣是出佇至高者的嘴嗎？","bklhl":"好pháiⁿ-tāi kiám-m̄是出tī至koân ê ê嘴mah？"}},{"book":"哀","chapter":3,"verse":39,"versions":{"unv":"活人因自己的罪受罰，為何發怨言呢？","bklcl":"Lâng oa̍h tī sè-kan, in-ūi ka-kī ê chōe-kòa siū hêng-hoa̍t, siáⁿ-sū ai-oàn?","tghg":"人活佇世間，因為家己的罪過受刑罰，啥事哀怨？","bklhl":"人活tī世間，因為家己ê罪過受刑罰，啥事哀怨？"}},{"book":"哀","chapter":3,"verse":40,"versions":{"unv":"我們當深深考察自己的行為，再歸向耶和華。","bklcl":"Lán tio̍h séng-chhat, chhâ-khó lán ê lō͘; koh oa̍t-tńg lâi kui Iâ-hô-hoa.","tghg":"咱著省察查考咱的路，閣越轉來歸耶和華。","bklhl":"咱tio̍h省察，查考咱ê路；koh oa̍t-tńg來歸耶和華。"}},{"book":"哀","chapter":3,"verse":41,"versions":{"unv":"我們當誠心向天上的神舉手禱告。","bklcl":"Lán tio̍h hiàn-sim kia̍h-chhiú, ǹg thiⁿ-téng ê Siōng-tè.","tghg":"咱著獻心攑手，向天頂的上帝。","bklhl":"咱tio̍h獻心kia̍h手，ǹg天頂ê上帝。"}},{"book":"哀","chapter":3,"verse":42,"versions":{"unv":"我們犯罪背逆，你並不赦免。","bklcl":"Goán hoān-chōe pōe-ge̍k, Lí bô sià-bián.","tghg":"阮犯罪悖逆，你無赦免。","bklhl":"阮犯罪悖逆，你無赦免。"}},{"book":"哀","chapter":3,"verse":43,"versions":{"unv":"你自被怒氣遮蔽，追趕我們；你施行殺戮，並不顧惜。","bklcl":"Lí ēng siū-khì tà--goán, tui-jip--goán; Lí kiâⁿ châu-bia̍t, ia̍h bô lîn-bín.","tghg":"你用受氣罩(tà)阮，追趇(jip)阮；你行剿滅(châu-bia̍t)，亦無憐憫。","bklhl":"你用受氣罩阮，追jip阮；你行剿滅，亦無憐憫。"}},{"book":"哀","chapter":3,"verse":44,"versions":{"unv":"你以黑雲遮蔽自己，以致禱告不得透入。","bklcl":"Lí ēng ba̍t-hûn jia-khàm ka-kī, tì-kàu kî-tó bōe-ōe thàu-kè.","tghg":"你用密雲遮蓋家己，致到祈禱𣍐會透過。","bklhl":"你用密雲遮蓋家己，致到祈禱bōe能透過。"}},{"book":"哀","chapter":3,"verse":45,"versions":{"unv":"你使我們在萬民中成為污穢和渣滓。","bklcl":"Lí hō͘ goán tī bān peh-sìⁿ ê tiong-kan chiâⁿ-chòe ù-òe siū khì-sak ê mi̍h.","tghg":"你互阮佇萬百姓的中間成做污穢受棄拺的物。","bklhl":"你hō͘阮tī萬百姓ê中間成做污穢受棄sak ê物。"}},{"book":"哀","chapter":3,"verse":46,"versions":{"unv":"我們的仇敵都向我們大大張口。","bklcl":"Goán ê tùi-te̍k lóng ǹg goán tōa-tōa khui-chhùi.","tghg":"阮的對敵攏向阮大大開嘴。","bklhl":"阮ê對敵lóng ǹg阮大大開嘴。"}},{"book":"哀","chapter":3,"verse":47,"versions":{"unv":"恐懼和陷坑，殘害和毀滅，都臨近我們。","bklcl":"Kiaⁿ-hiâⁿ kap hām-khiⁿ, chân-hāi kap húi-bia̍t, lóng kàu tī goán.","tghg":"驚惶及陷坑，殘害及毀滅，攏到佇阮。","bklhl":"驚惶kap陷坑，殘害kap毀滅，lóng到tī阮。"}},{"book":"哀","chapter":3,"verse":48,"versions":{"unv":"因我眾民遭的毀滅，我就眼淚下流如河。","bklcl":"Góa ê peh-sìⁿ ê cha-bó͘-kiáⁿ tú-tio̍h húi-bia̍t, in-ūi án-ni góa lâu ba̍k-sái chhin-chhiūⁿ khoe.","tghg":"我的百姓的查某子抵著毀滅，因為按呢我流目屎親像溪。","bklhl":"我ê百姓ê cha-bó͘-kiáⁿ tú-tio̍h毀滅，因為án-ni我流目屎親像溪。"}},{"book":"哀","chapter":3,"verse":49,"versions":{"unv":"我的眼多多流淚，總不止息，","bklcl":"Góa ê ba̍k-chiu lâu ba̍k-sái, bô thêng bô soah,","tghg":"我的目睭流目屎，無停無息(soah)，","bklhl":"我ê目睭流目屎，無停無soah，"}},{"book":"哀","chapter":3,"verse":50,"versions":{"unv":"直等耶和華垂顧，從天觀看。","bklcl":"Ti̍t-ti̍t thèng-hāu Iâ-hô-hoa àⁿ-lo̍h khòaⁿ, tùi thiⁿ kàm-chhat.","tghg":"直直聽候耶和華俯落看，對天鑑察。","bklhl":"直直thèng候耶和華俯落看，tùi天鑑察。"}},{"book":"哀","chapter":3,"verse":51,"versions":{"unv":"因我本城的眾民，我的眼，使我的心傷痛。","bklcl":"In-ūi góa ê siâⁿ chiah-ê cha-bó͘-kiáⁿ, hō͘ góa chhiok-bo̍k siong-sim.","tghg":"因為我的城諸個查某子，互我觸目(chhiok-bo̍k)傷心。","bklhl":"因為我ê城chiah ê cha-bó͘-kiáⁿ，hō͘我觸目傷心。"}},{"book":"哀","chapter":3,"verse":52,"versions":{"unv":"無故與我為仇的追逼我，像追雀鳥一樣。","bklcl":"Bô in-toaⁿ kap góa chòe kiû-siû--ê tui-jip góa, chhin-chhiūⁿ jip chiáu-á chi̍t-iūⁿ.","tghg":"無因端及我做仇讎者追趇我，親像趇鳥仔一樣。","bklhl":"無因端kap我做仇讎ê追jip我，親像jip鳥á一樣。"}},{"book":"哀","chapter":3,"verse":53,"versions":{"unv":"他們使我的命在牢獄中斷絕，並將一塊石頭拋在我身上。","bklcl":"In hō͘ góa ê sìⁿ-miā sí tī hām-khiⁿ, ēng chi̍t tè chio̍h-thâu thūn tī góa ê téng-bīn.","tghg":"𪜶互我的生命死佇陷坑，用一塊石頭填(thūn)佇我的頂面。","bklhl":"In hō͘我ê性命死tī陷坑，用一塊石頭thūn tī我ê頂面。"}},{"book":"哀","chapter":3,"verse":54,"versions":{"unv":"眾水流過我頭，我說：我命斷絕了！","bklcl":"Chōe-chōe chúi im-kè góa ê thâu-khak; góa kóng, Góa bô miā lah.","tghg":"多多水淹過我的頭殼，我講：我無命啦！","bklhl":"Chōe-chōe水淹過我ê頭殼；我講，我無命lah。"}},{"book":"哀","chapter":3,"verse":55,"versions":{"unv":"耶和華啊，我從深牢中求告你的名。","bklcl":"Iâ-hô-hoa ah, góa tùi chhim ê hām-khiⁿ kiû-kiò Lí ê miâ.","tghg":"耶和華啊，我對深的陷坑求叫你的名。","bklhl":"耶和華ah，我tùi深ê陷坑求叫你ê名。"}},{"book":"哀","chapter":3,"verse":56,"versions":{"unv":"你曾聽見我的聲音；我求你解救，你不要掩耳不聽。","bklcl":"Lí bat thiaⁿ góa ê siaⁿ; góa ê thoe̍h-khùi kiû-kiò, Lí bo̍h-tit ng hī-khang m̄-thiaⁿ.","tghg":"你曾聽我的聲；我的替氣求叫，你莫得掩耳孔呣聽。","bklhl":"你bat聽我ê聲；我ê提氣求叫，你莫得ng耳孔m̄聽。"}},{"book":"哀","chapter":3,"verse":57,"versions":{"unv":"我求告你的日子，你臨近我，說：不要懼怕！","bklcl":"Góa kiû-kiò Lí ê ji̍t, Lí kūn-óa góa, kóng, M̄-bián kiaⁿ.","tghg":"我求叫你的日，你近倚我，講：呣免驚！","bklhl":"我求叫你ê日，你近óa我，講，m̄免驚。"}},{"book":"哀","chapter":3,"verse":58,"versions":{"unv":"主啊，你伸明了我的冤；你救贖了我的命。","bklcl":"Chú ah, Lí sin góa ê oan-óng, Lí kiù-sio̍k góa ê sìⁿ-miā.","tghg":"主啊，你伸我的冤枉；你救贖我的生命。","bklhl":"主ah，祢申我ê冤枉，祢救贖我ê性命。"}},{"book":"哀","chapter":3,"verse":59,"versions":{"unv":"耶和華啊，你見了我受的委屈；求你為我伸冤。","bklcl":"Iâ-hô-hoa ah, Lí khòaⁿ-kìⁿ góa só͘ siū ê un-khut, kiû Lí kā góa phòaⁿ-toàn.","tghg":"耶和華啊，你看見我所受的冤屈(un-khut)，求你給我判斷。","bklhl":"耶和華ah，你看見我所受ê冤屈，求你kā我判斷。"}},{"book":"哀","chapter":3,"verse":60,"versions":{"unv":"他們仇恨我，謀害我，你都看見了。","bklcl":"In oàn-hūn góa, bô͘-hāi góa, Lí lóng ū khòaⁿ-kìⁿ.","tghg":"𪜶怨恨我，謀害我，你攏有看見。","bklhl":"In怨恨我，謀害我，你lóng有看見。"}},{"book":"哀","chapter":3,"verse":61,"versions":{"unv":"耶和華啊，你聽見他們辱罵我的話，知道他們向我所設的計，","bklcl":"Iâ-hô-hoa ah, in lóe-mē góa, bô͘-hāi góa, Lí lóng ū thiaⁿ-kìⁿ;","tghg":"耶和華啊，𪜶詈罵(lóe-mē)我，謀害我，你攏有聽見。","bklhl":"耶和華ah，in詈罵我，謀害我，你lóng有聽見；"}},{"book":"哀","chapter":3,"verse":62,"versions":{"unv":"並那些起來攻擊我的人口中所說的話，以及終日向我所設的計謀。","bklcl":"Ia̍h thiaⁿ-kìⁿ hiah-ê khí--lâi kong-kek góa ê lâng só͘ kóng--ê, í-ki̍p thong-ji̍t só͘ siat beh hāi góa ê kè-bô͘.","tghg":"亦聽見許個起來攻擊我的人所講的，以及通日所設欲害我的計謀。","bklhl":"亦聽見hiah-ê起來攻擊我ê人所講ê，以及thong日所設beh害我ê計謀。"}},{"book":"哀","chapter":3,"verse":63,"versions":{"unv":"求你觀看，他們坐下，起來，都以我為歌曲。","bklcl":"Kiû Lí koan-khòaⁿ, in chē-teh á-sī khí--lâi, lóng ēng góa chòe in ê koa-khek.","tghg":"求你觀看，𪜶坐啲，抑是起來，攏用我做𪜶的歌曲。","bklhl":"求你觀看，in坐teh á是起來，lóng用我做in ê歌曲。"}},{"book":"哀","chapter":3,"verse":64,"versions":{"unv":"耶和華啊，你要按著他們手所做的向他們施行報應。","bklcl":"Iâ-hô-hoa ah, Lí tio̍h chiàu in ê chhiú só͘ chòe--ê, lâi pò-èng in.","tghg":"耶和華啊，你著照𪜶的手所做的，來報應𪜶。","bklhl":"耶和華ah，你tio̍h照in ê手所做ê，來報應in。"}},{"book":"哀","chapter":3,"verse":65,"versions":{"unv":"你要使他們心裡剛硬，使你的咒詛臨到他們。","bklcl":"Lí tio̍h hō͘ in ê sim kong-ngī, hō͘ Lí ê chiù-chó͘ kàu tī in.","tghg":"你著互𪜶的心剛硬，互你的咒詛到佇𪜶。","bklhl":"你tio̍h hō͘ in ê心剛硬，hō͘你ê咒詛到tī in。"}},{"book":"哀","chapter":3,"verse":66,"versions":{"unv":"你要發怒追趕他們，從耶和華的天下除滅他們。","bklcl":"Lí tio̍h hoat-chhut siū-khì tui-kóaⁿ in; tùi Iâ-hô-hoa ê thiⁿ-ē châu-bia̍t in.","tghg":"你著發出受氣追趕𪜶，對耶和華的天下剿滅𪜶。","bklhl":"你tio̍h發出受氣追趕in；tùi耶和華ê天下剿滅in。"}}]