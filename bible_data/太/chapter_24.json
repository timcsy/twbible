[{"book":"太","chapter":24,"verse":1,"versions":{"unv":"耶穌出了聖殿，正走的時候，門徒進前來，把殿宇指給他看。","bklcl":"Iâ-so͘ chhut tiān, tú teh kiâⁿ, I ê ha̍k-seng chiū-kūn I, ēng tiān-tn̂g hiah-ê chhù pò I khòaⁿ.","tghg":"耶穌出殿，抵啲行，伊的學生就近伊，用殿堂許個厝報伊看。","bklhl":"耶穌出殿，tú teh行，伊ê學生就近伊，用殿堂hiah-ê厝報伊看。"}},{"book":"太","chapter":24,"verse":2,"versions":{"unv":"耶穌對他們說：「你們不是看見這殿宇嗎？我實在告訴你們，將來在這裡沒有一塊石頭留在石頭上，不被拆毀了。」","bklcl":"Nā-sī I ìn kóng, Lín bô khòaⁿ-kìⁿ chiah-ê mah? góa si̍t-chāi kā lín kóng, Tī chia beh bô chi̍t tè chio̍h lâu tī chio̍h téng, iā bô chhia-lo̍h-khì.","tghg":"若是伊應講：「恁無看見諸個嗎？我實在給恁講，佇遮欲無一塊石留佇石頂，也無捙落去。」","bklhl":"但是伊應講，Lín無看見chiah ê mah？我實在kā lín講，Tī chia beh無一塊石留tī石頂，也無chhia落去。"}},{"book":"太","chapter":24,"verse":3,"versions":{"unv":"耶穌在橄欖山上坐著，門徒暗暗地來說：「請告訴我們，甚麼時候有這些事？你降臨和世界的末了有甚麼預兆呢？」","bklcl":"Iâ-so͘ chē tī Kaⁿ-ná soaⁿ ê sî, ha̍k-seng su-khia chiū-kūn I kóng, Chhiáⁿ kā goán kóng, tī-sî ū chiah-ê tāi-chì? iā lí koh lâi, kap sè-kài ê kiat-kio̍k ū sím-mi̍h tiāu-thâu?","tghg":"耶穌坐佇橄欖山的時，學生私奇就近伊講：「請給阮講，底時有諸個代誌？也你閣來，及世界的結局有甚麼兆頭？」","bklhl":"耶穌坐tī橄欖山ê時，學生su-khia就近伊講，請kā阮講，tī時有chiah ê tāi-chì？也你koh來，kap世界ê結局有甚麼兆頭？"}},{"book":"太","chapter":24,"verse":4,"versions":{"unv":"耶穌回答說：「你們要謹慎，免得有人迷惑你們。","bklcl":"Iâ-so͘ ìn kóng, Tio̍h kín-sīn, bo̍h-tit hō͘ lâng bê-he̍k.","tghg":"耶穌應講：「著謹慎，莫得互人迷惑。","bklhl":"耶穌應講，Tio̍h謹慎，莫得hō͘人迷惑。"}},{"book":"太","chapter":24,"verse":5,"versions":{"unv":"因為將來有好些人冒我的名來，說：『我是基督』，並且要迷惑許多人。","bklcl":"In-ūi beh ū chōe-chōe lâng tī góa ê miâ lâi, kóng, Góa sī Ki-tok, lâi bê-he̍k chōe-chōe lâng.","tghg":"因為欲有多多人佇我的名來，講：『我是基督』，來迷惑多多人。","bklhl":"因為beh有chōe-chōe人tī我ê名來，講，我是基督，來迷惑chōe-chōe人。"}},{"book":"太","chapter":24,"verse":6,"versions":{"unv":"你們也要聽見打仗和打仗的風聲，總不要驚慌；因為這些事是必須有的，只是末期還沒有到。","bklcl":"Lín beh thiaⁿ-kìⁿ kau-chiàn kap kau-chiàn ê hong-siaⁿ, kín-sīn bo̍h-tit kiaⁿ; in-ūi chiah-ê tek-khak ū, chóng-sī boa̍t-kî iáu-bē kàu.","tghg":"恁欲聽見交戰及交戰的風聲，謹慎莫得驚；因為諸個的確有，總是末期猶未到。","bklhl":"Lín beh聽見交戰kap交戰ê風聲，謹慎莫得驚；因為chiah ê的確有，總是末期iáu-bē到。"}},{"book":"太","chapter":24,"verse":7,"versions":{"unv":"民要攻打民，國要攻打國；多處必有饑荒、地震。","bklcl":"In-ūi peh-sìⁿ beh khí-lâi kong-kek peh-sìⁿ, kok beh khí-lâi kong-kek kok; chōe-chōe só͘-chāi beh ū ki-hng, tōe-tāng.","tghg":"因為百姓欲起來攻擊百姓，國欲起來攻擊國；多多所在欲有飢荒、地動。","bklhl":"因為百姓 beh起來攻擊百姓 ，國beh起來攻擊國；chōe-chōe所在beh有飢荒、地動。"}},{"book":"太","chapter":24,"verse":8,"versions":{"unv":"這都是災難（災難：原文是生產之難）的起頭。","bklcl":"Chiah-ê lóng sī khó͘-thàng ê khí-thâu.","tghg":"諸個攏是苦痛的起頭。","bklhl":"Chiah-ê lóng是苦痛ê起頭。"}},{"book":"太","chapter":24,"verse":9,"versions":{"unv":"那時，人要把你們陷在患難裡，也要殺害你們；你們又要為我的名被萬民恨惡。","bklcl":"Hit sî lâng beh kau-hù lín tī hoān-lān, thâi-sí lín.  Lín in-ūi góa ê miâ beh hō͘ bān pang oàn-hūn.","tghg":"彼時，人欲交付恁佇患難，刣死恁；恁因為我的名欲互萬邦怨恨。","bklhl":"Hit時人beh交付lín tī患難，刣死lín。Lín因為我ê名beh hō͘萬邦怨恨。"}},{"book":"太","chapter":24,"verse":10,"versions":{"unv":"那時，必有許多人跌倒，也要彼此陷害，彼此恨惡；","bklcl":"Iā hit sî chōe-chōe lâng beh siū that-gāi, saⁿ ké-sàng, saⁿ oàn-hūn.","tghg":"也彼時，多多人欲受塞礙相解(kè)送，相怨恨；","bklhl":"也hit時chōe-chōe人beh受塞礙，saⁿ解送，saⁿ怨恨。"}},{"book":"太","chapter":24,"verse":11,"versions":{"unv":"且有好些假先知起來，迷惑多人。","bklcl":"Koh ū chōe-chōe ké sian-ti beh khí-lâi bê-he̍k chōe-chōe lâng.","tghg":"閣有多多假先知欲起來，迷惑多多人。","bklhl":"Koh有chōe-chōe假先知beh起來迷惑chōe-chōe人。"}},{"book":"太","chapter":24,"verse":12,"versions":{"unv":"只因不法的事增多，許多人的愛心才漸漸冷淡了。","bklcl":"In-ūi put-hoat tōa-tōa ke-thiⁿ, chōe-chōe lâng ê thiàⁿ chiām-chiām léng-tām.","tghg":"因為不法大大加添，多多人的疼漸漸冷淡。","bklhl":"因為不法大大加添，chōe-chōe人ê疼漸漸冷淡。"}},{"book":"太","chapter":24,"verse":13,"versions":{"unv":"惟有忍耐到底的，必然得救。","bklcl":"To̍k-to̍k thun-lún kàu lō͘-bé ê, i ōe tit-tio̍h kiù.","tghg":"獨獨吞愞到路尾的，伊會得著救。","bklhl":"獨獨吞忍到路尾ê，伊會得tio̍h救。"}},{"book":"太","chapter":24,"verse":14,"versions":{"unv":"這天國的福音要傳遍天下，對萬民作見證，然後末期才來到。」","bklcl":"Chit ê thian-kok ê hok-im beh thoân kàu thong thiⁿ-ē, chòe kan-chèng tī bān pang; hit sî boa̍t-kî chiū kàu.","tghg":"此個天國的福音欲傳到通天下，做干證佇萬邦，彼時末期就到。」","bklhl":"Chit ê天國ê福音beh傳到thong天下，做干證tī萬邦；hit時末期就到。"}},{"book":"太","chapter":24,"verse":15,"versions":{"unv":"「你們看見先知但以理所說的『那行毀壞可憎的』站在聖地（讀這經的人須要會意）。","bklcl":"Só͘-í lín khòaⁿ-kìⁿ chá thok sian-ti Tàn-í-lí só͘ kóng, hit ê chân-hāi khó-ò͘ⁿ ê khiā tī sèng ê só͘-chāi, (tha̍k ê lâng tio̍h hiáu-ngō͘),","tghg":"「所以恁看見早託先知但以理所講『彼個殘害可惡的』徛佇聖的所在（讀的人著曉悟）。","bklhl":"所以lín看見早託先知但以理所講，hit ê殘害可惡ê khiā tī聖ê所在，(讀ê人tio̍h曉悟) ，"}},{"book":"太","chapter":24,"verse":16,"versions":{"unv":"那時，在猶太的，應當逃到山上；","bklcl":"hit sî tī Iû-thài ê tio̍h cháu-khì soaⁿ-ni̍h;","tghg":"彼時，佇猶太的，著走去山裡；","bklhl":"hit時tī偤太ê tio̍h走去山裡；"}},{"book":"太","chapter":24,"verse":17,"versions":{"unv":"在房上的，不要下來拿家裡的東西；","bklcl":"tī chhù-téng ê bo̍h-tit lo̍h-lâi the̍h i ke-lāi ê mi̍h;","tghg":"佇厝頂的，莫得落來提伊家內的物；","bklhl":"tī厝頂ê莫得落來the̍h伊家內ê物；"}},{"book":"太","chapter":24,"verse":18,"versions":{"unv":"在田裡的，也不要回去取衣裳。","bklcl":"tī hn̂g-ni̍h ê bo̍h-tit tò-khì hiaⁿh i ê saⁿ.","tghg":"佇園裡的，莫得倒去撒(hiaⁿh)伊的衫。","bklhl":"tī園裡ê莫得tò去hiaⁿh伊ê衫。"}},{"book":"太","chapter":24,"verse":19,"versions":{"unv":"當那些日子，懷孕的和奶孩子的有禍了。","bklcl":"Tng hiah-ê ji̍t, ū sin-īn kap hō͘ eⁿ-á chia̍h lin ê hū-jîn-lâng ū chai-ē ah!","tghg":"當許個日，有娠孕(sin-īn)及互嬰仔食奶的婦仁人有災禍啊！","bklhl":"當hiah-ê日，有身孕kap hō͘嬰á食奶ê婦人人有災禍ah！"}},{"book":"太","chapter":24,"verse":20,"versions":{"unv":"你們應當祈求，叫你們逃走的時候，不遇見冬天或是安息日。","bklcl":"Lín tio̍h kî-tó, bián-tit lín ê tô-cháu tī tang-thiⁿ sî, á-sī an-hioh-ji̍t.","tghg":"恁著祈禱，免得恁的逃走，佇冬天時抑是安息日。","bklhl":"Lín tio̍h祈禱，免得lín ê逃走tī冬天時，á是安歇日。"}},{"book":"太","chapter":24,"verse":21,"versions":{"unv":"因為那時必有大災難，從世界的起頭直到如今，沒有這樣的災難，後來也必沒有。","bklcl":"In-ūi hit sî beh ū tōa hoān-lān, tùi sè-kan ê khí-thâu kàu taⁿ bē bat ū án-ni; āu-lâi iā koat-toàn bô.","tghg":"因為彼時欲有大患難，對世間的起頭到今，未曾有按呢，後來也決斷無。","bklhl":"因為hit時beh有大患難，tùi世間ê起頭到taⁿ bē bat有án-ni；後來也決斷無。"}},{"book":"太","chapter":24,"verse":22,"versions":{"unv":"若不減少那日子，凡有血氣的總沒有一個得救的；只是為選民，那日子必減少了。","bklcl":"Nā bô kiám-chió hiah-ê ji̍t, chiū hoān ū jio̍k-thé ê bô chi̍t-ê tit kiù, to̍k-to̍k ūi-tio̍h kéng ê peh-sìⁿ, hiah-ê ji̍t beh kiám-chió.","tghg":"若無減少許個日，就凡有肉體的無一個得救；獨獨為著揀的百姓，許個日欲減少。","bklhl":"若無減少hiah-ê日，就凡有肉體ê無一个得救，獨獨為tio̍h揀ê百姓 ，hiah-ê日beh減少。"}},{"book":"太","chapter":24,"verse":23,"versions":{"unv":"那時，若有人對你們說：『基督在這裡』，或說：『基督在那裡』，你們不要信！","bklcl":"Hit sî nā ū lâng kā lín kóng, Lí khòaⁿ, Ki-tok tī chia, á-sī kóng, Tī hia, lín bo̍h-tit sìn.","tghg":"彼時，若有人給恁講：『你看，基督佇遮』，抑是講：『佇遐』，恁莫得信！","bklhl":"Hit時若有人kā lín講，你看，基督tī chia，á是講，Tī hia，lín莫得信。"}},{"book":"太","chapter":24,"verse":24,"versions":{"unv":"因為假基督、假先知將要起來，顯大神蹟、大奇事，倘若能行，連選民也就迷惑了。","bklcl":"In-ūi beh ū ké Ki-tok, ké sian-ti khí-lâi kiâⁿ tōa ê sîn-jiah kap tiāu-thâu; beh sī ōe, liân kéng ê peh-sìⁿ iā bê-he̍k i.","tghg":"因為欲有假基督，假先知起來，行大的神蹟及兆頭，欲是會，連揀的百姓也迷惑伊。","bklhl":"因為beh有假基督、假先知起來行大ê神蹟kap兆頭；beh是會，連揀ê百姓也迷惑伊。"}},{"book":"太","chapter":24,"verse":25,"versions":{"unv":"看哪，我預先告訴你們了。","bklcl":"Góa í-keng tāi-seng kā lín kóng.","tghg":"我已經代先給恁講。","bklhl":"我已經事先kā lín講。"}},{"book":"太","chapter":24,"verse":26,"versions":{"unv":"若有人對你們說：『看哪，基督在曠野裡』，你們不要出去！或說：『看哪，基督在內屋中』，你們不要信！","bklcl":"Só͘-í lâng nā kā lín kóng, Lí khòaⁿ, I sī tī khòng-iá, lín bo̍h-tit chhut-khì; á-sī kóng, Lí khòaⁿ, I sī tī ba̍t chhù, lín bo̍h-tit sìn.","tghg":"所以人若給恁講：『你看，伊是佇曠野』，恁莫得出去！抑是講：『你看，伊是佇密厝』，恁莫得信！","bklhl":"所以人若kā lín講，你看，伊是tī曠野，lín莫得出去；á是講，你看，伊是tī密厝，lín莫得信。"}},{"book":"太","chapter":24,"verse":27,"versions":{"unv":"閃電從東邊發出，直照到西邊。人子降臨也要這樣。","bklcl":"In-ūi chhin-chhiūⁿ sih-nà tùi tang-sì teh sih, nā kàu sai-sì, Jîn-chú ê koh lâi iā beh án-ni.","tghg":"因為親像閃爁(sih-nà)對東勢啲閃，爁到西勢。人子的閣來也欲按呢。","bklhl":"因為親像sih-nà tùi東勢teh sih，若到西勢，人子ê koh來也beh án-ni。"}},{"book":"太","chapter":24,"verse":28,"versions":{"unv":"屍首在哪裡，鷹也必聚在那裡。」","bklcl":"Sin-si nā tī hia, eng-chiáu iā beh chū-chi̍p tī hia.","tghg":"身屍若佇遐，鷹鳥也欲聚集佇遐。」","bklhl":"身屍若tī hia，鷹鳥也beh聚集tī hia。"}},{"book":"太","chapter":24,"verse":29,"versions":{"unv":"「那些日子的災難一過去，日頭就變黑了，月亮也不放光，眾星要從天上墜落，天勢都要震動。","bklcl":"Tú-tú chiah-ê ji̍t ê hoān-lān liáu-āu, ji̍t beh o͘-àm, ge̍h bô chhut kng, chhiⁿ tùi thiⁿ ka-la̍uh, thiⁿ-siōng tín-tāng.","tghg":"「抵抵(tú-tú)諸個日的患難了後，日欲黑暗，月無出光，星對天磕落，天象振動。","bklhl":"Tú-tú chiah ê日ê患難了後，日beh烏暗，月無出光，星tùi天ka-la̍uh，天象振動。"}},{"book":"太","chapter":24,"verse":30,"versions":{"unv":"那時，人子的兆頭要顯在天上，地上的萬族都要哀哭。他們要看見人子，有能力，有大榮耀，駕著天上的雲降臨。","bklcl":"Hit sî Jîn-chú ê tiāu-thâu beh chhut-hiān tī thiⁿ-ni̍h; tī tōe-ni̍h chiah-ê cho̍k-lūi lóng beh thî-khàu, iā beh khòaⁿ-kìⁿ Jîn-chú ēng koân-lêng kap tōa êng-kng chē thiⁿ ê hûn lîm-kàu.","tghg":"彼時，人子的兆頭欲出現佇天裡，佇地裡諸個族類攏欲啼哭。也欲看見人子，用權能、及大榮光，坐天的雲臨到。","bklhl":"Hit時人子ê兆頭beh出現tī天裡；tī地裡chiah ê族類lóng beh啼哭，也beh看見人子用權能kap大榮光坐天 ê雲臨到。"}},{"book":"太","chapter":24,"verse":31,"versions":{"unv":"他要差遣使者，用號筒的大聲，將他的選民，從四方（方：原文是風），從天這邊到天那邊，都招聚了來。」","bklcl":"I beh chhe I ê thiⁿ-sài, ēng hō-thâu hiáng-liāng ê siaⁿ, in beh tùi sì-hng chit pêng ê thiⁿ-piⁿ kàu hit pêng ê thiⁿ-piⁿ, chū-chi̍p I só͘ kéng ê peh-sìⁿ.","tghg":"伊欲差伊的天使，用號頭響亮的聲，𪜶欲對四方，此旁的天邊到彼旁的天邊，聚集伊所揀的百姓。」","bklhl":"伊beh差伊ê天使，用號頭響亮ê聲，in beh tùi四方chit pêng ê天邊到hit pêng ê天邊，聚集伊所揀ê百姓"}},{"book":"太","chapter":24,"verse":32,"versions":{"unv":"「你們可以從無花果樹學個比方：當樹枝發嫩長葉的時候，你們就知道夏天近了。","bklcl":"Lín tio̍h tùi bû-hoa-kó chhiū chhú phì-jū; tng i ki nńg hio̍h hoat ê sî, chiū chai hē-thiⁿ kūn lah.","tghg":"「恁著對無花果樹取譬喻；當伊枝軟葉發的時，就知夏天近啦。","bklhl":"Lín tio̍h tùi無花果樹取譬喻；當伊枝軟葉發ê時，就知夏天近lah。"}},{"book":"太","chapter":24,"verse":33,"versions":{"unv":"這樣，你們看見這一切的事，也該知道人子近了，正在門口了。","bklcl":"Án-ni, lín khòaⁿ lóng-chóng chiah-ê sū, chiū chai í-keng kūn, kàu mn̂g-kháu lah.","tghg":"按呢，恁看攏總諸個事，就知已經近，到門口啦。","bklhl":"Án-ni，lín看lóng總chiah ê事，就知已經近，到門口lah。"}},{"book":"太","chapter":24,"verse":34,"versions":{"unv":"我實在告訴你們，這世代還沒有過去，這些事都要成就。","bklcl":"Góa si̍t-chāi kā lín kóng, Chit sè-tāi koat-toàn bē kè-khì, kàu chiah-ê tāi-chì lóng chiâⁿ.","tghg":"我實在給恁講，此世代決斷未過去，到諸個代誌攏成。","bklhl":"我實在kā lín講，Chit世代決斷bē過去，到chiah ê tāi-chì lóng成。"}},{"book":"太","chapter":24,"verse":35,"versions":{"unv":"天地要廢去，我的話卻不能廢去。」","bklcl":"Thiⁿ kap tōe beh hòe-bô, góa ê ōe bōe hòe-bô.","tghg":"天及地欲廢無，我的話𣍐廢無。」","bklhl":"天kap地beh廢無，我ê話bōe廢無。"}},{"book":"太","chapter":24,"verse":36,"versions":{"unv":"「但那日子，那時辰，沒有人知道，連天上的使者也不知道，子也不知道，惟獨父知道。","bklcl":"Nā-sī lūn hit ji̍t, hit sî, lâng m̄ chai, thiⁿ-sài iā m̄ chai, Kiáⁿ iā m̄ chai, to̍k-to̍k Pē chai nā-tiāⁿ.","tghg":"「若是論彼日，彼時，人呣知，天使也呣知，子也呣知，獨獨父知若定。","bklhl":"但是論hit日、hit時，人m̄知，天使也m̄知，Kiáⁿ也m̄知，獨獨父知nā-tiāⁿ。"}},{"book":"太","chapter":24,"verse":37,"versions":{"unv":"挪亞的日子怎樣，人子降臨也要怎樣。","bklcl":"Koh chhin-chhiūⁿ Ná-a ê ji̍t, Jîn-chú ê koh lâi iā beh án-ni.","tghg":"閣親像挪亞的日，人子的閣來也欲按呢。","bklhl":"Koh親像挪亞ê日，人子ê koh來也beh án-ni。"}},{"book":"太","chapter":24,"verse":38,"versions":{"unv":"當洪水以前的日子，人照常吃喝嫁娶，直到挪亞進方舟的那日；","bklcl":"In-ūi tōa chúi ê tāi-seng hiah-ê ji̍t, lâng teh lim-chia̍h, kè-chhōa, kàu Ná-a ji̍p tōa chûn ê ji̍t,","tghg":"因為大水的代先許個日，人啲飲食嫁娶，到挪亞入大船的日；","bklhl":"因為大水ê事先hiah-ê日，人teh lim食、嫁娶，到挪亞入大船ê日，"}},{"book":"太","chapter":24,"verse":39,"versions":{"unv":"不知不覺洪水來了，把他們全都沖去。人子降臨也要這樣。","bklcl":"in kèng-jiân m̄ chai, kàu tōa chúi kàu, it-chīn bia̍t in, Jîn-chú ê koh lâi iā beh án-ni.","tghg":"𪜶竟然呣知，到大水到一盡滅𪜶。人子的閣來也欲按呢。","bklhl":"in竟然m̄知，到大水到，一盡滅in，人子ê koh來也beh án-ni。"}},{"book":"太","chapter":24,"verse":40,"versions":{"unv":"那時，兩個人在田裡，取去一個，撇下一個。","bklcl":"Hit sî beh ū nn̄g lâng tī hn̂g-ni̍h, chi̍t-ê chhú-khì, chi̍t-ê pàng-teh.","tghg":"彼時，欲有二人佇園裡，一個取去，一個放啲。","bklhl":"Hit時beh有兩人tī園裡，一个取去，一个放teh。"}},{"book":"太","chapter":24,"verse":41,"versions":{"unv":"兩個女人推磨，取去一個，撇下一個。","bklcl":"Nn̄g ê hū-jîn-lâng oe bō, chi̍t-ê chhú-khì, chi̍t-ê pàng-teh.","tghg":"二個婦仁人挨磨(oe-bō)，一個取去，一個放啲。","bklhl":"兩個婦人人挨磨，一个取去，一个放teh。"}},{"book":"太","chapter":24,"verse":42,"versions":{"unv":"所以，你們要警醒，因為不知道你們的主是哪一天來到。","bklcl":"Só͘-í tio̍h tiuⁿ-tî, in-ūi lín m̄ chai lín ê Chú sím-mi̍h ji̍t beh lâi.","tghg":"所以著張持，因為恁呣知恁的主甚麼日欲來。","bklhl":"所以tio̍h tiuⁿ-tî，因為lín m̄知lín ê主甚麼日beh來。"}},{"book":"太","chapter":24,"verse":43,"versions":{"unv":"家主若知道幾更天有賊來，就必警醒，不容人挖透房屋；這是你們所知道的。","bklcl":"Ke-chú nā chai chha̍t sím-mi̍h kiⁿ beh kàu, i chiū tiuⁿ-tî, bô iông-ún lâng iah khang i ê chhù, che sī lín só͘ chai.","tghg":"家主若知賊甚麼更欲到，伊就張持無容允人挖空伊的厝；這是恁所知。","bklhl":"家主若知賊甚麼更beh到，伊就tiuⁿ-tî，無容允人iah孔伊ê厝，這是lín所知。"}},{"book":"太","chapter":24,"verse":44,"versions":{"unv":"所以，你們也要預備，因為你們想不到的時候，人子就來了。」","bklcl":"Só͘-í lín ia̍h tio̍h pī-pān piān;  in-ūi lín bô phah-sǹg ê sî, Jîn-chú lâi lah.","tghg":"所以，恁亦著備辦便，因為恁無拍算的時，人子來啦。」","bklhl":"所以lín亦tio̍h備辦便；因為lín無phah算ê時，人子來lah。"}},{"book":"太","chapter":24,"verse":45,"versions":{"unv":"「誰是忠心有見識的僕人，為主人所派，管理家裡的人，按時分糧給他們呢？","bklcl":"Chī-chūi sī chīn-tiong tì-hūi ê lô͘-po̍k, chú-lâng só͘ siat-li̍p lâi koán i ke-lāi ê lâng, thang chiàu sî pun bí-niû hō͘ in.","tghg":"「是誰是盡忠智慧的奴僕，主人所設立，來管伊家內的人，通照時分米糧互𪜶？","bklhl":"Chī-chūi是盡忠智慧ê奴僕，主人所設立來管伊家內ê人，thang照時pun米糧hō͘ in。"}},{"book":"太","chapter":24,"verse":46,"versions":{"unv":"主人來到，看見他這樣行，那僕人就有福了。","bklcl":"Chú-lâng lâi, tú-tio̍h i án-ni kiâⁿ, hit ê lô͘-po̍k ū hok-khì.","tghg":"主人來，抵著(tú-tio̍h)伊按呢行，彼個奴僕有福氣。","bklhl":"主人來，tú-tio̍h伊án-ni行，hit ê奴僕有福氣。"}},{"book":"太","chapter":24,"verse":47,"versions":{"unv":"我實在告訴你們，主人要派他管理一切所有的。","bklcl":"Góa si̍t-chāi kā lín kóng, chú-lâng beh siat-li̍p i lâi koán i it-chhè só͘ ū ê.","tghg":"我實在給恁講，主人欲設立伊來管伊一切所有的。","bklhl":"我實在kā lín講，主人beh設立伊來管伊一切所有ê。"}},{"book":"太","chapter":24,"verse":48,"versions":{"unv":"倘若那惡僕心裡說：『我的主人必來得遲』，","bklcl":"To̍k-to̍k hit ê pháiⁿ ê lô͘-po̍k, nā sim-lāi kóng, Góa ê chú-lâng teh iân-chhiân;","tghg":"獨獨彼個歹的奴僕若心內講：『我的主人啲延迁(iân-chhiân)』，","bklhl":"獨獨hit ê pháiⁿ ê奴僕，若心內講，我ê主人teh 延chhiân；"}},{"book":"太","chapter":24,"verse":49,"versions":{"unv":"就動手打他的同伴，又和酒醉的人一同吃喝。","bklcl":"chiū phah hiah-ê kap i tâng chòe lô͘-po̍k ê, koh kap chùi-hàn saⁿ-kap lim-chia̍h,","tghg":"就拍許個及伊同做奴僕的，閣及醉漢相及飲食。","bklhl":"就phah hiah-ê kap伊同做奴僕ê，koh kap醉漢saⁿ-kap lim食，"}},{"book":"太","chapter":24,"verse":50,"versions":{"unv":"在想不到的日子，不知道的時辰，那僕人的主人要來，","bklcl":"chiū tī bô phài-phe ê ji̍t, m̄ chai ê sî, hit ê lô͘-po̍k ê chú-lâng beh kàu,","tghg":"就佇無派批的日，呣知的時，彼個奴僕的主人欲到，","bklhl":"就tī無phài-phe ê日，m̄知ê時，hit ê奴僕ê主人beh到，"}},{"book":"太","chapter":24,"verse":51,"versions":{"unv":"重重地處治他（或譯：把他腰斬了），定他和假冒為善的人同罪；在那裡必要哀哭切齒了。」","bklcl":"tāng-tāng hêng-hoa̍t i, chhú-tī i kap ké-hó ê lâng pîⁿ-téng, tī hia beh ū thî-khàu kā-gê chhiat-chhí.","tghg":"重重刑罰伊，處置伊及假好的人平等；佇遐欲有啼哭咬牙切齒。」","bklhl":"重重刑罰伊，chhú-tī伊kap假好ê人平等，tī hia beh有啼哭咬牙切齒。"}}]