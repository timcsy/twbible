[{"book":"太","chapter":20,"verse":1,"versions":{"unv":"「因為天國好像家主清早去雇人進他的葡萄園做工，","bklcl":"In-ūi thian-kok chhin-chhiūⁿ ke-chú thàu-chá chhut-khì chhiàⁿ kang ji̍p i ê phû-tô-hn̂g;","tghg":"「因為天國親像家主透早出去倩工(chhiàn kang)入伊的葡萄園，","bklhl":"因為天國親像家主透早出去倩(chhiàⁿ)工入伊ê葡萄園；"}},{"book":"太","chapter":20,"verse":2,"versions":{"unv":"和工人講定一天一錢銀子，就打發他們進葡萄園去。","bklcl":"kap chòe-kang ê lâng iok chi̍t ji̍t chi̍t chîⁿ gûn; chiū chhe in ji̍p i ê hn̂g.","tghg":"及做工的人約一日一錢銀，就差𪜶入伊的園。","bklhl":"kap做工ê人約一日一錢銀；就差in入伊ê園。"}},{"book":"太","chapter":20,"verse":3,"versions":{"unv":"約在巳初出去，看見市上還有閒站的人，","bklcl":"Káu tiám ê sî chhut-khì, koh khòaⁿ-kìⁿ ū êng-êng khiā tī koe-chhī-ni̍h ê, chiū kā in kóng,","tghg":"九點的時出去，閣看見有閒閒徛佇街市裡的，","bklhl":"九點ê時出去，koh看見有閒閒khiā tī街市裡ê，就kā in講，"}},{"book":"太","chapter":20,"verse":4,"versions":{"unv":"就對他們說：『你們也進葡萄園去，所當給的，我必給你們。』他們也進去了。","bklcl":"Lín ia̍h khì phû-tô-hn̂g, góa beh chiàu kong-tō hō͘ lín; in chiū khì.","tghg":"就給𪜶講：『恁亦去葡萄園，我欲照公道互恁。』𪜶就去。","bklhl":"Lín亦去葡萄園，我beh照公道hō͘ lín；in就去。"}},{"book":"太","chapter":20,"verse":5,"versions":{"unv":"約在午正和申初又出去，也是這樣行。","bklcl":"Cha̍p-jī tiám kap saⁿ tiám ê sî koh chhut-khì, iā án-ni chòe.","tghg":"十二點及三點的時閣出去，也按呢做。","bklhl":"十二點kap三點ê時koh出去，也án-ni做。"}},{"book":"太","chapter":20,"verse":6,"versions":{"unv":"約在酉初出去，看見還有人站在那裡，就問他們說：『你們為甚麼整天在這裡閒站呢？』","bklcl":"Gō͘ tiám ê sî chhut-khì, koh tú-tio̍h ū lâng khiā-teh, chiū kā in kóng, Lín siáⁿ-sū thong ji̍t êng-êng khiā tī chia ah?","tghg":"五點的時出去，閣抵著(tú-tio̍h)有人徛啲，就給𪜶講：『恁啥事通日閒閒徛佇遮啊？』","bklhl":"五點ê時出去，koh tú-tio̍h有人khiā-teh，就kā in講，Lín啥事thong日閒閒khiā tī chia ah？"}},{"book":"太","chapter":20,"verse":7,"versions":{"unv":"他們說：『因為沒有人雇我們。』他說：『你們也進葡萄園去。』","bklcl":"In kā i kóng, In-ūi bô lâng chhiàⁿ goán.  I kā in kóng, Lín iā khì phû-tô-hn̂g.","tghg":"𪜶給伊講：『因為無人倩阮。』伊給𪜶講：『恁也去葡萄園。』","bklhl":"In kā伊講，因為無人倩阮。伊kā in講，Lín也去葡萄園。"}},{"book":"太","chapter":20,"verse":8,"versions":{"unv":"到了晚上，園主對管事的說：『叫工人都來，給他們工錢，從後來的起，到先來的為止。』","bklcl":"Kàu ji̍t àm, hn̂g-chú kā i ê koán-ke kóng, Kiò chòe-kang ê, hō͘ in kang-chîⁿ, tùi lō͘-bé lâi ê khí, kàu tāi-seng lâi ê ûi-chí.","tghg":"到日暗，園主給伊的管家講：『叫做工者，互𪜶工錢，對路尾來的起，到代先來的為止。』","bklhl":"到日暗，園主kā伊ê管家講，叫做工ê，hō͘ in工錢，tùi路尾來ê起，到事先來ê為止。"}},{"book":"太","chapter":20,"verse":9,"versions":{"unv":"約在酉初雇的人來了，各人得了一錢銀子。","bklcl":"Hiah-ê gō͘ tiám cheng só͘ chhiàⁿ ê kàu, ta̍k-ê niá chi̍t chîⁿ gûn.","tghg":"許個五點鐘所倩者到，逐個領一錢銀。","bklhl":"Hiah-ê五點鐘所倩ê到，ta̍k-ê領一錢銀。"}},{"book":"太","chapter":20,"verse":10,"versions":{"unv":"及至那先雇的來了，他們以為必要多得；誰知也是各得一錢。","bklcl":"Tāi-seng chhiàⁿ ê kàu, in phah-sǹg beh niá khah chōe; m̄-kú in iā ta̍k-ê niá chi̍t chîⁿ gûn.","tghg":"代先倩者到，𪜶拍算欲領卡多，呣拘𪜶也逐個領一錢銀。","bklhl":"事先倩ê到，in phah算beh領khah chōe；m̄-kú in也ta̍k-ê領一錢銀。"}},{"book":"太","chapter":20,"verse":11,"versions":{"unv":"他們得了，就埋怨家主說：","bklcl":"Niá liáu, chiū tùi ke-chú nga̍uh-nga̍uh-liām kóng,","tghg":"領了，就對家主耦耦唸(nga̍uh-nga̍uh-liām)講：","bklhl":"領了，就對家主nga̍uh-nga̍uh念講，"}},{"book":"太","chapter":20,"verse":12,"versions":{"unv":"『我們整天勞苦受熱，那後來的只做了一小時，你竟叫他們和我們一樣嗎？』","bklcl":"Goán thong ji̍t thoa-bôa siū joa̍h; hiah-ê lō͘-bé chhiàⁿ ê, chòe kang chi̍t tiám-cheng kú, kèng-jiân hō͘ in kap goán pîⁿ.","tghg":"『阮通日拖磨受熱，許個路尾倩的，做工一點鐘久，竟然互𪜶及阮平？』","bklhl":"阮thong日拖磨受熱；hiah-ê路尾倩ê，做工一點鐘久，竟然hō͘ in kap阮平。"}},{"book":"太","chapter":20,"verse":13,"versions":{"unv":"家主回答其中的一人說：『朋友，我不虧負你，你與我講定的不是一錢銀子嗎？","bklcl":"I chiū tùi in chi̍t lâng ìn kóng, Pêng-iú ah, góa m̄ sī bô kong-tō khoán-thāi lí; lí kiám m̄ sī kap góa iok chi̍t chîⁿ gûn mah?","tghg":"伊就對𪜶一人應講：『朋友啊，我呣是無公道款待你，你豈呣是及我約一錢銀嗎？","bklhl":"伊就對in一人應講，朋友ah，我m̄是無公道款待你；你kiám m̄是kap我約一錢銀mah？"}},{"book":"太","chapter":20,"verse":14,"versions":{"unv":"拿你的走吧！我給那後來的和給你一樣，這是我願意的。","bklcl":"Lí-ê lí the̍h, chòe lí khì. Góa beh hō͘ chit-ê lō͘-bé ê kap lí pîⁿ.","tghg":"你的你提，做你去！我欲互此個路尾的及你平。","bklhl":"你ê你the̍h，做你去。我beh hō͘ chit ê路尾ê kap你平。"}},{"book":"太","chapter":20,"verse":15,"versions":{"unv":"我的東西難道不可隨我的意思用嗎？因為我作好人，你就紅了眼嗎？』","bklcl":"Ēng góa ê mi̍h, kiâⁿ góa só͘ ài, kiám bōe chòe-tit?  Á-sī in-ūi góa chòe hó, lí teh ba̍k-chhiah mah?","tghg":"用我的物行我所愛豈𣍐做得？抑是因為我做好，你啲目赤嗎？』","bklhl":"用我ê物，行我所ài，kiám bōe做得？á是因為我做好，你teh目赤mah？"}},{"book":"太","chapter":20,"verse":16,"versions":{"unv":"這樣，那在後的，將要在前；在前的，將要在後了。（有古卷加：因為被召的人多，選上的人少。）」","bklcl":"Chhin-chhiūⁿ án-ni, lō͘-bé ê beh chòe tāi-seng, tāi-seng ê beh chòe lō͘-bé.","tghg":"親像按呢，路尾的，欲做代先；代先的，欲做路尾。」","bklhl":"親像án-ni，路尾ê beh做事先，事先ê beh做路尾。"}},{"book":"太","chapter":20,"verse":17,"versions":{"unv":"耶穌上耶路撒冷去的時候，在路上把十二個門徒帶到一邊，對他們說：","bklcl":"Iâ-so͘ chiūⁿ Iâ-lō͘-sat-léng ê sî tī lō͘-ni̍h chhōa cha̍p-jī ê ha̍k-seng kàu piⁿ-á, kā in kóng,","tghg":"耶穌上耶路撒冷的時，佇路裡導十二個學生到邊仔，給𪜶講：","bklhl":"耶穌上耶路撒冷ê時tī路裡chhōa十二ê學生到邊á，kā in講，"}},{"book":"太","chapter":20,"verse":18,"versions":{"unv":"「看哪，我們上耶路撒冷去，人子要被交給祭司長和文士。他們要定他死罪，","bklcl":"Taⁿ lán chiūⁿ Iâ-lō͘-sat-léng; Jîn-chú beh siū ké-sàng hō͘ chiah-ê chè-si-thâu kap keng-ha̍k-sū, in beh gí I sí-chōe;","tghg":"「今咱上耶路撒冷，人子欲受解送(ké-sàng)互諸個祭司頭及經學士。𪜶欲擬(gí)伊死罪，","bklhl":"Taⁿ咱上耶路撒冷；人子beh受解送hō͘ chiah ê祭司頭kap經學士，in beh擬伊死罪；"}},{"book":"太","chapter":20,"verse":19,"versions":{"unv":"又交給外邦人，將他戲弄，鞭打，釘在十字架上；第三日他要復活。」","bklcl":"iā beh ké-sàng I hō͘ gōa-pang lâng, tì-kàu hì-lāng I, piⁿ phah I, tèng I tī si̍p-jī-kè; tē saⁿ ji̍t I beh koh-oa̍h.","tghg":"也欲解送伊互外邦人，致到戲弄伊，鞭拍伊，釘伊佇十字架；第三日伊欲復活。」","bklhl":"也beh解送伊hō͘外邦人，致到戲弄伊，鞭phah伊，釘伊tī十字架；第三日伊beh koh活。"}},{"book":"太","chapter":20,"verse":20,"versions":{"unv":"那時，西庇太兒子的母親同她兩個兒子上前來拜耶穌，求他一件事。","bklcl":"Hit sî Se-pí-thài ê kiáⁿ ê lāu-bú kap i ê kiáⁿ chiū-kūn lâi pài I, kiû chi̍t hāng sū.","tghg":"彼時，西庇太的子的老母及伊的子就近來拜伊，求一項事。","bklhl":"Hit時西庇太ê Kiáⁿ ê老母kap伊ê Kiáⁿ就近來拜伊，求一項事。"}},{"book":"太","chapter":20,"verse":21,"versions":{"unv":"耶穌說：「你要甚麼呢？」她說：「願你叫我這兩個兒子在你國裡，一個坐在你右邊，一個坐在你左邊。」","bklcl":"I kā i kóng, Lí ài sím-mi̍h?  Ìn kóng, Goān lí chhut bēng-lēng, hō͘ góa chit nn̄g ê kiáⁿ tī lí ê kok, chi̍t-ê chē lí ê chiàⁿ-pêng, chi̍t-ê chē lí ê tò-pêng.","tghg":"伊給伊講：「你愛甚麼？」應講：「願你出命令互我此二個子佇你的國，一個坐你的正旁，一個坐你的倒旁。」","bklhl":"伊kā伊講，你ài甚麼？應講，願你出命令，hō͘我chit兩個kiáⁿ tī你ê國，一个坐你ê chiàⁿ-pêng，一个坐你ê tò-pêng。"}},{"book":"太","chapter":20,"verse":22,"versions":{"unv":"耶穌回答說：「你們不知道所求的是甚麼；我將要喝的杯，你們能喝嗎？」他們說：「我們能。」","bklcl":"Iâ-so͘ ìn kóng, Lín só͘ kiû ê, lín m̄ chai.  Góa só͘ beh lim ê poe, lín ōe lim mah?  Ìn kóng, Ōe.","tghg":"耶穌應講：「恁所求的恁呣知；我所欲飲的杯，恁會飲嗎？」應講：「會。」","bklhl":"耶穌應講，Lín所求ê，lín m̄知。我所beh lim ê杯，lín會lim mah？應講，會。"}},{"book":"太","chapter":20,"verse":23,"versions":{"unv":"耶穌說：「我所喝的杯，你們必要喝；只是坐在我的左右，不是我可以賜的，乃是我父為誰預備的，就賜給誰。」","bklcl":"I kā in kóng, Góa ê poe lín kó-jiân beh lim; chóng-sī chē góa ê chiàⁿ-pêng tò-pêng, m̄ sī góa ōe thang hō͘ lâng, to̍k-to̍k sī góa ê Pē ūi-tio̍h sím-mi̍h lâng pī-pān ê, chiū hō͘ in.","tghg":"伊給𪜶講：「我的杯，恁果然欲飲；總是坐我的正旁倒旁，呣是我會通互人，獨獨是我的父為著甚麼人備辦的，就互𪜶。」","bklhl":"伊kā in講，我ê杯lín果然beh lim；總是坐我ê chiàⁿ-pêng tò-pêng，m̄是我會thang hō͘人，獨獨是我ê父為tio̍h甚麼人備辦ê，就hō͘ in。"}},{"book":"太","chapter":20,"verse":24,"versions":{"unv":"那十個門徒聽見，就惱怒他們弟兄二人。","bklcl":"Cha̍p ê ha̍k-seng thiaⁿ-kìⁿ, chiū siū-khì hit nn̄g ê hiaⁿ-tī.","tghg":"十個學生聽見，就受氣彼二個兄弟。","bklhl":"十個學生聽見，就受氣hit兩個兄弟。"}},{"book":"太","chapter":20,"verse":25,"versions":{"unv":"耶穌叫了他們來，說：「你們知道外邦人有君王為主治理他們，有大臣操權管束他們。","bklcl":"Iâ-so͘ kiò in lâi kóng, Lín chai gōa-pang ê jîn-kun chòe chú lâi tī-lí in, in ê tāi-jîn koán-hat in;","tghg":"耶穌叫𪜶來，講：「恁知外邦的人君做主來治理𪜶，𪜶的大人(tāi-jîn)管轄𪜶。","bklhl":"耶穌叫in來講，Lín知外邦ê人君做主來治理in，in ê大人管轄in；"}},{"book":"太","chapter":20,"verse":26,"versions":{"unv":"只是在你們中間，不可這樣；你們中間誰願為大，就必作你們的用人；","bklcl":"to̍k-to̍k lín tiong-kan m̄ sī án-ni; lín tiong-kan ài chòe tōa ê, beh chòe lín ê chhe-ēng;","tghg":"獨獨恁中間呣是按呢；恁中間愛做大的，欲做恁的差用；","bklhl":"獨獨lín中間m̄是án-ni；lín中間ài做大ê，beh做lín ê差用；"}},{"book":"太","chapter":20,"verse":27,"versions":{"unv":"誰願為首，就必作你們的僕人。","bklcl":"ài chòe thâu ê, beh chòe lín ê lô͘-po̍k.","tghg":"愛做頭的，欲做恁的奴僕。","bklhl":"ài做頭ê，beh做lín ê奴僕。"}},{"book":"太","chapter":20,"verse":28,"versions":{"unv":"正如人子來，不是要受人的服事，乃是要服事人，並且要捨命，作多人的贖價。」","bklcl":"Chhin-chhiūⁿ Jîn-chú lâi, m̄ sī beh chhe-ēng lâng, sī beh hō͘ lâng chhe-ēng; koh hiàn I ê sìⁿ-miā, lâi sio̍k-hôe chōe-chōe lâng.","tghg":"親像人子來，呣是欲差用人，是欲互人差用，閣獻伊的生命，來贖回多多人。」","bklhl":"親像人子來，m̄是beh差用人，是beh hō͘人差用；koh獻伊ê性命，來贖回chōe-chōe人。"}},{"book":"太","chapter":20,"verse":29,"versions":{"unv":"他們出耶利哥的時候，有極多的人跟隨他。","bklcl":"In chhut Iâ-lī-ko ê sî, kui tōa tīn ê lâng tè I.","tghg":"𪜶出耶利哥的時，歸大陣的人隨伊。","bklhl":"In出耶利哥ê時，kui大陣ê人tè伊。"}},{"book":"太","chapter":20,"verse":30,"versions":{"unv":"有兩個瞎子坐在路旁，聽說是耶穌經過，就喊著說：「主啊，大衛的子孫，可憐我們吧！」","bklcl":"Tú-tn̄g ū nn̄g ê chhiⁿ-mî ê chē tī lō͘-piⁿ, thiaⁿ-kìⁿ Iâ-so͘ tùi hia kè, chiū hoah kóng, Chú, Tāi-pi̍t ê hō͘-è ah, lîn-bín goán.","tghg":"抵當有二個睛瞑的坐佇路邊，聽見耶穌對遐過，就喝(hoah)講：「主，大衛的後裔啊？憐憫阮！」","bklhl":"Tú-tn̄g有兩個chhiⁿ-mî ê坐tī路邊，聽見耶穌tùi hia過，就hoah講，主，大衛ê後裔ah，憐憫阮。"}},{"book":"太","chapter":20,"verse":31,"versions":{"unv":"眾人責備他們，不許他們作聲；他們卻越發喊著說：「主啊，大衛的子孫，可憐我們吧！」","bklcl":"Chèng lâng hiâm in, kah in chēng-chēng; nā-sī in koh khah tōa siaⁿ kiò kóng, Chú, Tāi-pi̍t ê hō͘-è ah, lîn-bín goán.","tghg":"眾人嫌𪜶，教𪜶靜靜；若是𪜶閣卡大聲叫講：「主，大衛的後裔啊，憐憫阮！」","bklhl":"眾人嫌in，kah in靜靜；但是in koh khah大聲叫講，主，大衛ê後裔ah，憐憫阮。"}},{"book":"太","chapter":20,"verse":32,"versions":{"unv":"耶穌就站住，叫他們來，說：「要我為你們做甚麼？」","bklcl":"Iâ-so͘ thêng-kha, kiò in lâi kóng, Ài góa kā lín chòe sím-mi̍h?","tghg":"耶穌停腳，叫𪜶來，講：「愛我給恁做甚麼？」","bklhl":"耶穌停腳，叫in來講，Ài我kā lín做甚麼？"}},{"book":"太","chapter":20,"verse":33,"versions":{"unv":"他們說：「主啊，要我們的眼睛能看見！」","bklcl":"In kā I kóng, Chú ah, goán ài tit-tio̍h ba̍k-chiu khui.","tghg":"𪜶給伊講：「主啊，阮愛得著目睭開！」","bklhl":"In kā伊講，主ah，阮ài得tio̍h目睭開。"}},{"book":"太","chapter":20,"verse":34,"versions":{"unv":"耶穌就動了慈心，把他們的眼睛一摸，他們立刻看見，就跟從了耶穌。","bklcl":"Iâ-so͘ khó-lîn in, bong in ê ba̍k-chiu; in liâm-piⁿ khòaⁿ-kìⁿ, chiū tè I.","tghg":"耶穌可憐𪜶，摸𪜶的目睭，𪜶連鞭看見，就隨伊。","bklhl":"耶穌可憐in，摸in ê目睭；in liâm-piⁿ看見，就tè伊。"}}]