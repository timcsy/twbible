[{"book":"太","chapter":27,"verse":1,"versions":{"unv":"到了早晨，眾祭司長和民間的長老大家商議要治死耶穌，","bklcl":"Kàu thiⁿ-kng, chèng chè-si-thâu kap peh-sìⁿ ê tiúⁿ-ló saⁿ-kap kè-bô͘ kong-kek Iâ-so͘, ài hō͘ I sí.","tghg":"到天光，眾祭司頭及百姓的長老相及計謀攻擊耶穌愛互伊死，","bklhl":"到天光，眾祭司頭kap百姓 ê長老saⁿ-kap計謀攻擊耶穌，ài hō͘伊死。"}},{"book":"太","chapter":27,"verse":2,"versions":{"unv":"就把他捆綁，解去，交給巡撫彼拉多。","bklcl":"Í-keng pa̍k I, chiū tòa-khì kau hō͘ chóng-tok Pí-lia̍p-to.","tghg":"已經縛伊，就帶去，交互總督彼拉多。","bklhl":"已經縛伊，就帶去交hō͘總督彼拉多。"}},{"book":"太","chapter":27,"verse":3,"versions":{"unv":"這時候，賣耶穌的猶大看見耶穌已經定了罪，就後悔，把那三十塊錢拿回來給祭司長和長老，說：","bklcl":"Hit sî bōe I ê Iû-tāi khòaⁿ-kìⁿ Iâ-so͘ siū tēng-chōe, chiū thè-hóe, chiong hiah-ê saⁿ-cha̍p gûn hêng chiah-ê chè-si-thâu kap tiúⁿ-ló,","tghg":"彼時，賣伊的猶大看見耶穌受定罪，就退悔，將許個三十銀還諸個祭司頭及長老，講：","bklhl":"Hit時賣伊ê偤大看見耶穌受定罪，就退悔，將hiah-ê三十銀還chiah ê祭司頭kap長老，"}},{"book":"太","chapter":27,"verse":4,"versions":{"unv":"「我賣了無辜之人的血是有罪了。」他們說：「那與我們有甚麼相干？你自己承當吧！」","bklcl":"kóng, Góa bōe bô chōe ê ê huih, ū chōe lah.  In kóng, Kap goán siáⁿ kan-sia̍p?  Lí ka-kī táⁿ-sǹg.","tghg":"「我賣無罪者的血有罪啦。」𪜶講：「及阮啥干涉？你家己打算。」","bklhl":"講，我賣無罪ê ê血，有罪lah。In講，Kap阮啥干涉？你家己打算。"}},{"book":"太","chapter":27,"verse":5,"versions":{"unv":"猶大就把那銀錢丟在殿裡，出去吊死了。","bklcl":"Iû-tāi hiat hiah-ê gûn tī tiān-ni̍h, thè-khì ka-kī tiàu-sí.","tghg":"猶大㧒許個銀佇殿裡，退去家己吊死。","bklhl":"偤大hiat hiah-ê銀tī殿裡，退去家己吊死。"}},{"book":"太","chapter":27,"verse":6,"versions":{"unv":"祭司長拾起銀錢來，說：「這是血價，不可放在庫裡。」","bklcl":"Hiah ê chè-si-thâu the̍h hit ê gûn, kóng, Che sī huih ê kè, m̄-thang lok tī khò͘-pâng.","tghg":"許個祭司頭提彼個銀，講：「這是血的價，呣通橐(lok)佇庫房。」","bklhl":"Hiah-ê祭司頭the̍h hit ê銀，講，這是血ê價，m̄-thang lok tī庫房。"}},{"book":"太","chapter":27,"verse":7,"versions":{"unv":"他們商議，就用那銀錢買了窯戶的一塊田，為要埋葬外鄉人。","bklcl":"In chiū chham-siông, chiong hit ê gûn khì bóe sio-hûi lâng ê hn̂g, thang bâi-chòng chhut-gōa lâng.","tghg":"𪜶就參詳，將彼個銀去買燒磁(sio-hûi)人的園，通埋葬出外人。","bklhl":"In就參詳，將hit ê銀去買燒磁人ê園，thang埋葬出外人。"}},{"book":"太","chapter":27,"verse":8,"versions":{"unv":"所以那塊田直到今日還叫做「血田」。","bklcl":"Só͘-í hit khu hn̂g kàu taⁿ chheng chòe Huih-hn̂g.","tghg":"所以彼區園到今稱做「血園」。","bklhl":"所以hit khu園到taⁿ稱做血園。"}},{"book":"太","chapter":27,"verse":9,"versions":{"unv":"這就應了先知耶利米的話，說：「他們用那三十塊錢，就是被估定之人的價錢，是以色列人中所估定的，","bklcl":"Tùi án-ni èng-giām chá thok sian-ti Iâ-lī-bí só͘ kóng ê, kóng, In the̍h siū-kó͘-ê ê kè-gûn saⁿ-cha̍p, chiū-sī Í-sek-lia̍t ê kiáⁿ-sun tiong ū lâng só͘ kó͘ ê;","tghg":"對按呢應驗早託先知耶利米所講的，講：「𪜶提受估者的價銀三十，就是以色列的子孫中有人所估的，","bklhl":"Tùi án-ni應驗早託先知耶利米所講ê，講，In the̍h受苦ê ê價銀三十，就是以色列ê kiaⁿ孫中有人所估ê；"}},{"book":"太","chapter":27,"verse":10,"versions":{"unv":"買了窯戶的一塊田；這是照著主所吩咐我的。」","bklcl":"ēng i lâi bóe sio-hûi-ê ê hn̂g, chiàu Chú só͘ bēng-lēng góa ê.","tghg":"用伊來買燒磁(sio-hûi)者的園；照主所命令我的。」","bklhl":"用伊來買燒磁ê ê園，照主所命令我ê。"}},{"book":"太","chapter":27,"verse":11,"versions":{"unv":"耶穌站在巡撫面前；巡撫問他說：「你是猶太人的王嗎？」耶穌說：「你說的是。」","bklcl":"Iâ-so͘ khiā tī chóng-tok ê bīn-chêng; chóng-tok mn̄g I kóng, Lí sī Iû-thài lâng ê ông mah?  Iâ-so͘ kā i kóng, Lí kóng, chiū-sī.","tghg":"耶穌徛佇總督的面前；總督問伊講：「你是猶太人的王嗎？」耶穌給伊講：「你講就是。」","bklhl":"耶穌khiā tī總督ê面前；總督問伊講，你是偤太人ê王mah？耶穌kā伊講，你講，就是。"}},{"book":"太","chapter":27,"verse":12,"versions":{"unv":"他被祭司長和長老控告的時候，甚麼都不回答。","bklcl":"I hō͘ hiah-ê chè-si-thâu tiúⁿ-ló kò, I iā bô ìn.","tghg":"伊互許個祭司頭長老告，伊也無應。","bklhl":"伊hō͘ hiah-ê祭司頭長老告，伊也無應。"}},{"book":"太","chapter":27,"verse":13,"versions":{"unv":"彼拉多就對他說：「他們作見證告你這麼多的事，你沒有聽見嗎？」","bklcl":"Hit sî Pí-lia̍p-to kā I kóng, Hiah ê lâng kan-chèng lí kàu hiah chōe hāng, lí bô thiaⁿ-kìⁿ mah?","tghg":"彼時彼拉多給伊講：「許個人干證你到許多項，你無聽見嗎？」","bklhl":"Hit時，彼拉多kā伊講，Hiah-ê人干證你到hiah chōe項，你無聽見mah？"}},{"book":"太","chapter":27,"verse":14,"versions":{"unv":"耶穌仍不回答，連一句話也不說，以致巡撫甚覺希奇。","bklcl":"Iâ-so͘ bô ìn i chi̍t kù ōe, tì-kàu chóng-tok tōa kî-koài.","tghg":"耶穌無應伊一句話，致到總督大奇怪。","bklhl":"耶穌無應伊一句話，致到總督大奇怪。"}},{"book":"太","chapter":27,"verse":15,"versions":{"unv":"巡撫有一個常例，每逢這節期，隨眾人所要的釋放一個囚犯給他們。","bklcl":"Kàu choeh-kî chóng-tok chiàu-lē pàng chi̍t-ê hoān-lâng hō͘ chèng lâng, sī chiàu in só͘ ài ê.","tghg":"到節期總督照例放一個犯人互眾人，是照𪜶所愛的。","bklhl":"到節期總督照例放一个犯人hō͘眾人，是照in所ài ê。"}},{"book":"太","chapter":27,"verse":16,"versions":{"unv":"當時有一個出名的囚犯叫巴拉巴。","bklcl":"Hit sî ū chhut-miâ ê hoān-lâng, miâ kiò Pa-lia̍p-pa.","tghg":"彼時有出名的犯人名叫巴拉巴。","bklhl":"Hit時有出名ê犯人，名叫巴拉巴。"}},{"book":"太","chapter":27,"verse":17,"versions":{"unv":"眾人聚集的時候，彼拉多就對他們說：「你們要我釋放哪一個給你們？是巴拉巴呢？是稱為基督的耶穌呢？」","bklcl":"In í-keng chū-chi̍p, Pí-lia̍p-to kā in kóng, Lín ài góa pàng chī-chūi hō͘ lín? sī Pa-lia̍p-pa, á-sī chheng chòe Ki-tok ê Iâ-so͘?","tghg":"𪜶已經聚集，彼拉多給𪜶講：「恁愛我放是誰互恁？是巴拉巴？抑是稱做基督的耶穌？」","bklhl":"In已經聚集，彼拉多kā in講，Lín ài我放是誰 hō͘ lín？是巴拉巴，á是稱做基督ê耶穌？"}},{"book":"太","chapter":27,"verse":18,"versions":{"unv":"巡撫原知道他們是因為嫉妒才把他解了來。","bklcl":"In-ūi chai in ūi-tio̍h oàn-tò͘ chiah ké-sàng Iâ-so͘.","tghg":"因為知𪜶為著怨妒才解(ké)送耶穌。","bklhl":"因為知in為tio̍h怨妒chiah解送耶穌。"}},{"book":"太","chapter":27,"verse":19,"versions":{"unv":"正坐堂的時候，他的夫人打發人來說：「這義人的事，你一點不可管，因為我今天在夢中為他受了許多的苦。」","bklcl":"I chē tn̂g ê sî, i ê bó͘ chhe lâng kā i kóng, Chit ê gī lâng lí m̄-thang kan-sia̍p-tio̍h;  in-ūi góa kin-á-ji̍t tī bîn-bāng tiong ūi-tio̍h I chōe-chōe kan-khó͘.","tghg":"伊坐堂的時，伊的某差人給伊講：「此個義人你呣通干涉著，因為我今仔日佇眠夢中為著伊多多艱苦。」","bklhl":"伊坐堂ê時，伊ê bó͘差人kā伊講，Chit ê義人你m̄-thang干涉tio̍h；因為我今á日tī眠夢中為tio̍h伊chōe-chōe艱苦。"}},{"book":"太","chapter":27,"verse":20,"versions":{"unv":"祭司長和長老挑唆眾人，求釋放巴拉巴，除滅耶穌。","bklcl":"Chiah-ê chè-si-thâu kap tiúⁿ-ló kiau-so chèng lâng, kiû pàng Pa-lia̍p-pa, bia̍t Iâ-so͘.","tghg":"諸個祭司頭及長老教唆(kiau-so)眾人，求放巴拉巴，滅耶穌。","bklhl":"Chiah-ê祭司頭kap長老kiau-so眾人，求放巴拉巴，滅耶穌。"}},{"book":"太","chapter":27,"verse":21,"versions":{"unv":"巡撫對眾人說：「這兩個人，你們要我釋放哪一個給你們呢？」他們說：「巴拉巴。」","bklcl":"Chóng-tok ìn kóng, Chit nn̄g lâng lín ài góa pàng tá-lo̍h chi̍t-ê hō͘ lín? In kóng, Pa-lia̍p-pa.","tghg":"總督應講：「此二人，恁愛我放叨落一個互恁？」𪜶講：「巴拉巴。」","bklhl":"總督應講，Chit兩人lín ài我放tá-lo̍h一个hō͘ lín？In講，巴拉巴。"}},{"book":"太","chapter":27,"verse":22,"versions":{"unv":"彼拉多說：「這樣，那稱為基督的耶穌我怎麼辦他呢？」他們都說：「把他釘十字架！」","bklcl":"Pí-lia̍p-to kā in kóng, Án-ni, chiū chheng chòe Ki-tok ê Iâ-so͘, góa tio̍h cháiⁿ-iūⁿ pān I? In lóng kóng, Tèng I si̍p-jī-kè.","tghg":"彼拉多給𪜶講：「按呢，就稱做基督的耶穌我著怎樣辦伊？」𪜶攏講：「釘伊十字架！」","bklhl":"彼拉多kā in講，Án-ni，就稱做基督ê耶穌，我tio̍h怎樣辦伊？In lóng講，釘伊十字架。"}},{"book":"太","chapter":27,"verse":23,"versions":{"unv":"巡撫說：「為甚麼呢？他做了甚麼惡事呢？」他們便極力地喊著說：「把他釘十字架！」","bklcl":"Chóng-tok kóng, Cháiⁿ-iūⁿ, I ū kiâⁿ sím-mi̍h pháiⁿ?  In tōa siaⁿ hoah kóng, Tèng I si̍p-jī-kè.","tghg":"總督講：「怎樣？伊有行甚麼歹？」𪜶大聲喝(hoah)講：「釘伊十字架！」","bklhl":"總督講，怎樣，伊有行甚麼pháiⁿ？In大聲hoah講，釘伊十字架。"}},{"book":"太","chapter":27,"verse":24,"versions":{"unv":"彼拉多見說也無濟於事，反要生亂，就拿水在眾人面前洗手，說：「流這義人的血，罪不在我，你們承當吧。」","bklcl":"Pí-lia̍p-to khòaⁿ-kìⁿ bô chhái-kang, hoán-tńg ná jiáu-loān, chiū phâng chúi, tī chèng lâng ê bīn-chêng sóe chhiú, kóng, Tī chit ê gī lâng ê huih góa bô chōe, lín ka-kī táⁿ-sǹg.","tghg":"彼拉多看見無採工，反轉愈擾亂，就捧水佇眾人的面前洗手，講：「佇此個義人的血，我無罪，恁家己打算。」","bklhl":"彼拉多看見無chhái-kang，反tńg ná擾亂，就捧水，tī眾人ê面前洗手，講，Tī chit ê義人ê血我無罪，lín家己打算。"}},{"book":"太","chapter":27,"verse":25,"versions":{"unv":"眾人都回答說：「他的血歸到我們和我們的子孫身上。」","bklcl":"Peh-sìⁿ lóng ìn i kóng, I ê huih kui tī goán kap goán ê kiáⁿ-sun.","tghg":"百姓攏應伊講：「伊的血歸佇阮及阮的子孫。」","bklhl":"百姓 lóng應伊講，伊ê血歸tī阮kap阮ê kiaⁿ孫。"}},{"book":"太","chapter":27,"verse":26,"versions":{"unv":"於是彼拉多釋放巴拉巴給他們，把耶穌鞭打了，交給人釘十字架。","bklcl":"I chiū pàng Pa-lia̍p-pa hō͘ in.  Í-keng piⁿ-phah Iâ-so͘, chiū hoat-kau khì tèng si̍p-jī-kè.","tghg":"伊就放巴拉巴互𪜶，已經鞭拍耶穌，就發交去釘十字架。","bklhl":"伊就放巴拉巴hō͘ in。已經鞭phah耶穌，就發交去釘十字架。"}},{"book":"太","chapter":27,"verse":27,"versions":{"unv":"巡撫的兵就把耶穌帶進衙門，叫全營的兵都聚集在他那裡。","bklcl":"Hit sî chóng-tok ê peng tòa Iâ-so͘ ji̍p kong-tn̂g, chū-chi̍p thong iâⁿ ûi I.","tghg":"彼時總督的兵帶耶穌入公堂，聚集通營圍伊。","bklhl":"Hit時總督ê兵帶耶穌入公堂，聚集thong營圍伊。"}},{"book":"太","chapter":27,"verse":28,"versions":{"unv":"他們給他脫了衣服，穿上一件朱紅色袍子，","bklcl":"Thǹg I ê saⁿ, chiong âng phàu kā I chhēng;","tghg":"褪伊的衫，將紅袍給伊穿，","bklhl":"Thǹg伊ê衫，將紅袍kā伊穿；"}},{"book":"太","chapter":27,"verse":29,"versions":{"unv":"用荊棘編做冠冕，戴在他頭上，拿一根葦子放在他右手裡，跪在他面前，戲弄他，說：「恭喜，猶太人的王啊！」","bklcl":"ēng chhì-á pīⁿ bián-liû, tì tī I ê thâu-khak, ēng lô͘-tek hē tī I ê chiàⁿ-chhiú, kūi tī I ê bīn-chêng hì-lāng I kóng, Iû-thài lâng ê ông, pêng-an.","tghg":"用莿仔編(pīⁿ)冕旒，戴佇伊的頭殼，用蘆竹下佇伊的正手，跪佇伊的面前戲弄伊講：「猶太人的王，平安！」","bklhl":"用刺á編冕旒，tì tī伊ê頭殼，用蘆竹hē tī伊ê 正手，跪tī伊ê面前戲弄伊講，偤太人ê王，平安。"}},{"book":"太","chapter":27,"verse":30,"versions":{"unv":"又吐唾沫在他臉上，拿葦子打他的頭。","bklcl":"Chiū kā I phùi-nōa, kia̍h hit ki lô͘-tek, lâi sut I ê thâu-khak.","tghg":"就給伊呸涎(phùi-nōa)，攑彼枝蘆竹來捽(sut)伊的頭殼。","bklhl":"就kā伊phùi-nōa，kia̍h hit支蘆竹，來sut伊ê頭殼。"}},{"book":"太","chapter":27,"verse":31,"versions":{"unv":"戲弄完了，就給他脫了袍子，仍穿上他自己的衣服，帶他出去，要釘十字架。","bklcl":"Hì-lāng soah, hit niá phàu chiū kā I thǹg-khí-lâi, chiong I ka-kī ê saⁿ kā I chhēng, tòa I khì tèng si̍p-jī-kè.","tghg":"戲弄息，彼領袍就給伊褪起來，將伊家己的衫給伊穿，帶伊去，釘十字架。","bklhl":"戲弄soah，hit領袍就kā伊thǹg起來，將伊家己ê衫kā伊穿，帶伊去釘十字架。"}},{"book":"太","chapter":27,"verse":32,"versions":{"unv":"他們出來的時候，遇見一個古利奈人，名叫西門，就勉強他同去，好背著耶穌的十字架。","bklcl":"Chhut-lâi ê sî tú-tio̍h chi̍t ê Kó͘-lī-nāi lâng miâ Se-bûn, bián-kióng i saⁿ-kap khì, hō͘ i giâ Iâ-so͘ ê si̍p-jī-kè.","tghg":"出來的時，抵著(tú-tio̍h)一個古利奈人名西門，勉強伊相及去，互伊夯耶穌的十字架。","bklhl":"出來ê時tú-tio̍h一个Kó͘-lī-nāi人名西門，勉強伊saⁿ-kap去，hō͘伊giâ耶穌ê十字架。"}},{"book":"太","chapter":27,"verse":33,"versions":{"unv":"到了一個地方名叫各各他，意思就是「髑髏地」。","bklcl":"Kàu chi̍t só͘-chāi, miâ Kok-kok-thaⁿ, chiū-sī thâu-khak-óaⁿ ê só͘-chāi, chiū ēng khó͘-táⁿ só͘ tiâu-hô ê chiú hō͘ I lim;","tghg":"到一所在名各各他，就是「頭殼碗」的所在。就用苦膽所調和的酒互伊飲；","bklhl":"到一所在，名各各他，就是頭殼碗ê所在，就用苦膽所調和ê酒hō͘伊lim；"}},{"book":"太","chapter":27,"verse":34,"versions":{"unv":"兵丁拿苦膽調和的酒給耶穌喝。他嘗了，就不肯喝。","bklcl":"I chhì-khòaⁿ, chiū m̄ lim.","tghg":"伊試看，就呣飲。","bklhl":"伊試看，就m̄ lim。"}},{"book":"太","chapter":27,"verse":35,"versions":{"unv":"他們既將他釘在十字架上，就拈鬮分他的衣服，","bklcl":"Í-keng tèng I tī si̍p-jī-kè, chiū chòe-khau pun I ê i-ho̍k;","tghg":"已經釘伊佇十字架，就做鬮(khau)分伊的衣服，","bklhl":"已經釘伊tī十字架，就做鬮pun伊ê衣服；"}},{"book":"太","chapter":27,"verse":36,"versions":{"unv":"又坐在那裡看守他。","bklcl":"koh chē tī hia kò͘-siú I.","tghg":"閣坐佇遐顧守伊。","bklhl":"koh坐tī hia顧守伊。"}},{"book":"太","chapter":27,"verse":37,"versions":{"unv":"在他頭以上安一個牌子，寫著他的罪狀，說：「這是猶太人的王耶穌。」","bklcl":"Chiū hē chám-tiâu tī I ê thâu-khak ê téng-bīn, siá kóng, Chit-ê sī Iû-thài lâng ê ông, Iâ-so͘.","tghg":"就下斬條佇伊頭殼的頂面，寫講：「此個是猶太人的王耶穌。」","bklhl":"就hē斬條tī伊ê頭殼ê頂面，寫講，chit ê是偤太人ê王，耶穌。"}},{"book":"太","chapter":27,"verse":38,"versions":{"unv":"當時，有兩個強盜和他同釘十字架，一個在右邊，一個在左邊。","bklcl":"Hit sî ū nn̄g ê chha̍t kap I tâng tèng tī si̍p-jī-kè, chi̍t-ê tī chiàⁿ-pêng, chi̍t-ê tī tò-pêng.","tghg":"彼時，有二個賊及伊同釘佇十字架，一個佇正旁，一個佇倒旁。","bklhl":"Hit時，有兩個賊kap伊同釘tī十字架，一个tī chiàⁿ-pêng，一个tī tò-pêng。"}},{"book":"太","chapter":27,"verse":39,"versions":{"unv":"從那裡經過的人譏誚他，搖著頭，說：","bklcl":"Keng-kè ê lâng ki-chhì I, iô thâu kóng,","tghg":"經過的人譏刺伊，搖頭，講：","bklhl":"經過ê人譏刺伊，搖頭講，"}},{"book":"太","chapter":27,"verse":40,"versions":{"unv":"「你這拆毀聖殿、三日又建造起來的，可以救自己吧！你如果是　神的兒子，就從十字架上下來吧！」","bklcl":"Lí húi-hoāi tiān, saⁿ ji̍t koh khí ê, tio̍h kiù ka-kī; lí nā sī Siōng-tè ê Kiáⁿ, tio̍h tùi si̍p-jī-kè lo̍h-lâi.","tghg":"「你毀壞殿，三日閣起的，著救家己！你若是上帝的子，著對十字架落來！」","bklhl":"你毀壞殿，三日koh起ê，tio̍h救家己；你若是上帝ê Kiáⁿ，tio̍h tùi十字架落來。"}},{"book":"太","chapter":27,"verse":41,"versions":{"unv":"祭司長和文士並長老也是這樣戲弄他，說：","bklcl":"Hiah ê chè-si-thâu kap keng-ha̍k-sū í-ki̍p tiúⁿ-ló iā sī án-ni hì-lāng I, kóng,","tghg":"許個祭司頭及經學士以及長老也是按呢戲弄伊，講：","bklhl":"Hiah-ê祭司頭kap經學士以及長老也是án-ni戲弄伊，講，"}},{"book":"太","chapter":27,"verse":42,"versions":{"unv":"「他救了別人，不能救自己。他是以色列的王，現在可以從十字架上下來，我們就信他。","bklcl":"I bat kiù pa̍t lâng, bōe-ōe kiù ka-kī.  I chòe Í-sek-lia̍t ê ông, taⁿ tio̍h tùi si̍p-jī-kè lo̍h-lâi, goán chiū beh sìn I.","tghg":"「伊曾救別人，𣍐會救家己。伊做以色列的王，今著對十字架落來，阮就欲信伊。","bklhl":"伊bat救別人，bōe-ōe救家己。伊做以色列ê王，taⁿ tio̍h tùi十字架落來，阮就beh信伊。"}},{"book":"太","chapter":27,"verse":43,"versions":{"unv":"他倚靠　神，　神若喜悅他，現在可以救他；因為他曾說：『我是　神的兒子。』」","bklcl":"I óa-khò Siōng-tè, Siōng-tè nā hoaⁿ-hí I, taⁿ chiū tio̍h kiù I;  in-ūi I kóng, Góa chiū-sī Siōng-tè ê Kiáⁿ.","tghg":"伊倚靠上帝，上帝若歡喜伊，今就著救伊；因為伊講：『我就是上帝的子。』」","bklhl":"伊óa靠上帝，上帝若歡喜伊，taⁿ就tio̍h救伊；因為伊講，我就是上帝ê Kiáⁿ。"}},{"book":"太","chapter":27,"verse":44,"versions":{"unv":"那和他同釘的強盜也是這樣地譏誚他。","bklcl":"Kap I tâng tèng hit nn̄g ê chha̍t iā sī án-ni mē I.","tghg":"及伊同釘彼二個賊也是按呢罵伊。","bklhl":"Kap伊同釘hit兩個賊也是án-ni罵伊。"}},{"book":"太","chapter":27,"verse":45,"versions":{"unv":"從午正到申初，遍地都黑暗了。","bklcl":"Tùi ji̍t-tiong-tàu kàu saⁿ tiám, piàn tōe o͘-àm.","tghg":"對日中晝到三點，遍地黑暗。","bklhl":"Tùi日中晝到三點，遍地烏暗。"}},{"book":"太","chapter":27,"verse":46,"versions":{"unv":"約在申初，耶穌大聲喊著說：「以利！以利！拉馬撒巴各大尼？」就是說：「我的　神！我的　神！為甚麼離棄我？」","bklcl":"Chha-put-to saⁿ tiám, Iâ-so͘ tōa siaⁿ âu-kiò kóng, Í-lī, Í-lī, lia̍p-má sat-pok-tāi-nî, chiū-sī kóng, Góa ê Siōng-tè, góa ê Siōng-tè, lí siáⁿ-sū pàng-lī góa?","tghg":"差不多三點，耶穌大聲喉叫講：「以利！以利！拉馬撒僕大尼？」就是講：「我的上帝！我的上帝！你啥事放離我？」","bklhl":"差不多三點，耶穌大聲喉叫講，Í-lī，Í-lī，lia̍p-má sat-pok-tāi-nî，就是講，我ê上帝，我ê上帝，你啥事放離我？"}},{"book":"太","chapter":27,"verse":47,"versions":{"unv":"站在那裡的人，有的聽見就說：「這個人呼叫以利亞呢！」","bklcl":"Piⁿ-thâu khiā ê ū lâng thiaⁿ-kìⁿ chiū kóng, I teh kiò Í-lī-a.","tghg":"邊頭徛的有人聽見就講：「伊啲叫以利亞！」","bklhl":"邊頭khiā ê有人聽見就講，伊teh叫以利亞。"}},{"book":"太","chapter":27,"verse":48,"versions":{"unv":"內中有一個人趕緊跑去，拿海絨蘸滿了醋，綁在葦子上，送給他喝。","bklcl":"Tiong-kan chi̍t lâng chek-sî cháu-khì, the̍h hái-jiông, chìm chhò͘, hâ tī lô͘-tek-á bé, hō͘ I suh.","tghg":"中間一人即時走去，提海絨(jiông)浸醋，縖佇蘆竹仔尾，互伊吸。","bklhl":"中間一人即時走去，the̍h海絨，浸醋，hâ tī蘆竹á尾，hō͘伊suh。"}},{"book":"太","chapter":27,"verse":49,"versions":{"unv":"其餘的人說：「且等著，看以利亞來救他不來。」","bklcl":"Kî-û ê kóng, Chhiáⁿ bān, khòaⁿ Í-lī-a lâi kiù I á bô.","tghg":"其餘的講：「且慢，看以利亞來救伊抑無。」","bklhl":"其餘ê講，且慢，看以利亞來救伊á無。"}},{"book":"太","chapter":27,"verse":50,"versions":{"unv":"耶穌又大聲喊叫，氣就斷了。","bklcl":"Iâ-so͘ koh tōa siaⁿ âu-kiò, chiū tn̄g khùi.","tghg":"耶穌閣大聲喉叫，就斷氣。","bklhl":"耶穌koh大聲喉叫，就斷氣。"}},{"book":"太","chapter":27,"verse":51,"versions":{"unv":"忽然，殿裡的幔子從上到下裂為兩半，地也震動，磐石也崩裂，","bklcl":"Hut-jiân tiān-lāi ê tiùⁿ, tùi téng kàu ē, li̍h chòe nn̄g pêng; tōe tāng, chio̍h-pôaⁿ li̍h;","tghg":"忽然，殿內的帳(tiùn)對頂到下裂做二旁，地動，石磐裂，","bklhl":"忽然殿內ê帳，tùi頂到下，裂做兩pêng；地動，石磐裂；"}},{"book":"太","chapter":27,"verse":52,"versions":{"unv":"墳墓也開了，已睡聖徒的身體多有起來的。","bklcl":"bōng khui, í-keng teh khùn ê sèng-tô͘, in ê sin-khu chōe-chōe khí-lâi, tùi in ê bōng chhut;","tghg":"墓開，已經啲睏的聖徒，𪜶的身軀多多起來，對𪜶的墓出。","bklhl":"墓開，已經teh睏ê聖徒，in ê身軀chōe-chōe起來，tùi in ê墓出；"}},{"book":"太","chapter":27,"verse":53,"versions":{"unv":"到耶穌復活以後，他們從墳墓裡出來，進了聖城，向許多人顯現。","bklcl":"kàu Iâ-so͘ koh-oa̍h liáu-āu, in ji̍p sèng siâⁿ, chhut-hiān tī chōe-chōe lâng.","tghg":"到耶穌復活了後，𪜶入聖城，出現佇多多人。","bklhl":"到耶穌koh活了後，in入聖城，出現tī chōe-chōe人。"}},{"book":"太","chapter":27,"verse":54,"versions":{"unv":"百夫長和一同看守耶穌的人看見地震並所經歷的事，就極其害怕，說：「這真是　神的兒子了！」","bklcl":"Pé-chóng kap saⁿ-tâng kò͘-siú Iâ-so͘ ê, khòaⁿ-kìⁿ tōe-tāng, kap só͘ keng-kè ê sū, put-chí kiaⁿ, kóng, Chit-ê kó-jiân sī Siōng-tè ê Kiáⁿ.","tghg":"百總(pé-chóng)及相同顧守耶穌的看見地動及所經過的事，不止驚，講：「此個果然是上帝的子！」","bklhl":"百總kap相同顧守耶穌ê，看見地動，kap所經過ê事，不止驚，講，Chit ê果然是上帝ê Kiáⁿ。"}},{"book":"太","chapter":27,"verse":55,"versions":{"unv":"有好些婦女在那裡，遠遠地觀看；她們是從加利利跟隨耶穌來服事他的。","bklcl":"Ū chōe-chōe hū-jîn-lâng tī hia hn̄g-hn̄g teh khòaⁿ; in chiū-sī tùi Ka-lī-lī kun-tè Iâ-so͘ lâi ho̍k-sāi I ê;","tghg":"有多多婦仁人佇遐，遠遠啲看；𪜶就是對加利利跟隨耶穌來服事伊的。","bklhl":"有chōe-chōe婦人人tī hia遠遠teh看；in就是tùi加利利跟tè耶穌來服事伊ê；"}},{"book":"太","chapter":27,"verse":56,"versions":{"unv":"內中有抹大拉的馬利亞，又有雅各和約西的母親馬利亞，並有西庇太兩個兒子的母親。","bklcl":"chiông-tiong ū Boa̍t-tāi-lia̍p ê Má-lī-a, Ngá-kok Iok-se ê lāu-bú Má-lī-a, kap Se-pí-thài ê kiáⁿ ê lāu-bú.","tghg":"從中有抹大拉的馬利亞、雅各、約西的老母馬利亞，及西庇太的子的老母。","bklhl":"從中有抹大拉ê馬利亞，雅各約西ê老母馬利亞，kap西庇太ê Kiáⁿ ê老母。"}},{"book":"太","chapter":27,"verse":57,"versions":{"unv":"到了晚上，有一個財主，名叫約瑟，是亞利馬太來的，他也是耶穌的門徒。","bklcl":"Í-keng àm, ū A-lī-má-thài ê hó-gia̍h lâng lâi, miâ chòe Iok-sek, i iā sī Iâ-so͘ ê ha̍k-seng.","tghg":"已經暗，有亞利馬太的好額人來，名做約瑟，伊也是耶穌的學生。","bklhl":"已經暗，有A-lī-má-thài ê好額人來，名做約瑟，伊也是耶穌ê學生。"}},{"book":"太","chapter":27,"verse":58,"versions":{"unv":"這人去見彼拉多，求耶穌的身體；彼拉多就吩咐給他。","bklcl":"Hit lâng khì kìⁿ Pí-lia̍p-to, kiû Iâ-so͘ ê sin-si; Pí-lia̍p-to hoan-hù tio̍h hō͘ i.","tghg":"彼人去見彼拉多，求耶穌的身屍；彼拉多吩咐著互伊。","bklhl":"Hit人去見彼拉多，求耶穌ê身屍；彼拉多吩咐tio̍h hō͘伊。"}},{"book":"太","chapter":27,"verse":59,"versions":{"unv":"約瑟取了身體，用乾淨細麻布裹好，","bklcl":"Iok-sek siu hit ê sin-si, ēng chheng-khì ê iù-pò͘ pau i;","tghg":"約瑟收彼個身屍，用清氣的幼布包伊，","bklhl":"約瑟收hit ê身屍，用清氣ê幼布包伊；"}},{"book":"太","chapter":27,"verse":60,"versions":{"unv":"安放在自己的新墳墓裡，就是他鑿在磐石裡的。他又把大石頭滾到墓門口，就去了。","bklcl":"hē tī i ka-kī ê sin bōng, chiū-sī i tī chio̍h-pôaⁿ só͘ phah ê;  chiū kō tōa tè chio̍h tī bōng-mn̂g, chiah khì.","tghg":"下佇伊家己的新墓，就是伊佇石磐所拍的。就翱(kō)大塊石佇墓門，才去。","bklhl":"hē tī伊家己ê新墓，就是伊tī石磐所phah ê；就kō大塊石tī墓門，chiah去。"}},{"book":"太","chapter":27,"verse":61,"versions":{"unv":"有抹大拉的馬利亞和那個馬利亞在那裡，對著墳墓坐著。","bklcl":"Ū Boa̍t-tāi-lia̍p ê Má-lī-a kap pa̍t ê Má-lī-a tī hia, chē tī bōng ê tùi-bīn.","tghg":"有抹大拉的馬利亞及別個馬利亞佇遐，坐佇墓的對面。","bklhl":"有抹大拉ê馬利亞kap別個馬利亞tī hia，坐tī墓ê對面。"}},{"book":"太","chapter":27,"verse":62,"versions":{"unv":"次日，就是預備日的第二天，祭司長和法利賽人聚集來見彼拉多，說：","bklcl":"Keh ji̍t, chiū-sī pī-pān choeh āu ê chi̍t ji̍t, hiah-ê chè-si-thâu kap Hoat-lī-sài lâng chū-chi̍p kìⁿ Pí-lia̍p-to kóng,","tghg":"隔日，就是備辦節後的一日，許個祭司頭及法利賽人聚集見彼拉多，講：","bklhl":"隔日，就是備辦節後ê一日，hiah-ê祭司頭kap法利賽人聚集見彼拉多講，"}},{"book":"太","chapter":27,"verse":63,"versions":{"unv":"「大人，我們記得那誘惑人的還活著的時候曾說：『三日後我要復活。』","bklcl":"Tāi-jîn ah, goán kì-tit hit ê bê-he̍k lâng ê, oa̍h-teh ê sî bat kóng, Saⁿ ji̍t āu góa beh koh-oa̍h.","tghg":"「大人啊，阮記得彼個迷惑人的，活啲的時曾講：『三日後我欲復活。』","bklhl":"大人ah，阮記得hit ê迷惑人ê，活teh ê時bat講，三日後我beh koh活。"}},{"book":"太","chapter":27,"verse":64,"versions":{"unv":"因此，請吩咐人將墳墓把守妥當，直到第三日，恐怕他的門徒來，把他偷了去，就告訴百姓說：『他從死裡復活了。』這樣，那後來的迷惑比先前的更利害了！」","bklcl":"Só͘-í chhiáⁿ lí bēng-lēng kò͘-siú hit ê bōng, kàu tē saⁿ ji̍t; kiaⁿ-liáu I ê ha̍k-seng lâi thau I khì, ia̍h kā peh-sìⁿ kóng, I tùi sí-lâng tiong koh-oa̍h; án-ni, chiū āu-lâi ê chha-biū, pí tāi-seng khah lī-hāi.","tghg":"所以請你命令顧守彼個墓，到第三日，驚了伊的學生來偷伊去，亦給百姓講：『伊對死人中復活。』按呢，就後來的差謬(chha-biū)比代先卡利害(lī-hāi)！」","bklhl":"所以請你命令顧守hit ê墓，到第三日；驚了伊ê學生來偷伊去，亦kā百姓講，伊tùi死人中koh活；án-ni，就後來ê差謬，比事先khah厲害。"}},{"book":"太","chapter":27,"verse":65,"versions":{"unv":"彼拉多說：「你們有看守的兵，去吧！盡你們所能的把守妥當。」","bklcl":"Pí-lia̍p-to kā in kóng, Lín niá peng khì, chiàu lín só͘ chai-iáⁿ ê khì kò͘-siú.","tghg":"彼拉多給𪜶講：「恁領兵去，照恁所知影的去顧守。」","bklhl":"彼拉多kā in講，Lín領兵去，照lín所知影ê去顧守。"}},{"book":"太","chapter":27,"verse":66,"versions":{"unv":"他們就帶著看守的兵同去，封了石頭，將墳墓把守妥當。","bklcl":"In chiū khì, hong chio̍h kap siat peng, lâi kò͘-siú hit ê bōng.","tghg":"𪜶就去，封石及設兵，來顧守彼個墓。","bklhl":"In就去，封石kap設兵，來顧守hit ê墓。"}}]