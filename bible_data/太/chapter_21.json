[{"book":"太","chapter":21,"verse":1,"versions":{"unv":"耶穌和門徒將近耶路撒冷，到了伯法其，在橄欖山那裡。","bklcl":"In kiâⁿ kūn Iâ-lō͘-sat-léng, kàu Pek-hoat-kî kap Kaⁿ-ná soaⁿ ê sî, Iâ-so͘ chhe nn̄g ê ha̍k-seng, kā in kóng,","tghg":"𪜶行近耶路撒冷，到伯法其及橄欖山的時。","bklhl":"In行近耶路撒冷，到Pek-hoat-kî kap橄欖山ê時，耶穌差兩個學生，kā in講，"}},{"book":"太","chapter":21,"verse":2,"versions":{"unv":"耶穌就打發兩個門徒，對他們說：「你們往對面村子裡去，必看見一匹驢拴在那裡，還有驢駒同在一處；你們解開，牽到我這裡來。","bklcl":"Lín khì tùi-bīn ê hiuⁿ-siā, liâm-piⁿ ōe tú-tio̍h chi̍t chiah lû pa̍k-teh, ū lû-á kap i tī-teh; tháu-khui, khan i lâi góa chia.","tghg":"耶穌差二個學生，給𪜶講：「恁去對面的鄉社，連鞭會抵著(tú-tio̍h)一隻驢縛啲，有驢仔及伊佇啲；解開，牽伊來我遮。","bklhl":"Lín去對面ê鄉社，liâm-piⁿ會tú-tio̍h一隻驢縛teh，有驢á kap伊tī-teh；tháu開，牽伊來我chia。"}},{"book":"太","chapter":21,"verse":3,"versions":{"unv":"若有人對你們說甚麼，你們就說：『主要用牠。』那人必立時讓你們牽來。","bklcl":"Nā ū lâng kā lín kóng sím-mi̍h, chiū tio̍h kóng, Chú khiàm-ēng i, i liâm-piⁿ beh sàng i lâi.","tghg":"若有人給恁講甚麼，就著講：『主欠用伊。』伊連鞭欲送伊來。","bklhl":"若有人kā lín講甚麼，就tio̍h講，主欠用伊，伊liâm-piⁿ beh送伊來。"}},{"book":"太","chapter":21,"verse":4,"versions":{"unv":"這事成就是要應驗先知的話，說：","bklcl":"Chit ê sū chiâⁿ, sī beh èng-giām chá thok sian-ti só͘ kóng ê, kóng,","tghg":"此個事成是欲應驗早託先知所講的，講：","bklhl":"Chit ê事成，是beh應驗早託先知所講ê，講，"}},{"book":"太","chapter":21,"verse":5,"versions":{"unv":"要對錫安的居民（原文是女子）說：看哪，你的王來到你這裡，是溫柔的，又騎著驢，就是騎著驢駒子。」","bklcl":"Tio̍h kā Sûn ê cha-bó͘-kiáⁿ kóng,\tLí ê ông lâi chiū-kūn lí,\tUn-jiû koh khiâ lû,\tKap lû só͘ siⁿ ê lû-á.","tghg":"著給郇(Sûn)的查某子講：你的王來就近你，溫柔，閣騎驢，及驢所生的驢仔。」","bklhl":"Tio̍h kā郇(Sûn)ê cha-bó͘-kiáⁿ講，\t你ê王來就近你，\t溫柔koh騎驢，\tKap驢所生ê驢á。"}},{"book":"太","chapter":21,"verse":6,"versions":{"unv":"門徒就照耶穌所吩咐的去行，","bklcl":"Ha̍k-seng khì, chiàu Iâ-so͘ só͘ hoan-hù in ê khì kiâⁿ.","tghg":"學生去照耶穌所吩咐𪜶的去行，","bklhl":"學生去，照耶穌所吩咐in ê去行。"}},{"book":"太","chapter":21,"verse":7,"versions":{"unv":"牽了驢和驢駒來，把自己的衣服搭在上面，耶穌就騎上。","bklcl":"Khan lû kap lû-á lâi, chiong ka-kī ê saⁿ chhu tī in téng-bīn,  Iâ-so͘ chiū chiūⁿ-khì khiâ.","tghg":"牽驢及驢仔來，將家己的衫舒(chhu)佇𪜶頂面，耶穌就上去騎。","bklhl":"牽驢kap驢á來，將家己ê衫chhu tī in頂面，耶穌就上去騎。"}},{"book":"太","chapter":21,"verse":8,"versions":{"unv":"眾人多半把衣服鋪在路上；還有人砍下樹枝來鋪在路上。","bklcl":"Chèng lâng tiong khah chōe chiong ka-kī ê saⁿ pho͘ tī lō͘-ni̍h; ū-ê chhò chhiū-ki pho͘ tī lō͘-ni̍h.","tghg":"眾人中卡多將家己的衫舖佇路裡，有的剉(chhò)樹枝舖佇路裡。","bklhl":"眾人中khah chōe將家己ê衫鋪tī路裡；有ê chhò樹枝鋪tī路裡。"}},{"book":"太","chapter":21,"verse":9,"versions":{"unv":"前行後隨的眾人喊著說：和散那（原有求救的意思，在此是稱頌的話）歸於大衛的子孫！奉主名來的是應當稱頌的！高高在上和散那！","bklcl":"Chêng kiâⁿ āu tè ê chèng lâng hoah kóng, Tāi-pi̍t ê hō͘-è, Hô-sàn-ná, tī Chú ê miâ lâi ê tit-tio̍h o-ló, tī chì-koâiⁿ ê, Hô-sàn-ná.","tghg":"前行後隨的眾人喝(hoah)講：大衛的後裔和散那！佇主的名來的得著謳咾！佇至高的和散那！","bklhl":"前行後tè ê眾人hoah講，大衛ê後裔，和散那，tī主ê名來ê得tio̍h o-ló，tī至koân ê，和散那。"}},{"book":"太","chapter":21,"verse":10,"versions":{"unv":"耶穌既進了耶路撒冷，合城都驚動了，說：「這是誰？」","bklcl":"I ji̍p Iâ-lō͘-sat-léng, thong siâⁿ iô-choah, kóng, Chit-ê chī-chūi?","tghg":"伊入耶路撒冷，通城搖泏(iô-choah)，講：「此個是誰？」","bklhl":"伊入耶路撒冷，thong城搖choah，講，Chit ê 是誰？"}},{"book":"太","chapter":21,"verse":11,"versions":{"unv":"眾人說：「這是加利利拿撒勒的先知耶穌。」","bklcl":"Chèng lâng kóng, Chit-ê sī sian-ti Iâ-so͘, tùi Ka-lī-lī ê Ná-sat-le̍k lâi ê.","tghg":"眾人講：「此個是先知耶穌，對加利利的拿撒勒來的。」","bklhl":"眾人講，chit ê是先知耶穌，tùi加利利ê拿撒勒來ê。"}},{"book":"太","chapter":21,"verse":12,"versions":{"unv":"耶穌進了　神的殿，趕出殿裡一切做買賣的人，推倒兌換銀錢之人的桌子，和賣鴿子之人的凳子，","bklcl":"Iâ-so͘ ji̍p Siōng-tè ê tiān, kóaⁿ-chhut tiān-lāi it-chhè bóe-bōe ê lâng, chhia-tó ōaⁿ chîⁿ ê lâng ê toh, kap bōe chíⁿ-á ê lâng ê í.","tghg":"耶穌入上帝的殿，趕出殿內一切買賣的人，捙倒(chhia-tó)換錢的人的桌，及賣鴿仔(chíⁿ-á)的人的椅，","bklhl":"耶穌入上帝ê殿，趕出殿內一切買賣ê人，chhia倒換錢ê人ê桌，kap賣鴿á ê人ê椅。"}},{"book":"太","chapter":21,"verse":13,"versions":{"unv":"對他們說：「經上記著說：我的殿必稱為禱告的殿，你們倒使它成為賊窩了。」","bklcl":"Kā in kóng, Ū kì-chài kóng, Góa ê chhù beh chheng chòe kî-tó ê chhù, nā-sī lín chiah-ê hō͘ i chòe chha̍t-siū.","tghg":"給𪜶講：「有記載講：我的厝欲稱做祈禱的厝，若是恁諸個互伊做賊巢(siū)。」","bklhl":"kā in講，有記載講，我ê厝beh稱做祈禱ê厝，但是lín chiah ê hō͘伊做賊巢(siū)。"}},{"book":"太","chapter":21,"verse":14,"versions":{"unv":"在殿裡有瞎子、瘸子到耶穌跟前，他就治好了他們。","bklcl":"Chhiⁿ-mî ê, pái-kha ê, tī tiān-ni̍h chiū-kūn Iâ-so͘, I chiū i-hó in.","tghg":"睛瞑的、跛腳的佇殿裡就近耶穌，伊就醫好𪜶。","bklhl":"Chhiⁿ-mî ê，跛腳ê，tī殿裡就近耶穌，伊就醫好in。"}},{"book":"太","chapter":21,"verse":15,"versions":{"unv":"祭司長和文士看見耶穌所行的奇事，又見小孩子在殿裡喊著說：「和散那歸於大衛的子孫！」就甚惱怒，","bklcl":"To̍k-to̍k chiah-ê chè-si-thâu kap keng-ha̍k-sū khòaⁿ-kìⁿ I só͘ kiâⁿ ê kî-sū, koh khòaⁿ-kìⁿ gín-ná tī tiān-ni̍h hoah kóng, Tāi-pi̍t ê hō͘-è, Hô-sàn-ná, chiū siū-khì; kā I kóng, In teh kóng ê, lí thiaⁿ-kìⁿ bô?","tghg":"獨獨諸個祭司頭及經學士看見伊所行的奇事，閣看見囝仔佇殿裡喝講：「大衛的後裔和散那！」就受氣，給伊講：「𪜶啲講的，你聽見無？」","bklhl":"獨獨chiah ê祭司頭kap經學士看見伊所行ê奇事，koh看見gín-ná tī殿裡hoah講，大衛ê後裔，和散那，就受氣；kā伊講，In teh講ê，你聽見無？"}},{"book":"太","chapter":21,"verse":16,"versions":{"unv":"對他說：「這些人所說的，你聽見了嗎？」耶穌說：「是的。經上說『你從嬰孩和吃奶的口中完全了讚美』的話，你們沒有念過嗎？」","bklcl":"Iâ-so͘ kā in kóng, Ū;  lín kiám m̄ bat tha̍k-tio̍h hit kù, kóng, Tùi gín-ná kap chia̍h lin ê ê chhùi, lí hō͘ o-ló ê ōe chiâu-pī mah?","tghg":"耶穌給𪜶講：「有。恁豈呣曾讀著彼句，講『對囝仔及食奶者的嘴，你互謳咾的話齊備(chiâu-pī)』嗎？」","bklhl":"耶穌kā in講，有；lín kiám m̄-bat讀tio̍h hit句，講，Tùi gín-ná kap食奶ê ê嘴，你hō͘ o-ló ê話齊備mah？"}},{"book":"太","chapter":21,"verse":17,"versions":{"unv":"於是離開他們，出城到伯大尼去，在那裡住宿。","bklcl":"Chiū lī-khui in, chhut siâⁿ kàu Pek-tāi-nî; tī hia hioh mî.","tghg":"就離開𪜶，出城到伯大尼，佇遐歇暝。","bklhl":"就離開in，出城到伯大尼；tī hia歇暝。"}},{"book":"太","chapter":21,"verse":18,"versions":{"unv":"早晨回城的時候，他餓了，","bklcl":"Keh chá-khí, tò-lâi siâⁿ-ni̍h ê sî, Iâ-so͘ iau;","tghg":"隔早起，倒來城裡的時，耶穌枵，","bklhl":"隔早起，tò來城裡ê時，耶穌iau；"}},{"book":"太","chapter":21,"verse":19,"versions":{"unv":"看見路旁有一棵無花果樹，就走到跟前，在樹上找不著甚麼，不過有葉子，就對樹說：「從今以後，你永不結果子。」那無花果樹就立刻枯乾了。","bklcl":"khòaⁿ-kìⁿ lō͘-piⁿ chi̍t châng bû-hoa-kó chhiū, chiū óa-kūn khì, bán lóng bô, chí-ū hio̍h nā-tiāⁿ; chiū kā chhiū kóng, Taⁿ liáu-āu, lí éng-éng bô koh kiat ké-chí; hit châng bû-hoa-kó chhiū liâm-piⁿ ko͘-tâ.","tghg":"看見路邊一欉無花果樹，就倚近去，挽(bán)攏無，只有葉若定，就給樹講：「今了後，你永永無閣結果子。」彼欉無花果樹連鞭枯焦。","bklhl":"看見路邊一叢無花果樹，就óa近去，挽lóng無，只有葉nā-tiāⁿ；就kā樹講，Taⁿ了後，你永永無koh結果子；hit叢無花果樹liâm-piⁿ枯焦。"}},{"book":"太","chapter":21,"verse":20,"versions":{"unv":"門徒看見了，便希奇說：「無花果樹怎麼立刻枯乾了呢？」","bklcl":"Ha̍k-seng khòaⁿ-liáu chiū kî-koài, kóng, Bû-hoa-kó chhiū cháiⁿ-iūⁿ liâm-piⁿ ko͘-tâ?","tghg":"學生看了，就奇怪講：「無花果樹怎樣連鞭枯焦？」","bklhl":"學生看了就奇怪，講，無花果樹怎樣liâm-piⁿ枯焦？"}},{"book":"太","chapter":21,"verse":21,"versions":{"unv":"耶穌回答說：「我實在告訴你們，你們若有信心，不疑惑，不但能行無花果樹上所行的事，就是對這座山說：『你挪開此地，投在海裡！』也必成就。","bklcl":"Iâ-so͘ ìn kóng, Góa si̍t-chāi kā lín kóng, Lín nā ū sìn bô giâu-gî, m̄ nā chit hō kiâⁿ tī bû-hoa-kó chhiū ê sū lín ōe kiâⁿ;  chiū nā tùi chit ê soaⁿ kóng, Tio̍h sóa-khì hiat-lo̍h hái, ia̍h beh chiâⁿ.","tghg":"耶穌應講：「我實在給恁講，恁若有信無僥疑，呣若此號行佇無花果樹的事恁會行，就若對此個山講：『著徙去㧒落海！』亦欲成。","bklhl":"耶穌應講，我實在kā lín講，Lín若有信無僥疑，m̄-nā chit號行tī無花果樹ê事lín會行；就若tùi chit ê山講，Tio̍h徙去hiat落海，亦beh成。"}},{"book":"太","chapter":21,"verse":22,"versions":{"unv":"你們禱告，無論求甚麼，只要信，就必得著。」","bklcl":"Koh kî-tó ê sî, kìⁿ-nā lín só͘ kiû ê, sìn chiū tit-tio̍h.","tghg":"閣祈禱的時，見若恁所求的，信就得著。」","bklhl":"Koh祈禱ê時，見若lín所求ê，信就得tio̍h。"}},{"book":"太","chapter":21,"verse":23,"versions":{"unv":"耶穌進了殿，正教訓人的時候，祭司長和民間的長老來問他說：「你仗著甚麼權柄做這些事？給你這權柄的是誰呢？」","bklcl":"Iâ-so͘ ji̍p tiān, kà-sī lâng ê sî, chiah-ê chè-si-thâu, kap peh-sìⁿ ê tiúⁿ-ló, chiū-kūn I kóng, Lí ēng sím-mi̍h koân kiâⁿ chiah-ê sū?  koh chī-chūi hō͘ lí chit ê koân?","tghg":"耶穌入殿，教示人的時，諸個祭司頭及百姓的長老就近伊講：「你用甚麼權行諸個事？閣是誰互你此個權？」","bklhl":"耶穌入殿，教示人ê時，chiah ê祭司頭，kap百姓 ê長老，就近伊講，你用甚麼權行chiah ê事？koh 是誰 hō͘你chit ê權？"}},{"book":"太","chapter":21,"verse":24,"versions":{"unv":"耶穌回答說：「我也要問你們一句話，你們若告訴我，我就告訴你們我仗著甚麼權柄做這些事。","bklcl":"Iâ-so͘ ìn kóng, Góa ia̍h ū chi̍t kù ōe beh mn̄g lín, lín nā kā góa kóng, góa chiah beh kā lín kóng góa ēng sím-mi̍h koân kiâⁿ chiah-ê sū.","tghg":"耶穌應講：「我亦有一句話欲問恁，恁若給我講，我才欲給恁講我用甚麼權行諸個事。","bklhl":"耶穌應講，我亦有一句話beh問lín，lín若kā我講，我chiah beh kā lín講我用甚麼權行chiah ê事。"}},{"book":"太","chapter":21,"verse":25,"versions":{"unv":"約翰的洗禮是從哪裡來的？是從天上來的？是從人間來的呢？」他們彼此商議說：「我們若說『從天上來』，他必對我們說：『這樣，你們為甚麼不信他呢？』","bklcl":"Iok-hān ê sóe-lé sī tùi tá-lo̍h lâi? sī tùi thiⁿ, á-sī tùi lâng?  In su-khia gī-lūn kóng, Nā kóng, Tùi thiⁿ, I beh kā lán kóng, Án-ni lín siáⁿ-sū m̄ sìn i?","tghg":"約翰的洗禮是對叨落來？是對天？抑是對人？」𪜶私奇(su-khia)議論講：「若講『對天』，伊欲給咱講：『按呢，恁啥事呣信伊？』","bklhl":"約翰ê洗禮是tùi tá-lo̍h來？是tùi天，á是tùi人？In su-khia議論講，若講，Tùi天，伊beh kā咱講，Án-ni lín啥事m̄信伊？"}},{"book":"太","chapter":21,"verse":26,"versions":{"unv":"若說『從人間來』，我們又怕百姓，因為他們都以約翰為先知。」","bklcl":"Nā kóng, Tùi lâng, lán iū kiaⁿ peh-sìⁿ; in lóng lia̍h Iok-hān chòe sian-ti.","tghg":"若講『對人』，咱又驚百姓，𪜶攏掠約翰做先知。」","bklhl":"若講，對人，咱又驚百姓 ；in lóng掠約翰做先知。"}},{"book":"太","chapter":21,"verse":27,"versions":{"unv":"於是回答耶穌說：「我們不知道。」耶穌說：「我也不告訴你們我仗著甚麼權柄做這些事。」","bklcl":"Chiū ìn Iâ-so͘ kóng, Goán m̄ chai.  I chiū kā in kóng, Góa ia̍h bô beh kā lín kóng góa sī ēng sím-mi̍h koân kiâⁿ chiah-ê sū.  Chóng-sī lín phah-sǹg cháiⁿ-iūⁿ?","tghg":"就應耶穌講：「阮呣知。」伊就給𪜶講：「我亦無欲給恁講我是用甚麼權行諸個事，總是恁拍算怎樣？」","bklhl":"就應耶穌講，阮m̄知。伊就kā in講，我亦無beh kā lín講我是用甚麼權行chiah ê事。總是lín phah算怎樣？"}},{"book":"太","chapter":21,"verse":28,"versions":{"unv":"又說：「一個人有兩個兒子。他來對大兒子說：『我兒，你今天到葡萄園裡去做工。』","bklcl":"Lâng ū nn̄g ê kiáⁿ, chiū-kūn hit ê thâu-chi̍t-ê kóng, Kiáⁿ ah, kin-á-ji̍t khì phû-tô-hn̂g chòe kang.","tghg":"「人有二個子。就近彼個頭一個講：『子啊，今仔日去葡萄園做工。』","bklhl":"人有兩個kiáⁿ，就近hit ê頭一个講，Kiáⁿ ah，今á日去葡萄園做工。"}},{"book":"太","chapter":21,"verse":29,"versions":{"unv":"他回答說：『我不去』，以後自己懊悔，就去了。","bklcl":"Ìn kóng, Góa m̄; āu-lâi hoán-hóe chiū khì.","tghg":"應講：『我呣』，後來反悔，就去。","bklhl":"應講，我m̄；後來反悔就去。"}},{"book":"太","chapter":21,"verse":30,"versions":{"unv":"又來對小兒子也是這樣說。他回答說：『父啊，我去』，他卻不去。","bklcl":"Koh chiū-kūn tē-jī-ê, ia̍h án-ni kóng.  Ìn kóng, Chú ah, góa beh; chiū kèng-jiân bô khì.","tghg":"閣就近第二個亦按呢講。應講：『主啊，我欲』，就竟然無去。","bklhl":"Koh就近第二個，亦án-ni講。應講，主ah，我beh；就竟然無去。"}},{"book":"太","chapter":21,"verse":31,"versions":{"unv":"你們想，這兩個兒子是哪一個遵行父命呢？」他們說：「大兒子。」耶穌說：「我實在告訴你們，稅吏和娼妓倒比你們先進　神的國。","bklcl":"Chí nn̄g ê tá-lo̍h chi̍t ê kiâⁿ lāu-pē ê ì-sù ah?  In kóng, Thâu-chi̍t-ê.  Iâ-so͘ kā in kóng, Góa si̍t-chāi kā lín kóng chiah-ê thiu-hiòng ê kap chhiong-ki tāi-seng lín ji̍p Siōng-tè ê kok.","tghg":"此二個叨落一個行老父的意思啊？」𪜶講：「頭一個。」耶穌給𪜶講：「我實在給恁講，諸個抽餉的及娼妓代先恁入上帝的國。","bklhl":"此(Chí)兩個tá-lo̍h一个行老父ê意思ah？In講，頭一个。耶穌kā in講，我實在kā lín講，chiah ê抽餉ê kap娼妓事先lín入上帝ê國。"}},{"book":"太","chapter":21,"verse":32,"versions":{"unv":"因為約翰遵著義路到你們這裡來，你們卻不信他；稅吏和娼妓倒信他。你們看見了，後來還是不懊悔去信他。」","bklcl":"In-ūi Iok-hān tī gī ê lō͘ chiū-kūn lín, lín bô sìn i; thiu-hiòng ê kap chhiong-ki chiū sìn i; koh lín khòaⁿ-liáu, ia̍h bô hoán-hóe khì sìn i.","tghg":"因為約翰佇義的路就近恁，恁無信伊；抽餉的及娼妓就信伊，閣恁看了亦無反悔去信伊。」","bklhl":"因為約翰tī義ê路就近lín，lín無信伊；抽餉ê kap娼妓就信伊；koh lín看了，亦無反悔去信伊。"}},{"book":"太","chapter":21,"verse":33,"versions":{"unv":"「你們再聽一個比喻：有個家主栽了一個葡萄園，周圍圈上籬笆，裡面挖了一個壓酒池，蓋了一座樓，租給園戶，就往外國去了。","bklcl":"Koh thiaⁿ chi̍t ê phì-jū: Ū chi̍t ê ke-chú, chai chi̍t hn̂g phû-tô, ēng lî-pa ûi i, lāi-bīn khui chiú-khut, khí chi̍t ê chiú-kiⁿ lâu, cho͘ hō͘ tiān-hō͘, chiū khì pa̍t só͘-chāi.","tghg":"「閣聽一個譬喻：有一個家主栽一園葡萄，用籬笆圍伊，內面開酒窟，起一個守更樓租互佃戶(tiān-hō͘)，就去別所在。","bklhl":"Koh聽一个譬喻：有一个家主，知一園葡萄，用籬笆圍伊，內面開酒窟，起一个守更樓，租hō͘佃戶，就去別所在。"}},{"book":"太","chapter":21,"verse":34,"versions":{"unv":"收果子的時候近了，就打發僕人到園戶那裡去收果子。","bklcl":"Siu ké-chí ê sî beh kàu, chiū chhe i ê lô͘-po̍k chiū-kūn tiān-hō͘, siu i ê ké-chí.","tghg":"收果子時欲到，就差伊的奴僕就近佃戶(tiān-hō͘)收伊的果子。","bklhl":"收果子ê時beh到，就差伊ê奴僕就近佃戶，收伊ê果子。"}},{"book":"太","chapter":21,"verse":35,"versions":{"unv":"園戶拿住僕人，打了一個，殺了一個，用石頭打死一個。","bklcl":"Tiān-hō͘ lia̍h i ê lô͘-po̍k, chi̍t-ê phah, chi̍t-ê thâi, chi̍t-ê ēng chio̍h-thâu tìm.","tghg":"佃戶掠伊的奴僕，一個拍，一個刣，一個用石頭擲。","bklhl":"佃戶掠伊ê奴僕，一个phah，一个刣，一个用石頭tìm。"}},{"book":"太","chapter":21,"verse":36,"versions":{"unv":"主人又打發別的僕人去，比先前更多；園戶還是照樣待他們。","bklcl":"Koh chhe pa̍t ê lô͘-po̍k, pí chêng khah chōe; in iû-goân án-ni khoán-thāi in.","tghg":"閣差別個奴僕，比前卡多；𪜶猶原按呢款待𪜶。","bklhl":"Koh差別個奴僕，比前khah chōe；in猶原án-ni款待in。"}},{"book":"太","chapter":21,"verse":37,"versions":{"unv":"後來打發他的兒子到他們那裡去，意思說：『他們必尊敬我的兒子。』","bklcl":"Āu-lâi chhe i ê kiáⁿ chiū-kūn in, siūⁿ kóng, In beh chun-kèng góa ê kiáⁿ.","tghg":"後來差伊的子就近𪜶，想講：『𪜶欲尊敬我的子。』","bklhl":"後來差伊ê Kiáⁿ就近in，想講，In beh尊敬我ê Kiáⁿ。"}},{"book":"太","chapter":21,"verse":38,"versions":{"unv":"不料，園戶看見他兒子，就彼此說：『這是承受產業的。來吧，我們殺他，佔他的產業！』","bklcl":"Nā-sī tiān-hō͘ khòaⁿ-kìⁿ hit ê kiáⁿ, chiū saⁿ-kap kóng, Chit-ê sī i ê hō͘-sû; lâi, kā i thâi-sí, thang tit i ê gia̍p.","tghg":"若是佃戶看見彼個子，就相及講：『此個是伊的後嗣。來，給伊刣死，通得伊的業。』","bklhl":"但是佃戶看見hit ê Kiáⁿ，就saⁿ-kap講，chit ê是伊ê後嗣；來，kā伊刣死，thang得伊ê業。"}},{"book":"太","chapter":21,"verse":39,"versions":{"unv":"他們就拿住他，推出葡萄園外，殺了。","bklcl":"Chiū lia̍h i, chhia i chhut hn̂g-gōa, hāi-sí i.","tghg":"就掠伊，捙(chhia)伊出園外，害死伊。","bklhl":"就掠伊，chhia伊出園外，害死伊。"}},{"book":"太","chapter":21,"verse":40,"versions":{"unv":"園主來的時候要怎樣處治這些園戶呢？」","bklcl":"Taⁿ hn̂g-chú nā kàu, beh cháiⁿ-iūⁿ lâi pān chiah-ê tiān-hō͘?","tghg":"今園主若到欲怎樣來辦諸個佃戶？」","bklhl":"Taⁿ園主若到，beh怎樣來辦chiah ê佃戶？"}},{"book":"太","chapter":21,"verse":41,"versions":{"unv":"他們說：「要下毒手除滅那些惡人，將葡萄園另租給那按著時候交果子的園戶。」","bklcl":"In kā I kóng, I beh ēng ok-pò lâi bia̍t chiah-ê ok-lâng; chiong phû-tô-hn̂g cho͘ pa̍t ê tiān-hō͘, chiū-sī chiàu-sî la̍p ké-chí ê.","tghg":"𪜶給伊講：「伊欲用惡報來滅諸個惡人，將葡萄園租別個佃戶，就是照時納果子的。」","bklhl":"In kā伊講，伊beh用惡報來滅chiah ê惡人；將葡萄園租別個佃戶，就是照時納果子ê。"}},{"book":"太","chapter":21,"verse":42,"versions":{"unv":"耶穌說：「經上寫著：匠人所棄的石頭已作了房角的頭塊石頭。這是主所做的，在我們眼中看為希奇。這經你們沒有念過嗎？","bklcl":"Iâ-so͘ tùi in kóng, Keng-ni̍h só͘ kì-chài, Sai-hū só͘ khì-sak ê chio̍h, Chiâⁿ-chòe chhù-kak-thâu ê chio̍h; Che sī Chú só͘ chiâⁿ ê, Lán ê ba̍k-chiu khòaⁿ chòe kî-koài, lín kiám bē tha̍k mah?","tghg":"耶穌對𪜶講：「經裡所記載：師傅所棄拺的石成做厝角頭的石。這是主所成的，咱的目睭看做奇怪。恁豈未讀嗎？","bklhl":"耶穌對in講，經裡所記載，\t師傅所棄sak ê石，\t成做厝角頭ê石；\t這是主所成ê，\t咱ê目睭看做奇怪，lín kiám bē讀mah？"}},{"book":"太","chapter":21,"verse":43,"versions":{"unv":"所以我告訴你們，　神的國必從你們奪去，賜給那能結果子的百姓。","bklcl":"Só͘-í góa kā lín kóng, Siōng-tè ê kok beh tùi lín chhiúⁿ-khì, lâi siúⁿ-sù kiat i ê ké-chí ê peh-sìⁿ.","tghg":"所以我給恁講，上帝的國欲對恁搶去，來賞賜結伊的果子的百姓。","bklhl":"所以我kā lín講，上帝ê國beh tùi lín搶去，來賞賜結伊ê果子ê百姓"}},{"book":"太","chapter":21,"verse":44,"versions":{"unv":"誰掉在這石頭上，必要跌碎；這石頭掉在誰的身上，就要把誰砸得稀爛。」","bklcl":"Koh poa̍h-tó tī chit tè chio̍h téng ê teh-beh phòa kô͘-kô͘; hō͘ chit tè chio̍h teh tī i téng-bīn ê beh iù boa̍h-boa̍h.","tghg":"閣跋倒佇此塊石頂的，啲欲破糊糊；互此塊石壓(teh)佇伊頂面的，欲幼末末(iù-boa̍h-boa̍h)。」","bklhl":"Koh跋倒(poa̍h-tó)tī chit塊石頂ê teh-beh破kô͘-kô͘；hō͘ chit塊石teh tī伊頂面ê beh幼boa̍h-boa̍h。"}},{"book":"太","chapter":21,"verse":45,"versions":{"unv":"祭司長和法利賽人聽見他的比喻，就看出他是指著他們說的。","bklcl":"Chiah-ê chè-si-thâu kap Hoat-lī-sài lâng thiaⁿ-kìⁿ I ê phì-jū, chai I só͘ kóng ê sī chí in.","tghg":"諸個祭司頭及法利賽人聽見伊的譬喻，知伊所講的是指𪜶。","bklhl":"Chiah-ê祭司頭kap法利賽人聽見伊ê譬喻，知伊所講ê是指in。"}},{"book":"太","chapter":21,"verse":46,"versions":{"unv":"他們想要捉拿他，只是怕眾人，因為眾人以他為先知。","bklcl":"Chiū ài beh lia̍h I, nā-sī kiaⁿ chèng lâng; in-ūi chèng lâng lia̍h I chòe sian-ti.","tghg":"就愛欲掠伊，若是驚眾人，因為眾人掠伊做先知。","bklhl":"就ài beh掠伊，但是驚眾人；因為眾人掠伊做先知。"}}]