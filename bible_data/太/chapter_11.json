[{"book":"太","chapter":11,"verse":1,"versions":{"unv":"耶穌吩咐完了十二個門徒，就離開那裡，往各城去傳道、教訓人。","bklcl":"Iâ-so͘ hoan-hù I cha̍p-jī ê ha̍k-seng bêng-pe̍k, chiū lī-khui hia, beh tī in hiah-ê siâⁿ kà-sī lâng kap thoân-tō.","tghg":"耶穌吩咐伊十二個學生明白，就離開遐，欲佇𪜶許個城教示人及傳道。","bklhl":"耶穌吩咐伊十二個學生明白，就離開hia，beh tī in hiah-ê城教示人kap傳道。"}},{"book":"太","chapter":11,"verse":2,"versions":{"unv":"約翰在監裡聽見基督所做的事，就打發兩個門徒去，","bklcl":"Iok-hān tī kaⁿ-ni̍h thiaⁿ-kìⁿ Ki-tok só͘ kiâⁿ ê sū; chiū chhe ha̍k-seng mn̄g I kóng,","tghg":"約翰佇監裡聽見基督所行的事，就差學生問伊講：","bklhl":"約翰tī監裡聽見基督所行ê事；就差學生問伊講，"}},{"book":"太","chapter":11,"verse":3,"versions":{"unv":"問他說：「那將要來的是你嗎？還是我們等候別人呢？」","bklcl":"Só͘ beh lâi ê, sī lí mah? á-sī goán tio̍h ǹg-bāng pa̍t lâng ah?","tghg":"「所欲來的是你嗎？抑是阮著向望別人啊？」","bklhl":"所beh來ê，是你mah？á是阮tio̍h ǹg望別人ah？"}},{"book":"太","chapter":11,"verse":4,"versions":{"unv":"耶穌回答說：「你們去，把所聽見、所看見的事告訴約翰。","bklcl":"Iâ-so͘ ìn kóng, Lín tio̍h khì, chiong lín só͘ thiaⁿ-kìⁿ só͘ khòaⁿ-kìⁿ ê, kā Iok-hān kóng;","tghg":"耶穌應講：「恁著去，將恁所聽見所看見的、給約翰講。","bklhl":"耶穌應講，Lín tio̍h去，將lín所聽見所看見ê，kā約翰講；"}},{"book":"太","chapter":11,"verse":5,"versions":{"unv":"就是瞎子看見，瘸子行走，長大痲瘋的潔淨，聾子聽見，死人復活，窮人有福音傳給他們。","bklcl":"chiū-sī chhiⁿ-mî ê khòaⁿ-kìⁿ, pái-kha ê kiâⁿ, thái-ko ê chheng-khì, chhàu-hī-lâng ê thiaⁿ-kìⁿ, sí ê lâng koh-oa̍h, sòng-hiong lâng tit-tio̍h thiaⁿ hok-im.","tghg":"就是睛瞑者看見，跛腳者行，癩[哥](ko)者清氣，臭耳聾(chhàu-hī-lâng)者聽見，死的人復活，喪鄉人得著聽福音。","bklhl":"就是chhiⁿ-mî ê看見，跛腳ê行，thái-ko ê清氣，chhàu-hī人ê聽見，死ê人koh活，sòng-hiong人得tio̍h聽福音。"}},{"book":"太","chapter":11,"verse":6,"versions":{"unv":"凡不因我跌倒的就有福了！」","bklcl":"Kìⁿ-nā bô tī góa lâi tio̍h-tak ê, ū hok-khì.","tghg":"見若無佇我來著觸(tak)的有福氣！」","bklhl":"見若無tī我來tio̍h-tak ê，有福氣。"}},{"book":"太","chapter":11,"verse":7,"versions":{"unv":"他們走的時候，耶穌就對眾人講論約翰說：「你們從前出到曠野是要看甚麼呢？要看風吹動的蘆葦嗎？","bklcl":"In khì ê sî, Iâ-so͘ chiah thê-khí Iok-hān, kā chèng lâng kóng, Lín chêng chhut-khì khòng-iá, beh khòaⁿ sím-mi̍h?  Sī lô͘-tek hō͘ hong chhe tín-tāng mah?","tghg":"𪜶去的時，耶穌才提起約翰給眾人講：「恁前出去曠野欲看甚麼？是蘆竹互風吹振動嗎？","bklhl":"In去ê時，耶穌chiah提起約翰，kā眾人講，Lín前出去曠野，beh看甚麼？是蘆竹hō͘風吹振動mah？"}},{"book":"太","chapter":11,"verse":8,"versions":{"unv":"你們出去到底是要看甚麼？要看穿細軟衣服的人嗎？那穿細軟衣服的人是在王宮裡。","bklcl":"Lín chhut-khì ài khòaⁿ sím-mi̍h?  Sī lâng chhēng iù-nńg ê i-chiûⁿ mah?  Lí khòaⁿ, chhēng iù-nńg ê sī tī ông-kiong.","tghg":"恁出去愛看甚麼？是人穿幼軟的衣裳嗎？你看，穿幼軟的是佇王宮。","bklhl":"Lín出去ài看甚麼？是人穿幼軟ê衣裳mah？你看，穿幼軟ê是tī王宮。"}},{"book":"太","chapter":11,"verse":9,"versions":{"unv":"你們出去究竟是為甚麼？是要看先知嗎？我告訴你們，是的，他比先知大多了。","bklcl":"Nā-sī án-ni lín chhut-khì beh siáⁿ-sū?  Sī beh khòaⁿ sian-ti mah?  Sī lah.  Góa kā lín kóng, i sī iáu khah iâⁿ-kè sian-ti.","tghg":"若是按呢恁出去欲啥事？是欲看先知嗎？是啦。我給恁講，伊是猶卡贏過先知。","bklhl":"若是án-ni lín出去beh啥事？是beh看先知mah？是lah。我kā lín講，伊是iáu khah贏過先知。"}},{"book":"太","chapter":11,"verse":10,"versions":{"unv":"經上記著說：『我要差遣我的使者在你前面預備道路』，所說的就是這個人。","bklcl":"Chit lâng chiū-sī keng-ni̍h só͘ chí ê, kóng,\tGóa chhe góa ê sù-chiá tī lí ê bīn-chêng;\tI beh tī lí ê thâu-chêng pī-pān lí ê lō͘.","tghg":"此人就是經裡所指的講：『我差我的使者佇你的面前，伊欲佇你的頭前備辦你的路』。","bklhl":"Chit人就是經裡所指ê，講，\t我差我ê使者tī你ê面前；\t伊beh tī你ê頭前備辦你ê路。"}},{"book":"太","chapter":11,"verse":11,"versions":{"unv":"我實在告訴你們，凡婦人所生的，沒有一個興起來大過施洗約翰的；然而天國裡最小的比他還大。","bklcl":"Góa si̍t-chāi kā lín kóng, Hū-jîn-lâng só͘ siⁿ ê, chiông-tiong bē ū heng-khí khah tōa tī kiâⁿ sóe-lé ê Iok-hān;  chóng-sī tī thian-kok ê bî-sòe ê, iáu khah tōa i.","tghg":"我實在給恁講，婦仁人所生的，從中未有興起卡大佇行洗禮的約翰；總是佇天國的微細的，猶卡大伊。","bklhl":"我實在kā lín講，婦人人所生ê，從中bē有興起khah大tī行洗禮ê約翰；總是tī天國ê微細ê，iáu khah大伊。"}},{"book":"太","chapter":11,"verse":12,"versions":{"unv":"從施洗約翰的時候到如今，天國是努力進入的，努力的人就得著了。","bklcl":"Tùi kiâⁿ sóe-lé Iok-hān ê sî-ji̍t kàu taⁿ, thian-kok hō͘ lâng kiông-kiông chhú, kiông ê lâng ēng la̍t chhú i.","tghg":"對行洗禮約翰的時日到今，天國互人強強取，強的人用力取伊。","bklhl":"Tùi行洗禮約翰ê時日到taⁿ，天國hō͘人強強取，強ê人用力取伊。"}},{"book":"太","chapter":11,"verse":13,"versions":{"unv":"因為眾先知和律法說預言，到約翰為止。","bklcl":"In-ūi chèng sian-ti kap lu̍t-hoat ū chhàm-gú kàu Iok-hān ê sî.","tghg":"因為眾先知及律法有讖語到約翰的時。","bklhl":"因為眾先知kap律法有讖語到約翰ê時。"}},{"book":"太","chapter":11,"verse":14,"versions":{"unv":"你們若肯領受，這人就是那應當來的以利亞。","bklcl":"Lín nā kam-goān sêng-siū, chit lâng chiū-sī teh-beh lâi ê Í-lī-a.","tghg":"恁若甘願承受，此人就是啲欲來的以利亞。","bklhl":"Lín若甘願承受，chit人就是teh-beh來ê以利亞。"}},{"book":"太","chapter":11,"verse":15,"versions":{"unv":"有耳可聽的，就應當聽！","bklcl":"Ū hī-khang thang thiaⁿ ê, tio̍h thiaⁿ.","tghg":"有耳孔通聽的，著聽！","bklhl":"有耳孔thang聽ê，tio̍h聽。"}},{"book":"太","chapter":11,"verse":16,"versions":{"unv":"我可用甚麼比這世代呢？好像孩童坐在街市上招呼同伴，說：","bklcl":"Chit sè-tāi góa beh ēng sím-mi̍h lâi pí-phēng i?  Sī chhin-chhiūⁿ gín-ná chē tī koe-chhī-ni̍h, lâi kiò in ê tâng-phōaⁿ kóng,","tghg":"此世代我欲用甚麼來比並伊？是親像囝仔坐佇街市裡，來叫𪜶的同伴，講：","bklhl":"Chit世代我beh用甚麼來比並伊？是親像gín-ná坐tī街市裡，來叫in ê同伴講，"}},{"book":"太","chapter":11,"verse":17,"versions":{"unv":"我們向你們吹笛，你們不跳舞；我們向你們舉哀，你們不捶胸。","bklcl":"Goán tùi lín pûn ta̍t-á, lín bô thiàu-bú;  goán bat pi-ai, lín bô tûi heng.","tghg":"阮對恁歕笛仔，恁無跳舞；阮曾悲哀，恁無搥胸。","bklhl":"阮tùi lín pûn笛á，lín無跳舞；阮bat悲哀，lín無搥胸。"}},{"book":"太","chapter":11,"verse":18,"versions":{"unv":"約翰來了，也不吃也不喝，人就說他是被鬼附著的；","bklcl":"In-ūi Iok-hān lâi, bô chia̍h bô lim; lâng chiū kóng, I hoān-tio̍h kúi.","tghg":"因為約翰來，無食無飲，人就講伊患著鬼；","bklhl":"因為約翰來，無食無lim；人就講，伊犯tio̍h鬼。"}},{"book":"太","chapter":11,"verse":19,"versions":{"unv":"人子來了，也吃也喝，人又說他是貪食好酒的人，是稅吏和罪人的朋友。但智慧之子總以智慧為是（有古卷：但智慧在行為上就顯為是）。」","bklcl":"Jîn-chú lâi ia̍h chia̍h ia̍h lim; lâng chiū kóng, I sī tham-chia̍h hò͘ⁿ-chiú ê lâng, thiu-hiòng kap pháiⁿ lâng ê pêng-iú.  Nā-sī Tì-hūi tùi i ê só͘ kiâⁿ hián-bêng i sī tio̍h.","tghg":"人子來，亦食亦飲，人就講伊是貪食好酒的人，抽餉及歹人的朋友。若是智慧對伊的所行顯明伊是著。」","bklhl":"人子來亦食亦lim；人就講，伊是貪食好酒ê人，抽餉kap pháiⁿ人ê朋友。但是智慧tùi伊ê所行顯明伊是tio̍h。"}},{"book":"太","chapter":11,"verse":20,"versions":{"unv":"耶穌在諸城中行了許多異能，那些城的人終不悔改，就在那時候責備他們，說：","bklcl":"Iâ-so͘ bat tī hiah-ê siâⁿ kiâⁿ chōe-chōe koân-lêng, in-ūi in lóng bô hoán-hóe, hit sî chiah chek-pī in kóng,","tghg":"耶穌曾佇許個城行多多權能，因為𪜶攏無反悔，彼時才責備𪜶，講：","bklhl":"耶穌bat tī hiah-ê城行chōe-chōe權能，因為in lóng無反悔，hit時chiah責備in講，"}},{"book":"太","chapter":11,"verse":21,"versions":{"unv":"「哥拉汛哪，你有禍了！伯賽大啊，你有禍了！因為在你們中間所行的異能，若行在泰爾、西頓，他們早已披麻蒙灰悔改了。","bklcl":"Ko-lia̍p-sìn ah, lí ū chai-ē!  Pek-sài-tāi ah, lí ū chai-ē!  in-ūi tī lín tiong-kan só͘ kiâⁿ chiah-ê koân-lêng, nā ū kiâⁿ tī Chhui-lô kap Se-tùn, in chiū chá-chá chhēng môa saⁿ sám hé-hu lâi hoán-hóe.","tghg":"「哥拉汛啊，你有災禍！伯賽大啊，你有災禍！因為佇恁中間所行諸個權能，若有行佇推羅及西頓，𪜶就早早穿麻衫摻(sám)火灰來反悔。","bklhl":"Ko-lia̍p-sìn ah，你有災禍！Pek-sài-tāi ah，你有災禍！因為tī lín中間所行chiah ê權能，若有行tī Chhui-lô kap Se-tùn，in就早早穿麻衫sám火灰(hu)來反悔。"}},{"book":"太","chapter":11,"verse":22,"versions":{"unv":"但我告訴你們，當審判的日子，泰爾、西頓所受的，比你們還容易受呢！","bklcl":"Nā-sī góa kā lín kóng, tng sím-phòaⁿ ê ji̍t, Chhui-lô kap Se-tùn pí lín iáu khah khoài tam-tng.","tghg":"若是我給恁講，當審判的日，推羅及西頓比恁猶卡快擔當！","bklhl":"但是我kā lín講，當審判ê日，Chhui-lô  kap Se-tùn比lín iáu khah快擔當。"}},{"book":"太","chapter":11,"verse":23,"versions":{"unv":"迦百農啊，你已經升到天上（或譯：你將要升到天上嗎），將來必墜落陰間；因為在你那裡所行的異能，若行在所多瑪，它還可以存到今日。","bklcl":"Ka-pek-lông ah, lí kiám ōe tit-tio̍h kú-khí kàu thiⁿ mah?  lí beh tūi-lo̍h im-hú; in-ūi tī lí ê tiong-kan só͘ kiâⁿ chiah-ê koân-lêng, nā ū kiâⁿ tī Só͘-to-má, chiū kàu kin-á-ji̍t i iáu tī-teh.","tghg":"迦百農啊，你豈會得著舉起到天嗎？你欲墜落陰府；因為佇你的中間所行諸個權能，若有行佇所多瑪，就到今仔日伊猶佇啲。","bklhl":"迦百農ah，你kiám會得tio̍h舉起到天mah？你beh墮落陰府；因為tī你ê中間所行chiah ê權能，若有行tī Só͘-to-má，就到今á日伊iáu tī-teh。"}},{"book":"太","chapter":11,"verse":24,"versions":{"unv":"但我告訴你們，當審判的日子，所多瑪所受的，比你還容易受呢！」","bklcl":"Nā-sī góa kā lín kóng, tng sím-phòaⁿ ê ji̍t, Só͘-to-má ê tōe-hng pí lí khah khoài tam-tng.","tghg":"若是我給恁講，當審判的日，所多瑪的地方比你卡快擔當！」","bklhl":"但是我kā lín講，當審判ê日，Só͘ -to-má ê地方比你khah快擔當。"}},{"book":"太","chapter":11,"verse":25,"versions":{"unv":"那時，耶穌說：「父啊，天地的主，我感謝你！因為你將這些事向聰明通達人就藏起來，向嬰孩就顯出來。","bklcl":"Tng hit sî Iâ-so͘ ìn kóng, Pē ah, thiⁿ tōe ê Chú, góa o-ló lí, in-ūi lí chiong chiah-ê sū, tùi tì-hūi chhang-miâ ê ū ún-ba̍t i, tùi sòe-kiáⁿ ū hián-bêng i;","tghg":"當彼時，耶穌應講：「父啊，天地的主，我謳咾你！因為你將諸個事對智慧聰明的有隱密伊，對細子有顯明伊。","bklhl":"當hit時耶穌應講，父ah，天地ê主，我o-ló你，因為你將chiah ê事，tùi智慧聰明ê有隱密伊，tùi細kiáⁿ有顯明伊；"}},{"book":"太","chapter":11,"verse":26,"versions":{"unv":"父啊，是的，因為你的美意本是如此。","bklcl":"Pē ah, sī lah; in-ūi lí khòaⁿ án-ni chòe hoaⁿ-hí.","tghg":"父啊，是啦，因為你看按呢做歡喜。","bklhl":"父ah，是lah；因為你看án-ni做歡喜。"}},{"book":"太","chapter":11,"verse":27,"versions":{"unv":"一切所有的，都是我父交付我的；除了父，沒有人知道子；除了子和子所願意指示的，沒有人知道父。","bklcl":"Bān-hāng-ū tùi góa ê Pē kau-hù góa, Pē í-gōa bô chi̍t-ê bat Kiáⁿ;  Kiáⁿ kap Kiáⁿ só͘ ài beh chí-sī ê í-gōa, bô chi̍t-ê bat Pē.","tghg":"萬項有，對我的父交付我；父以外，無一個識子；子及子所愛欲指示的以外，無一個識父。","bklhl":"萬項有tùi我ê父交付我，父以外無一个bat Kiáⁿ；Kiáⁿ kap Kiáⁿ所ài beh指示ê以外，無一个bat父。"}},{"book":"太","chapter":11,"verse":28,"versions":{"unv":"凡勞苦擔重擔的人可以到我這裡來，我就使你們得安息。","bklcl":"Lín kìⁿ-nā tio̍h-bôa taⁿ tāng-tàⁿ ê, tio̍h chiū-kūn góa; góa beh hō͘ lín an-hioh.","tghg":"恁見若著磨擔(tan)重擔(tàn)的著就近我，我欲互恁安息。","bklhl":"Lín見若tio̍h磨擔(taⁿ)重擔(tàⁿ)ê，tio̍h就近我；我beh hō͘ lín安歇。"}},{"book":"太","chapter":11,"verse":29,"versions":{"unv":"我心裡柔和謙卑，你們當負我的軛，學我的樣式；這樣，你們心裡就必得享安息。","bklcl":"Góa sim-lāi un-jiû khiam-sùn; lín pē góa ê taⁿ, lâi tùi góa o̍h, chiū lín ê sim-sîn ōe tit-tio̍h an-hioh.","tghg":"我心內溫柔謙遜，恁背我的軛(tan)，來對我學；就恁的心神會得著安息。","bklhl":"我心內溫柔謙遜；lín背我ê taⁿ，來tùi我學，就lín ê心神會得tio̍h安歇。"}},{"book":"太","chapter":11,"verse":30,"versions":{"unv":"因為我的軛是容易的，我的擔子是輕省的。」","bklcl":"In-ūi góa ê taⁿ sī khoài, góa ê tàⁿ sī khin.","tghg":"因為我的軛(tan)是快，我的擔(tàn)是輕。」","bklhl":"因為我ê taⁿ是快，我ê擔是輕。"}}]