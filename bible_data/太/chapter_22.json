[{"book":"太","chapter":22,"verse":1,"versions":{"unv":"耶穌又用比喻對他們說：","bklcl":"Iâ-so͘ ìn i, koh ēng phì-jū kā in kóng,","tghg":"耶穌應伊閣用譬喻給𪜶講：","bklhl":"耶穌應伊，koh用譬喻kā in講，"}},{"book":"太","chapter":22,"verse":2,"versions":{"unv":"「天國好比一個王為他兒子擺設娶親的筵席，","bklcl":"Thian-kok pí-phēng jîn-kun, kā i ê kiáⁿ pī-pān hun-in ê iân-sia̍h.","tghg":"「天國比並人君給伊的子備辦婚姻的筵席，","bklhl":"天國比並人君，kā伊ê Kiáⁿ備辦婚姻ê筵席。"}},{"book":"太","chapter":22,"verse":3,"versions":{"unv":"就打發僕人去，請那些被召的人來赴席，他們卻不肯來。","bklcl":"Chhe i ê lô͘-po̍k tiàu só͘ chhiáⁿ ê lâi hù iân-sia̍h; nā-sī in m̄ lâi.","tghg":"差伊的奴僕，召所請的來赴筵席，若是𪜶呣來。","bklhl":"差伊ê奴僕召所請ê來赴筵席；但是in m̄來。"}},{"book":"太","chapter":22,"verse":4,"versions":{"unv":"王又打發別的僕人，說：『你們告訴那被召的人，我的筵席已經預備好了，牛和肥畜已經宰了，各樣都齊備，請你們來赴席。』","bklcl":"Koh chhe pa̍t ê lô͘-po̍k kóng, Khì kā só͘ chhiáⁿ ê kóng, Góa ê toh í-keng pī-pān piān, góa ê gû kap pûi ê cheng-siⁿ í-keng thâi, pah-hāng mi̍h lóng piān, tio̍h lâi hù iân-sia̍h.","tghg":"閣差別個奴僕，講：『去給所請的講，我的桌已經備辦便，我的牛及肥的精牲已經刣，百項物攏便，著來赴筵席。』","bklhl":"Koh差別個奴僕講，去kā所請ê講，我ê桌已經備辦便，我ê牛kap肥ê cheng-siⁿ已經刣，百項物lóng便，tio̍h來赴筵席。"}},{"book":"太","chapter":22,"verse":5,"versions":{"unv":"那些人不理就走了；一個到自己田裡去；一個做買賣去；","bklcl":"In bô iàu-kín, chòe in khì; chi̍t ê khì i ê chhân-hn̂g, chi̍t ê khì i ê seng-lí tiûⁿ;","tghg":"𪜶無要緊做𪜶去；一個去伊的田園；一個去伊的生理場；","bklhl":"In無要緊，做in去；一个去伊ê田園，一个去伊ê seng-lí場；"}},{"book":"太","chapter":22,"verse":6,"versions":{"unv":"其餘的拿住僕人，凌辱他們，把他們殺了。","bklcl":"kî-û ê lia̍h i ê lô͘-po̍k, lêng-jio̍k in, thâi in.","tghg":"其餘的掠伊的奴僕，凌辱𪜶，刣𪜶。","bklhl":"其餘ê掠伊ê奴僕，凌辱in，刣 in。"}},{"book":"太","chapter":22,"verse":7,"versions":{"unv":"王就大怒，發兵除滅那些兇手，燒燬他們的城。","bklcl":"Jîn-kun siū-khì, chhe i ê kun-peng châu-bia̍t hiah-ê hiong-hoān, sòa sio in ê siâⁿ.","tghg":"人君受氣，差伊的軍兵剿滅(châu-bia̍t)許個兇犯，續燒𪜶的城。","bklhl":"人君受氣，差伊ê軍兵剿滅hiah-ê凶犯，續燒in ê城。"}},{"book":"太","chapter":22,"verse":8,"versions":{"unv":"於是對僕人說：『喜筵已經齊備，只是所召的人不配。","bklcl":"Chiū kā i ê lô͘-po̍k kóng, Hun-in ê iân-sia̍h í-keng piān, nā-sī só͘ chhiáⁿ ê bōe kham-tit.","tghg":"就給伊的奴僕講：『婚姻的筵席已經便，若是所請的𣍐堪得。","bklhl":"就kā伊ê奴僕講，婚姻ê筵席已經便，但是所請ê bōe堪得。"}},{"book":"太","chapter":22,"verse":9,"versions":{"unv":"所以你們要往岔路口上去，凡遇見的，都召來赴席。』","bklcl":"Só͘-í lín khì tōa lō͘-thâu, kìⁿ-nā só͘ tú-tio̍h ê lóng chhiáⁿ i lâi hù iân-sia̍h.","tghg":"所以恁去大路頭，見若所抵著(tú-tio̍h)的，攏請伊來赴筵席。』","bklhl":"所以lín去大路頭，見若所tú-tio̍h ê lóng請伊來赴筵席。"}},{"book":"太","chapter":22,"verse":10,"versions":{"unv":"那些僕人就出去，到大路上，凡遇見的，不論善惡都召聚了來，筵席上就坐滿了客。","bklcl":"Hiah ê lô͘-po̍k chhut-khì lō͘-ni̍h, chū-chi̍p hoān só͘ tú-tio̍h ê, bô lūn hó pháiⁿ; hun-in ê kheh-thiaⁿ lâng-kheh chiū móa.","tghg":"許個奴僕出去路裡，聚集凡所抵著的，無論好歹，婚姻的客廳人客就滿。","bklhl":"Hiah-ê奴僕出去路裡，聚集凡所tú-tio̍h ê，無論好pháiⁿ；婚姻ê客廳人客就滿。"}},{"book":"太","chapter":22,"verse":11,"versions":{"unv":"王進來觀看賓客，見那裡有一個沒有穿禮服的，","bklcl":"Jîn-kun ji̍p-khì khòaⁿ lâng-kheh, khòaⁿ-kìⁿ tī hia chi̍t lâng bô chhēng lé-ho̍k;","tghg":"人君入去看人客，看見佇遐一人無穿禮服，","bklhl":"人君入去看人客，看見tī hia一人無穿禮服；"}},{"book":"太","chapter":22,"verse":12,"versions":{"unv":"就對他說：『朋友，你到這裡來怎麼不穿禮服呢？』那人無言可答。","bklcl":"kā i kóng, Pêng-iú ah, lí bô chhēng hun-in ê lé-ho̍k, cháiⁿ-iūⁿ ji̍p-lâi chia?  I chiū chēng-chēng.","tghg":"給伊講：『朋友啊，你無穿婚姻的禮服，怎樣入來遮？』伊就靜靜。","bklhl":"kā伊講，朋友ah，你無穿婚姻ê禮服，怎樣入來chia？伊就靜靜。"}},{"book":"太","chapter":22,"verse":13,"versions":{"unv":"於是王對使喚的人說：『捆起他的手腳來，把他丟在外邊的黑暗裡；在那裡必要哀哭切齒了。』","bklcl":"Hit sî jîn-kun kā chiah-ê chhe-ēng kóng, Pa̍k i ê kha-chhiú, chiong i hiat tī gōa-bīn o͘-àm ê só͘-chāi; tī hia beh ū thî-khàu kā-gê chhiat-chhí.","tghg":"彼時人君給諸個差用講：『縛(pa̍k)伊的腳手，將伊㧒佇外面黑暗的所在；佇遐欲有啼哭咬牙切齒。』","bklhl":"Hit時人君kā chiah ê差用講，縛伊ê腳手，將伊hiat tī外面烏暗ê所在；tī hia beh有啼哭咬牙切齒。"}},{"book":"太","chapter":22,"verse":14,"versions":{"unv":"因為被召的人多，選上的人少。」","bklcl":"In-ūi siū tiàu ê chōe, siū kéng ê chió.","tghg":"因為受召的多，受揀的少。」","bklhl":"因為受召ê chōe，受揀ê少。"}},{"book":"太","chapter":22,"verse":15,"versions":{"unv":"當時，法利賽人出去商議，怎樣就著耶穌的話陷害他，","bklcl":"Hit sî Hoat-lī-sài lâng khì chham-siông, khòaⁿ thang cháiⁿ-iūⁿ chiū I ê ōe lâi tauh I.","tghg":"彼時，法利賽人去參詳，看通怎樣就伊的話來罩(tauh)伊，","bklhl":"Hit時法利賽人去參詳，看thang怎樣就伊ê話來tauh伊。"}},{"book":"太","chapter":22,"verse":16,"versions":{"unv":"就打發他們的門徒同希律黨的人去見耶穌，說：「夫子，我們知道你是誠實人，並且誠誠實實傳　神的道，甚麼人你都不徇情面，因為你不看人的外貌。","bklcl":"Chiū chhe in ê ha̍k-seng kap Hi-lu̍t tóng chiū-kūn I kóng, Sian-siⁿ ah, goán chai lí sī chin-si̍t, koh ēng chin-si̍t chiong Siōng-tè ê lō͘ kà-sī lâng; lí iā bô lia̍h sím-mi̍h lâng chòe iàu-kín, in-ūi lí bô khòaⁿ lâng ê gōa-māu.","tghg":"就差𪜶的學生及希律黨就近伊，講：「先生啊，阮知你是真實，閣用真實將上帝的路教示人，你也無掠甚麼人做要緊，因為你無看人的外貌。","bklhl":"就差in ê學生kap希律黨就近伊講，先生ah，阮知你是真實，koh用真實將上帝ê路教示人；你也無掠甚麼人做要緊，因為你無看人ê外貌。"}},{"book":"太","chapter":22,"verse":17,"versions":{"unv":"請告訴我們，你的意見如何？納稅給該撒可以不可以？」","bklcl":"La̍p sè hō͘ Kai-sat ha̍p-gî á bô?  Lí phah-sǹg cháiⁿ-iūⁿ? chhiáⁿ kā goán kóng.","tghg":"納稅互該撒合宜抑無？你拍算怎樣？請給阮講。」","bklhl":"納稅hō͘該撒合宜á無？你phah算怎樣？請kā阮講。"}},{"book":"太","chapter":22,"verse":18,"versions":{"unv":"耶穌看出他們的惡意，就說：「假冒為善的人哪，為甚麼試探我？","bklcl":"Iâ-so͘ chai in ê pháiⁿ, chiū kóng, Ké-hó ê lâng ah, siáⁿ-sū chhì góa.","tghg":"耶穌知𪜶的歹，就講：「假好的人啊，啥事試我？","bklhl":"耶穌知in ê pháiⁿ，就講，假好ê人ah，啥事試我。"}},{"book":"太","chapter":22,"verse":19,"versions":{"unv":"拿一個上稅的錢給我看！」他們就拿一個銀錢來給他。","bklcl":"Ēng la̍p sè ê gûn-á hō͘ góa khòaⁿ.  In chiū the̍h chi̍t ê gûn-á hō͘ I.","tghg":"用納稅的銀仔互我看！」𪜶就提一個銀仔互伊。","bklhl":"用納稅ê銀á hō͘我看。In就the̍h一个銀á hō͘伊。"}},{"book":"太","chapter":22,"verse":20,"versions":{"unv":"耶穌說：「這像和這號是誰的？」","bklcl":"Iâ-so͘ kā in kóng, Chit ê siōng kap hō sī chī-chūi?","tghg":"耶穌給𪜶講：「此個像及號是是誰？」","bklhl":"耶穌kā in講，Chit ê像(siōng)kap號是是誰？"}},{"book":"太","chapter":22,"verse":21,"versions":{"unv":"他們說：「是該撒的。」耶穌說：「這樣，該撒的物當歸給該撒；　神的物當歸給　神。」","bklcl":"Kā I kóng, Kai-sat.  I chiū kā in kóng, Án-ni, lín tio̍h chiong Kai-sat ê mi̍h la̍p hō͘ Kai-sat, chiong Siōng-tè ê mi̍h la̍p hō͘ Siōng-tè.","tghg":"給伊講：「該撒。」伊就給𪜶講：「按呢，恁著將該撒的物納互該撒；將上帝的物納互上帝。」","bklhl":"kā伊講，該撒。伊就kā in講，Án-ni，lín tio̍h將該撒ê物納hō͘該撒，將上帝ê物納hō͘上帝。"}},{"book":"太","chapter":22,"verse":22,"versions":{"unv":"他們聽見就希奇，離開他走了。","bklcl":"In thiaⁿ-kìⁿ chiū kî-koài, lī-khui I khì.","tghg":"𪜶聽見就奇怪，離開伊去。","bklhl":"In聽見就奇怪，離開伊去。"}},{"book":"太","chapter":22,"verse":23,"versions":{"unv":"撒都該人常說沒有復活的事。那天，他們來問耶穌說：","bklcl":"Hit ji̍t ū Sat-thó͘-kai lâng, chiū-sī kóng lâng bô koh-oa̍h ê, chiū-kūn I, mn̄g kóng,","tghg":"彼日有撒都該人，就是講人無復活的。就近伊問講：","bklhl":"Hit日有撒都該人，就是講人無koh活ê，就近伊，問講，"}},{"book":"太","chapter":22,"verse":24,"versions":{"unv":"「夫子，摩西說：『人若死了，沒有孩子，他兄弟當娶他的妻，為哥哥生子立後。』","bklcl":"Sian-siⁿ ah, Mô͘-se kóng, Lâng sí iā bô kiáⁿ, i ê sió-tī tio̍h chhōa i ê bó͘; siⁿ kiáⁿ lâi sòa-chiap i ê hiaⁿ.","tghg":"「先生啊，摩西講：『人死，也無子，伊的小弟著娶伊的某，生子來續接伊的兄。』","bklhl":"先生ah，摩西講，人死也無kiáⁿ，伊ê小弟tio̍h娶伊ê bó͘；生kiáⁿ來續接伊ê兄。"}},{"book":"太","chapter":22,"verse":25,"versions":{"unv":"從前，在我們這裡有弟兄七人，第一個娶了妻，死了，沒有孩子，撇下妻子給兄弟。","bklcl":"Taⁿ goán tiong-kan ū hiaⁿ-tī chhit lâng; tōa-ê chhōa, chiū sí-khì, bô kiáⁿ; lâu i ê bó͘ hō͘ sió-tī.","tghg":"今阮中間有兄弟七人，大的娶，就死去，無子，留伊的某互小弟。","bklhl":"Taⁿ阮中間有兄弟七人；大ê娶，就死去，無kiáⁿ；留伊ê bó͘ hō͘小弟。"}},{"book":"太","chapter":22,"verse":26,"versions":{"unv":"第二、第三、直到第七個，都是如此。","bklcl":"Tē jī ê, tē saⁿ ê, kàu tē chhit ê iā lóng sī án-ni.","tghg":"第二個，第三個，到第七個，也攏是按呢。","bklhl":"第二ê，第三ê，到第七ê也lóng是án-ni。"}},{"book":"太","chapter":22,"verse":27,"versions":{"unv":"末後，婦人也死了。","bklcl":"Kàu bé, hit ê hū-jîn-lâng iā sí.","tghg":"到尾，彼個婦仁人也死。","bklhl":"到尾，hit ê婦人人也死。"}},{"book":"太","chapter":22,"verse":28,"versions":{"unv":"這樣，當復活的時候，她是七個人中哪一個的妻子呢？因為他們都娶過她。」","bklcl":"Án-ni tī koh-oa̍h ê sî, chhit lâng tiong hū-jîn-lâng beh chòe chī-chūi ê bó͘?  in-ūi lóng ū chhōa i.","tghg":"按呢，佇復活的時，七人中婦仁人欲做是誰的某？因為攏有娶伊。」","bklhl":"Án-ni tī koh活ê時，七人中婦人人beh做是誰 ê bó͘？因為lóng有娶伊。"}},{"book":"太","chapter":22,"verse":29,"versions":{"unv":"耶穌回答說：「你們錯了；因為不明白聖經，也不曉得　神的大能。","bklcl":"Iâ-so͘ ìn i kóng, Lín chhò lah, in-ūi lín m̄ bat sèng-keng kap Siōng-tè ê koân-lêng.","tghg":"耶穌應伊講：「恁錯啦；因為恁呣識聖經，及上帝的權能。","bklhl":"耶穌應伊講，Lín錯lah，因為lín m̄-bat聖經kap上帝ê權能。"}},{"book":"太","chapter":22,"verse":30,"versions":{"unv":"當復活的時候，人也不娶也不嫁，乃像天上的使者一樣。","bklcl":"In-ūi koh-oa̍h ê sî, bô kè bô chhōa; sī chhin-chhiūⁿ thiⁿ-sài tī thiⁿ-ni̍h.","tghg":"因為復活的時，無嫁無娶，是親像天使佇天裡。","bklhl":"因為koh活ê時，無嫁無娶；是親像天使tī天裡。"}},{"book":"太","chapter":22,"verse":31,"versions":{"unv":"論到死人復活，　神在經上向你們所說的，你們沒有念過嗎？","bklcl":"Lūn-kàu sí-lâng koh-oa̍h, kiám bē tha̍k-tio̍h Siōng-tè só͘ kā lín kóng ê kóng,","tghg":"論到死人復活，豈未讀著上帝所給恁講的？","bklhl":"論到死人koh活，kiám bē讀tio̍h上帝所kā lín講ê講，"}},{"book":"太","chapter":22,"verse":32,"versions":{"unv":"他說：『我是亞伯拉罕的　神，以撒的　神，雅各的　神。』　神不是死人的　神，乃是活人的　神。」","bklcl":"Góa chiū-sī A-pek-la̍h-hán ê Siōng-tè, Í-sat ê Siōng-tè, Ngá-kok ê Siōng-tè?  I m̄ sī sí-lâng ê Siōng-tè, sī oa̍h-lâng ê Siōng-tè.","tghg":"講：『我就是亞伯拉罕的上帝，以撒的上帝，雅各的上帝。』伊呣是死人的上帝，是活人的上帝。」","bklhl":"我就是亞伯拉罕ê上帝，以撒ê上帝，雅各ê上帝？伊m̄是死人ê上帝，是活人ê上帝。"}},{"book":"太","chapter":22,"verse":33,"versions":{"unv":"眾人聽見這話，就希奇他的教訓。","bklcl":"Chèng lâng thiaⁿ-kìⁿ, kî-koài I ê kà-sī.","tghg":"眾人聽見，奇怪伊的教示。","bklhl":"眾人聽見，奇怪伊ê教示。"}},{"book":"太","chapter":22,"verse":34,"versions":{"unv":"法利賽人聽見耶穌堵住了撒都該人的口，他們就聚集。","bklcl":"Hoat-lī-sài lâng thiaⁿ-kìⁿ I í-keng that-ba̍t Sat-thó͘-kai lâng ê chhùi, chiū saⁿ-kap chū-chi̍p.","tghg":"法利賽人聽見伊已經塞密撒都該人的嘴，就相及聚集。","bklhl":"法利賽人聽見伊已經塞密撒都該人ê嘴，就saⁿ-kap聚集。"}},{"book":"太","chapter":22,"verse":35,"versions":{"unv":"內中有一個人是律法師，要試探耶穌，就問他說：","bklcl":"Kî-tiong chi̍t lâng chòe kàu-hoat-su ê chhì I, mn̄g kóng,","tghg":"其中一人做教法師(kàu-hoat-su)的，試伊，問講：","bklhl":"其中一人做教法師ê試伊，問講，"}},{"book":"太","chapter":22,"verse":36,"versions":{"unv":"「夫子，律法上的誡命，哪一條是最大的呢？」","bklcl":"Sian-siⁿ ah, lu̍t-hoat tiong, sím-mi̍h kài chòe tōa?","tghg":"「先生啊，律法中甚麼誡最大？」","bklhl":"先生ah，律法中，甚麼誡最大？"}},{"book":"太","chapter":22,"verse":37,"versions":{"unv":"耶穌對他說：「你要盡心、盡性、盡意愛主─你的　神。","bklcl":"I kā i kóng, Lí tio̍h chīn sim, chīn sèng, chīn ì thiàⁿ Chú lí ê Siōng-tè.","tghg":"伊給伊講：「你著盡心、盡性、盡意疼主──你的上帝。","bklhl":"伊kā伊講，你tio̍h盡心，盡性，盡意疼主你ê上帝。"}},{"book":"太","chapter":22,"verse":38,"versions":{"unv":"這是誡命中的第一，且是最大的。","bklcl":"Chit ê kài sī tōa ê, iā sī thâu chi̍t ê.","tghg":"此個誡是大的，也是頭一個。","bklhl":"Chit ê誡是大ê，也是頭一个。"}},{"book":"太","chapter":22,"verse":39,"versions":{"unv":"其次也相倣，就是要愛人如己。","bklcl":"Tē jī ê iā saⁿ chhin-chhiūⁿ, sī kóng, Lí tio̍h thiàⁿ chhù-piⁿ chhin-chhiūⁿ ka-kī.","tghg":"第二個也相親像，是講，你著疼厝邊親像家己。","bklhl":"第二個也saⁿ親像，是講，你tio̍h疼厝邊親像家己。"}},{"book":"太","chapter":22,"verse":40,"versions":{"unv":"這兩條誡命是律法和先知一切道理的總綱。」","bklcl":"Chit nn̄g tiâu kài sī choân lu̍t-hoat kap sian-ti ê chóng-kun-thâu.","tghg":"此二條誡是全律法及先知的總根頭。」","bklhl":"Chit兩條誡是全律法kap先知ê總根頭。"}},{"book":"太","chapter":22,"verse":41,"versions":{"unv":"法利賽人聚集的時候，耶穌問他們說：","bklcl":"Hoat-lī-sài lâng chū-chi̍p ê sî Iâ-so͘ mn̄g in kóng,","tghg":"法利賽人聚集的時，耶穌問𪜶講：","bklhl":"法利賽人聚集ê時耶穌問in講，"}},{"book":"太","chapter":22,"verse":42,"versions":{"unv":"「論到基督，你們的意見如何？他是誰的子孫呢？」他們回答說：「是大衛的子孫。」","bklcl":"Lūn Ki-tok lín phah-sǹg cháiⁿ-iūⁿ?  I sī chī-chūi ê hō͘-è?  In kā I kóng, Sī Tāi-pi̍t ê.","tghg":"「論基督，恁拍算怎樣？伊是是誰的後裔？」𪜶給伊講：「是大衛的。」","bklhl":"論基督lín phah算怎樣？伊是是誰 ê後裔？In kā伊講，是大衛ê。"}},{"book":"太","chapter":22,"verse":43,"versions":{"unv":"耶穌說：「這樣，大衛被聖靈感動，怎麼還稱他為主，說：","bklcl":"I kā in kóng, Án-ni, chiū Tāi-pi̍t hō͘ Sèng Sîn kám-tōng, cháiⁿ-iūⁿ chheng I chòe Chú ah, kóng,","tghg":"伊給𪜶講：「按呢，就大衛互聖神感動，怎樣稱伊做主啊，講：","bklhl":"伊kā in講，Án-ni，就大衛hō͘聖神感動，怎樣稱伊做主ah，講，"}},{"book":"太","chapter":22,"verse":44,"versions":{"unv":"主對我主說：你坐在我的右邊，等我把你仇敵放在你的腳下。","bklcl":"Chú kā góa ê Chú kóng,\tChē góa ê tōa pêng,\tThèng-hāu góa chiong lí chiah-ê tùi-te̍k hē tī lí ê kha-ē?","tghg":"主給我的主講：坐我的大旁，聽候我將你諸個對敵下佇你的腳下。","bklhl":"主kā我ê主講，\t坐我ê大pêng，\tthèng候我將你chiah ê對敵hē tī你ê腳下？"}},{"book":"太","chapter":22,"verse":45,"versions":{"unv":"大衛既稱他為主，他怎麼又是大衛的子孫呢？」","bklcl":"Tāi-pi̍t kì-jiân chheng I chòe Chú, chiū Ki-tok cháiⁿ-iūⁿ chòe I ê hō͘-è ah?","tghg":"大衛既然稱伊做主，就基督怎樣做伊的後裔啊？」","bklhl":"大衛既然稱伊做主，就基督怎樣做伊ê後裔ah？"}},{"book":"太","chapter":22,"verse":46,"versions":{"unv":"他們沒有一個人能回答一言。從那日以後，也沒有人敢再問他甚麼。","bklcl":"Bô lâng ōe ìn I chi̍t kù; tùi hit ji̍t iā bô lâng káⁿ koh mn̄g I.","tghg":"無人會應伊一句。對彼日，也無人敢閣問伊。","bklhl":"無人會應伊一句；tùi hit日也無人敢koh問伊。"}}]