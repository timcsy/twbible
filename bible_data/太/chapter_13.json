[{"book":"太","chapter":13,"verse":1,"versions":{"unv":"當那一天，耶穌從房子裡出來，坐在海邊。","bklcl":"Tng hit ji̍t, Iâ-so͘ tùi chhù-lāi chhut-khì, chē tī hái-piⁿ.","tghg":"當彼日，耶穌對厝內出去，坐佇海邊。","bklhl":"當hit日，耶穌tùi厝內出去，坐tī海邊。"}},{"book":"太","chapter":13,"verse":2,"versions":{"unv":"有許多人到他那裡聚集，他只得上船坐下，眾人都站在岸上。","bklcl":"Ū chōe-chōe tīn ê lâng chū-chi̍p chiū-kūn I, tì-kàu I chiūⁿ chûn lâi chē, kui tīn ê lâng lóng khiā tī hōaⁿ-ni̍h.","tghg":"有多多陣的人聚集就近伊，致到伊上船來坐，歸陣的人攏徛佇岸(höan)裡。","bklhl":"有chōe-chōe陣ê人聚集就近伊，致到伊上船來坐，kui陣ê人lóng khiā tī岸裡。"}},{"book":"太","chapter":13,"verse":3,"versions":{"unv":"他用比喻對他們講許多道理，說：「有一個撒種的出去撒種；","bklcl":"Chiū ēng chōe-chōe hāng siat phì-jū kā in kóng, Lí khòaⁿ, ū iā chéng ê chhut-khì iā chéng;","tghg":"就用多多項設譬喻給𪜶講：「你看，有撒種的出去撒種；","bklhl":"就用chōe-chōe項設譬喻kā in講，你看，有掖種ê出去掖種；"}},{"book":"太","chapter":13,"verse":4,"versions":{"unv":"撒的時候，有落在路旁的，飛鳥來吃盡了；","bklcl":"iā ê sî, ū-ê ka-la̍uh tī lō͘-piⁿ, pe-chiáu kàu, it-chīn chia̍h i;","tghg":"撒的時，有的磕落(ka-lauh)佇路邊，飛鳥到一盡食伊；","bklhl":"掖ê時，有ê ka-la̍uh tī路邊，飛鳥到，一盡食伊；"}},{"book":"太","chapter":13,"verse":5,"versions":{"unv":"有落在土淺石頭地上的，土既不深，發苗最快，","bklcl":"ū-ê ka-la̍uh tī chio̍h-keh ê tōe, thô͘ chhián ê ūi;  in-ūi thô͘ bô chhim, chiū hoat chin kín;","tghg":"有的磕落佇石垎(keh)的地，土淺的位，因為土無深，就發真緊，","bklhl":"有ê ka-la̍uh tī石格ê地，土淺ê位；因為土無深，就發真緊；"}},{"book":"太","chapter":13,"verse":6,"versions":{"unv":"日頭出來一曬，因為沒有根，就枯乾了；","bklcl":"nā-sī ji̍t chhut pha̍k i; in-ūi bô kun, chiū ko͘-tâ.","tghg":"若是日出曝(phak)伊，因為無根就枯焦；","bklhl":"但是日出曝伊；因為無根，就枯焦。"}},{"book":"太","chapter":13,"verse":7,"versions":{"unv":"有落在荊棘裡的，荊棘長起來，把它擠住了；","bklcl":"Ia̍h ū-ê ka-la̍uh tī chhì-á-lāi, chhì-á hoat-khí jia-pè i;","tghg":"亦有的磕落佇茦仔內，茦仔發起，遮蔽(jia-pè)伊；","bklhl":"亦有ê ka-la̍uh tī刺á內，刺á發起遮蔽伊；"}},{"book":"太","chapter":13,"verse":8,"versions":{"unv":"又有落在好土裡的，就結實，有一百倍的，有六十倍的，有三十倍的。","bklcl":"ū-ê ka-la̍uh tī hó ê thó͘-tōe, kiat-si̍t, ū-ê pah pē, ū-ê la̍k-cha̍p pē, ū-ê saⁿ-cha̍p pē.","tghg":"有的磕落佇好的土地，結實，有的百倍，有的六十倍，有的三十倍。","bklhl":"有ê ka-la̍uh tī好ê土地，結實，有ê百倍，有ê六十倍，有ê三十倍。"}},{"book":"太","chapter":13,"verse":9,"versions":{"unv":"有耳可聽的，就應當聽！」","bklcl":"Ū hī-khang ê, tio̍h thiaⁿ.","tghg":"有耳孔的，著聽！」","bklhl":"有耳孔ê，tio̍h聽。"}},{"book":"太","chapter":13,"verse":10,"versions":{"unv":"門徒進前來，問耶穌說：「對眾人講話，為甚麼用比喻呢？」","bklcl":"Ha̍k-seng chiū-kūn I kóng, Lí ēng phì-jū kā in kóng sī cháiⁿ-iūⁿ?","tghg":"學生就近伊講：「你用譬喻給𪜶講是怎樣？」","bklhl":"學生就近伊講，你用譬喻kā in講是怎樣？"}},{"book":"太","chapter":13,"verse":11,"versions":{"unv":"耶穌回答說：「因為天國的奧祕只叫你們知道，不叫他們知道。","bklcl":"I ìn kóng, Thian-kok ê ò-biāu hō͘ lín chai, ia̍h bô hō͘ in.","tghg":"伊應講：「天國的奧妙互恁知，亦無互𪜶。","bklhl":"伊應講，天國ê奧妙hō͘ lín知，亦無hō͘ in。"}},{"book":"太","chapter":13,"verse":12,"versions":{"unv":"凡有的，還要加給他，叫他有餘；凡沒有的，連他所有的，也要奪去。","bklcl":"In-ūi kìⁿ-nā ū ê, beh hō͘ i, chiū i ū chhun; bô ê, liân i só͘ ū ê ia̍h beh chhiúⁿ i.","tghg":"因為見若有的，欲互伊，就伊有剩；無的，連伊所有的，亦欲搶伊。","bklhl":"因為見若有ê，beh hō͘伊，就伊有chhun；無ê，連伊所有ê亦beh搶伊。"}},{"book":"太","chapter":13,"verse":13,"versions":{"unv":"所以我用比喻對他們講，是因他們看也看不見，聽也聽不見，也不明白。","bklcl":"Só͘-í góa ēng phì-jū kā in kóng; in-ūi in khòaⁿ, ia̍h khòaⁿ bô kìⁿ; thiaⁿ, ia̍h thiaⁿ bô hiān, ia̍h bô hiáu-ngō͘.","tghg":"所以我用譬喻給𪜶講，因為𪜶看亦看無見，聽亦聽無現，亦無曉悟。","bklhl":"所以我用譬喻kā in講；因為in看，亦看無見；聽，亦聽無現，亦無曉悟。"}},{"book":"太","chapter":13,"verse":14,"versions":{"unv":"在他們身上，正應了以賽亞的預言，說：你們聽是要聽見，卻不明白；看是要看見，卻不曉得；","bklcl":"Í-sài-a só͘ chhàm-gú ê, sī èng-giām tī in, kóng,\tLín thiaⁿ sī beh thiaⁿ, nā-sī koat-toàn bô hiáu-ngō͘;\tLín khòaⁿ sī beh khòaⁿ, nā-sī koat-toàn khòaⁿ bô kìⁿ;","tghg":"以賽亞所讖語(chhàm-gú)的，是應驗佇𪜶，講：恁聽是欲聽，若是決斷無曉悟；恁看是欲看，若是決斷看無見；","bklhl":"以賽亞所讖語ê，是應驗tī in，講，\tLín聽是beh聽，但是決斷無曉悟；\tLín看是beh看，但是決斷看無見；"}},{"book":"太","chapter":13,"verse":15,"versions":{"unv":"因為這百姓油蒙了心，耳朵發沉，眼睛閉著，恐怕眼睛看見，耳朵聽見，心裡明白，回轉過來，我就醫治他們。","bklcl":"In-ūi chit ê peh-sìⁿ sim tūn, Hī-khang tāng,\tIn ê ba̍k-chiu pàng khoeh;\tKiaⁿ-liáu in ēng ba̍k-chiu khòaⁿ-kìⁿ,\tĒng hī-khang thiaⁿ-kìⁿ,\tĒng sim hiáu-ngō͘,\tLâi oa̍t-lìn-tńg,\tGóa chiū i-hó in.","tghg":"因為此個百姓心鈍，耳孔重，𪜶的目睭放瞌(khoeh)，驚了𪜶用目睭看見，用耳孔聽見，用心曉悟，來越輪轉(oat-lìn-tñg)，我就醫好𪜶。","bklhl":"因為chit ê百姓心鈍，耳孔重，\tIn ê目睭放khoeh；\t驚了in用目睭看見，\t用耳孔聽見，\t用心曉悟，\t來oa̍t-lìn-tńg，\t我就醫好in。"}},{"book":"太","chapter":13,"verse":16,"versions":{"unv":"「但你們的眼睛是有福的，因為看見了；你們的耳朵也是有福的，因為聽見了。","bklcl":"Nā-sī lín ê ba̍k-chiu ū hok-khì, in-ūi in khòaⁿ-kìⁿ; lín ê hī-khang ū hok-khì, in-ūi in thiaⁿ-kìⁿ.","tghg":"「若是恁的目睭有福氣，因為𪜶看見；恁的耳孔有福氣，因為𪜶聽見。","bklhl":"但是lín ê目睭有福氣，因為in看見；lín ê耳孔有福氣，因為in聽見。"}},{"book":"太","chapter":13,"verse":17,"versions":{"unv":"我實在告訴你們，從前有許多先知和義人要看你們所看的，卻沒有看見，要聽你們所聽的，卻沒有聽見。」","bklcl":"In-ūi góa si̍t-chāi kā lín kóng, Chêng ū chōe-chōe sian-ti kap gī lâng, ài khòaⁿ lín só͘ khòaⁿ-kìⁿ ê, ia̍h bô khòaⁿ-kìⁿ; ài thiaⁿ lín só͘ thiaⁿ-kìⁿ ê, ia̍h bô thiaⁿ-kìⁿ.","tghg":"因為我實在給恁講，前有多多先知及義人愛看恁所看見的，亦無看見，愛聽恁所聽見的，亦無聽見。」","bklhl":"因為我實在kā lín講，前有chōe-chōe先知kap義人，ài看lín所看見ê，亦無看見；ài聽lín所聽見ê，亦無聽見。"}},{"book":"太","chapter":13,"verse":18,"versions":{"unv":"「所以，你們當聽這撒種的比喻。","bklcl":"Taⁿ chit-ê iā chéng-chí ê ê phì-jū, lín tio̍h thiaⁿ.","tghg":"「今此個撒種子者的譬喻恁著聽。","bklhl":"Taⁿ chit ê掖種子ê ê譬喻，lín tio̍h聽。"}},{"book":"太","chapter":13,"verse":19,"versions":{"unv":"凡聽見天國道理不明白的，那惡者就來，把所撒在他心裡的奪了去；這就是撒在路旁的了。","bklcl":"Kìⁿ-nā thiaⁿ thian-kok ê tō-lí iā bô hiáu-ngō͘ ê, hit ê pháiⁿ-ê chiū kàu, chiong só͘ iā tī i ê sim ê chhiúⁿ-khì; che sī iā tī lō͘-piⁿ ê.","tghg":"見若聽天國的道理也無曉悟的，彼個歹者就到，將所撒佇伊的心的搶去；這是撒佇路邊的。","bklhl":"見若聽天國ê道理也無曉悟ê，hit ê pháiⁿ-ê就到，將所掖tī伊ê心ê搶去；這是掖tī路邊ê。"}},{"book":"太","chapter":13,"verse":20,"versions":{"unv":"撒在石頭地上的，就是人聽了道，當下歡喜領受，","bklcl":"Iā tī chio̍h-keh ê tōe ê, che sī lâng thiaⁿ tō-lí, liâm-piⁿ hoaⁿ-hí sêng-siū i;","tghg":"撒佇石垎(keh)的地的，這是人聽道理，連鞭歡喜承受伊，","bklhl":"掖tī石格ê地ê，這是人聽道理，liâm-piⁿ歡喜承受伊；"}},{"book":"太","chapter":13,"verse":21,"versions":{"unv":"只因心裡沒有根，不過是暫時的，及至為道遭了患難，或是受了逼迫，立刻就跌倒了。","bklcl":"chóng-sī lāi-bīn bô kun, put-kò sī chiām-sî nā-tiāⁿ; kàu ūi-tio̍h tō-lí tú-tio̍h ū hoān-lān khún-tio̍k liâm-piⁿ tio̍h-tak.","tghg":"總是內面無根，不過是暫時若定，到為著道理抵著(tú-tio̍h)有患難、窘逐(khún-tiok)，連鞭著觸(tak)。","bklhl":"總是內面無根，不過是暫時nā-tiāⁿ；到為tio̍h道理tú-tio̍h有患難khún-tio̍k liâm-piⁿ tio̍h-tak。"}},{"book":"太","chapter":13,"verse":22,"versions":{"unv":"撒在荊棘裡的，就是人聽了道，後來有世上的思慮、錢財的迷惑把道擠住了，不能結實。","bklcl":"Iā tī chhì-á-lāi ê, che sī lâng thiaⁿ tō-lí, ia̍h sè-kan ê khòa-lū, chîⁿ-châi ê bê-he̍k, jia-pè hit ê tō-lí, chiū bô kiat-si̍t.","tghg":"撒佇莿仔內的，這是人聽道理，亦世間的掛慮、錢財的迷惑遮蔽(jia-pè)彼個道理，就無結實。","bklhl":"掖tī刺á內ê，這是人聽道理，亦世間ê掛慮，錢財ê迷惑，遮蔽hit ê道理，就無結實。"}},{"book":"太","chapter":13,"verse":23,"versions":{"unv":"撒在好地上的，就是人聽道明白了，後來結實，有一百倍的，有六十倍的，有三十倍的。」","bklcl":"Iā tī hó thó͘-tōe ê, che sī lâng thiaⁿ tō-lí lâi hiáu-ngō͘, i si̍t-chāi kiat-si̍t; só͘ kiat ê, ū-ê pah pē, ū-ê la̍k-cha̍p pē, ū-ê saⁿ-cha̍p pē.","tghg":"撒佇好土地的，這是人聽道理來曉悟，伊實在結實，所結的，有的百倍，有的六十倍，有的三十倍。」","bklhl":"掖tī好土地ê，這是人聽道理來曉悟，伊實在結實；所結ê，有ê百倍，有ê六十倍，有ê三十倍。"}},{"book":"太","chapter":13,"verse":24,"versions":{"unv":"耶穌又設個比喻對他們說：「天國好像人撒好種在田裡，","bklcl":"Koh siat phì-jū tùi in kóng, Thian-kok chhin-chhiūⁿ lâng iā hó chéng-chí tī i ê hn̂g;","tghg":"閣設譬喻對𪜶講：「天國親像人撒好種子佇伊的園，","bklhl":"Koh設譬喻對in講，天國親像人掖好種子tī伊ê園；"}},{"book":"太","chapter":13,"verse":25,"versions":{"unv":"及至人睡覺的時候，有仇敵來，將稗子撒在麥子裡就走了。","bklcl":"lâng khùn ê sî, i ê kiû-siû lâi, iā phōe tī be̍h tiong, chiū khì.","tghg":"人睏的時，伊的仇讎(liû-siû)來，撒稗(phöe)佇麥中就去。","bklhl":"人睏ê時，伊ê kiû-siû來，掖稗tī麥中，就去。"}},{"book":"太","chapter":13,"verse":26,"versions":{"unv":"到長苗吐穗的時候，稗子也顯出來。","bklcl":"Kàu be̍h hoat-khí-lâi, sòa kiat sūi ê sî, phōe ia̍h chhut-hiān.","tghg":"到麥發起來續結穗的時，稗亦出現。","bklhl":"到麥發起來，續結穗ê時，稗亦出現。"}},{"book":"太","chapter":13,"verse":27,"versions":{"unv":"田主的僕人來告訴他說：『主啊，你不是撒好種在田裡嗎？從哪裡來的稗子呢？』","bklcl":"Ke-chú ê lô͘-po̍k lâi kā i kóng, Thâu-ke ah, lí kiám m̄ sī iā hó chéng-chí tī lí ê hn̂g mah? tùi tá-lo̍h ū phōe?","tghg":"家主的奴僕來給伊講：『頭家啊，你豈呣是撒好種子佇你的園嗎？對叨落有稗？』","bklhl":"家主ê奴僕來kā伊講，頭家ah，你kiám m̄是掖好種子tī你ê園mah？tùi tá-lo̍h有稗？"}},{"book":"太","chapter":13,"verse":28,"versions":{"unv":"主人說：『這是仇敵做的。』僕人說：『你要我們去薅出來嗎？』","bklcl":"I kā in kóng, Che chiū-sī kiû-siû chòe ê.  Lô͘-po̍k kā i kóng, Lí ài goán khì khau i mah?","tghg":"伊給𪜶講：『這是仇讎(liû-siû)做的。』奴僕給伊講：『你愛阮去薅(khau)伊嗎？』","bklhl":"伊kā in講，這就是kiû-siû做ê。奴僕kā伊講，你ài阮去khau伊mah？"}},{"book":"太","chapter":13,"verse":29,"versions":{"unv":"主人說：『不必，恐怕薅稗子，連麥子也拔出來。","bklcl":"I chiū kóng, Bô, kiaⁿ-liáu lín khau phōe, liân be̍h sòa pu̍ih-khí-lâi.","tghg":"伊就講：『無，驚了恁薅稗(khau-phöe)，連麥續拔起來。","bklhl":"伊就講，無，驚了lín khau稗，連麥續拔起來。"}},{"book":"太","chapter":13,"verse":30,"versions":{"unv":"容這兩樣一齊長，等著收割。當收割的時候，我要對收割的人說，先將稗子薅出來，捆成捆，留著燒；惟有麥子要收在倉裡。』」","bklcl":"Iông-ún nn̄g hāng pîⁿ-pîⁿ tōa châng, thèng-hāu siu-koah; kàu siu-koah ê sî, góa beh kā koah-ê kóng, Tāi-seng khioh hiah-ê phōe, hâ kui pé thang sio i;  to̍k-to̍k be̍h tio̍h siu-ji̍p góa ê chhek-chhng.","tghg":"容允二項平平大欉，聽候收割。到收割的時，我欲給割的講，代先拾許個稗，縖(hâ)歸把通燒伊；獨獨麥著收入我的粟倉(chhek-chhng)。』」","bklhl":"容允兩項平平大叢，thèng候收割；到收割ê時，我beh kā割ê講，事先拾hiah-ê稗，hâ kui把thang燒伊；獨獨麥tio̍h收入我ê粟倉。"}},{"book":"太","chapter":13,"verse":31,"versions":{"unv":"他又設個比喻對他們說：「天國好像一粒芥菜種，有人拿去種在田裡。","bklcl":"Koh siat phì-jū tùi in kóng, Thian-kok chhin-chhiūⁿ chi̍t lia̍p kòa-chhài chí, lâng the̍h khì iā tī i ê hn̂g;","tghg":"閣設譬喻對𪜶講：「天國親像一粒芥菜子，人提去撒佇伊的園。","bklhl":"Koh設譬喻對in講，天國親像一粒芥菜子，人the̍h去亦tī伊ê園；"}},{"book":"太","chapter":13,"verse":32,"versions":{"unv":"這原是百種裡最小的，等到長起來，卻比各樣的菜都大，且成了樹，天上的飛鳥來宿在它的枝上。」","bklcl":"chit-ê sī pah hāng chéng-chí ê tē it sòe;  kàu i tōa châng, sī khah tōa lóng-chóng ê chhài-soe, sòa chiâⁿ chòe chhiū, tì-kàu khong-tiong ê chiáu lâi hioh tī i ê ki.","tghg":"此個是百項種子的第一細，到伊大欉，是卡大攏總的菜蔬，續成做樹，致到空中的鳥來歇(hioh)佇伊的枝。」","bklhl":"chit ê是百項種子ê第一細；到伊大叢，是khah大lóng總ê菜蔬，續成做樹，致到空中ê鳥來歇tī伊ê枝。"}},{"book":"太","chapter":13,"verse":33,"versions":{"unv":"他又對他們講個比喻說：「天國好像麵酵，有婦人拿來，藏在三斗麵裡，直等全團都發起來。」","bklcl":"Koh ēng phì-jū kā in kóng, Thian-kok chhin-chhiūⁿ kàⁿ, hū-jîn-lâng the̍h khì khǹg tī saⁿ táu mī-hún ê lāi-bīn, kàu lóng hoat kàⁿ.","tghg":"閣用譬喻給𪜶講：「天國親像酵(kàn)，婦仁人提去，囥佇三斗麵粉的內面，到攏發酵。」","bklhl":"Koh用譬喻kā in講，天國親像酵，婦人人the̍h去khǹg tī三斗麵粉ê內面，到lóng發酵。"}},{"book":"太","chapter":13,"verse":34,"versions":{"unv":"這都是耶穌用比喻對眾人說的話；若不用比喻，就不對他們說甚麼。","bklcl":"Chiah-ê lóng sī Iâ-so͘ ēng phì-jū kā chèng lâng kóng; nā m̄ sī ēng phì-jū, chiū bô só͘ kā in kóng;","tghg":"諸個攏是耶穌用譬喻給眾人講；若呣是用譬喻，就無所給𪜶講。","bklhl":"Chiah-ê lóng是耶穌用譬喻kā眾人講；若m̄是用譬喻，就無所kā in講；"}},{"book":"太","chapter":13,"verse":35,"versions":{"unv":"這是要應驗先知的話，說：我要開口用比喻，把創世以來所隱藏的事發明出來。","bklcl":"lâi èng-giām chá thok sian-ti só͘ kóng ê, kóng,\tGóa beh khui chhùi siat phì-jū,\tChhián-bêng chhòng-chō sè-kan í-lâi só͘ ún-ba̍t ê.","tghg":"來應驗早託先知所講的，講：我欲開嘴設譬喻，闡明(chhián-bêng)創造世間以來所隱密的。","bklhl":"來應驗早託先知所講ê，講，\t我beh開嘴設譬喻，\t闡明創造世間以來所隱密ê。"}},{"book":"太","chapter":13,"verse":36,"versions":{"unv":"當下，耶穌離開眾人，進了房子。他的門徒進前來，說：「請把田間稗子的比喻講給我們聽。」","bklcl":"Hit sî Iâ-so͘ hō͘ chèng lâng sì-sòaⁿ, chiah ji̍p chhù; I ê ha̍k-seng chiū-kūn I kóng, Hn̂g ê phōe-á ê phì-jū, kā goán kóe-bêng.","tghg":"彼時，耶穌互眾人四散，才入厝。伊的學生就近伊，講：「園的稗仔(phöe-á)的譬喻給阮解明。」","bklhl":"Hit時耶穌hō͘眾人四散，chiah入厝；伊ê學生就近伊講，園ê稗á ê譬喻，kā阮解明。"}},{"book":"太","chapter":13,"verse":37,"versions":{"unv":"他回答說：「那撒好種的就是人子；","bklcl":"I ìn kóng, Iā hó chéng-chí ê sī Jîn-chú; hn̂g chiū-sī sè-kan;","tghg":"伊應講：「撒好種子的是人子；","bklhl":"伊應講，掖好種子ê是人子；園就是世間；"}},{"book":"太","chapter":13,"verse":38,"versions":{"unv":"田地就是世界；好種就是天國之子；稗子就是那惡者之子；","bklcl":"hó chéng-chí ê chiū-sī thian-kok ê kiáⁿ; phōe, chiū-sī pháiⁿ-ê ê kiáⁿ;","tghg":"園就是世間；好種子的就是天國的子；稗就是歹者的子；","bklhl":"好種子ê就是天國ê Kiáⁿ；稗，就是pháiⁿ-ê ê Kiáⁿ；"}},{"book":"太","chapter":13,"verse":39,"versions":{"unv":"撒稗子的仇敵就是魔鬼；收割的時候就是世界的末了；收割的人就是天使。","bklcl":"iā phōe ê kiû-siû, chiū-sī Mô͘-kúi; siu-koah ê sî, sī sè-kài ê lō͘-bé; koah ê, chiū-sī thiⁿ-sài.","tghg":"撒稗的仇讎就是魔鬼；收割的時是世界的路尾；割的就是天使。","bklhl":"掖稗ê kiû-siû，就是魔鬼；收割ê時，是世界ê路尾；割ê，就是天使。"}},{"book":"太","chapter":13,"verse":40,"versions":{"unv":"將稗子薅出來用火焚燒，世界的末了也要如此。","bklcl":"Só͘-í chhin-chhiūⁿ khioh phōe-á lâi ēng hé sio; tī sè-kài ê lō͘-bé ia̍h beh án-ni.","tghg":"所以親像拾稗仔來用火燒，佇世界的路尾亦欲按呢。","bklhl":"所以親像拾稗á來用火燒；tī世界ê路尾亦beh án-ni。"}},{"book":"太","chapter":13,"verse":41,"versions":{"unv":"人子要差遣使者，把一切叫人跌倒的和作惡的，從他國裡挑出來，","bklcl":"Jîn-chú beh chhe I ê thiⁿ-sài tùi I ê kok-lāi siu-si̍p kìⁿ-nā hō͘ lâng tio̍h-tak ê, kap chòe put-hoat ê;","tghg":"人子欲差伊的天使對伊的國內收拾見若互人著觸的及做不法的，","bklhl":"人子beh差伊ê天使tùi伊ê國內收拾見若hō͘人tio̍h-tak ê，kap做不法ê；"}},{"book":"太","chapter":13,"verse":42,"versions":{"unv":"丟在火爐裡；在那裡必要哀哭切齒了。","bklcl":"hiat in tī hé-lô͘, tī hia beh ū thî-khàu kā-gê chhiat-chhí.","tghg":"㧒𪜶佇火爐；佇遐欲有啼哭咬牙切齒。","bklhl":"hiat in tī火爐，tī hia beh有啼哭咬牙切齒。"}},{"book":"太","chapter":13,"verse":43,"versions":{"unv":"那時，義人在他們父的國裡，要發出光來，像太陽一樣。有耳可聽的，就應當聽！」","bklcl":"Hit sî gī lâng beh hoat-chhut kng chhin-chhiūⁿ ji̍t, tī in ê Pē ê kok.  Ū hī-khang ê tio̍h thiaⁿ.","tghg":"彼時，義人欲發出光親像日，佇𪜶的父的國。有耳孔的，著聽！」","bklhl":"Hit時義人beh發出光親像日，tī in ê父ê國。有耳孔ê tio̍h聽。"}},{"book":"太","chapter":13,"verse":44,"versions":{"unv":"「天國好像寶貝藏在地裡，人遇見了就把它藏起來，歡歡喜喜地去變賣一切所有的，買這塊地。","bklcl":"Thian-kok chhin-chhiūⁿ pó-pòe khǹg tī hn̂g-ni̍h; lâng tú-tio̍h chiū khǹg-ba̍t i; in-ūi hoaⁿ-hí chiah khì bōe it-chhè só͘ ū ê, lâi bóe hit khu hn̂g.","tghg":"「天國親像寶貝囥佇園裡，人抵著就囥密伊，因為歡喜才去賣一切所有的，來買彼區園。","bklhl":"天國親像寶貝khǹg tī園裡；人tú-tio̍h就khǹg密伊；因為歡喜chiah去賣一切所有ê，來買hit khu園。"}},{"book":"太","chapter":13,"verse":45,"versions":{"unv":"天國又好像買賣人尋找好珠子，","bklcl":"Koh thian-kok chhin-chhiūⁿ seng-lí lâng chhē hó ê chu;","tghg":"閣天國親像生理人尋好的珠，","bklhl":"Koh天國親像seng-lí人chhē好ê珠；"}},{"book":"太","chapter":13,"verse":46,"versions":{"unv":"遇見一顆重價的珠子，就去變賣他一切所有的，買了這顆珠子。","bklcl":"tú-tio̍h chi̍t lia̍p put-chí ta̍t chîⁿ ê, chiū khì bōe it-chhè só͘ ū ê lâi bóe i.","tghg":"抵著一粒不止值錢的，就去賣一切所有的，來買伊。","bklhl":"tú-tio̍h一粒不止值錢ê，就去賣一切所有ê來買伊。"}},{"book":"太","chapter":13,"verse":47,"versions":{"unv":"天國又好像網撒在海裡，聚攏各樣水族，","bklcl":"Koh thian-kok chhin-chhiūⁿ bāng pha tī hái-ni̍h, chū-chi̍p ta̍k lūi ê chúi-cho̍k;","tghg":"閣天國親像網拋佇海裡，聚集逐類的水族，","bklhl":"Koh天國親像網拋tī海裡，聚集ta̍k類ê水族；"}},{"book":"太","chapter":13,"verse":48,"versions":{"unv":"網既滿了，人就拉上岸來，坐下，揀好的收在器具裡，將不好的丟棄了。","bklcl":"í-keng móa, chiū thoa chiūⁿ phiâⁿ; chē-teh, khioh hó ê ji̍p khì-kū, m̄ hó ê hiat-ka̍k tī gōa-bīn.","tghg":"已經滿，就拖上坪，坐啲，拾好的入器具，呣好的㧒擲(hiat-ka̍k)佇外面。","bklhl":"已經滿，就拖上坪(phiâⁿ)；坐teh，拾好ê入器具，m̄好ê hiat-ka̍k tī外面。"}},{"book":"太","chapter":13,"verse":49,"versions":{"unv":"世界的末了也要這樣。天使要出來，從義人中把惡人分別出來，","bklcl":"Sè-kài ê lō͘-bé, ia̍h beh án-ni; chiah-ê thiⁿ-sài beh chhut-lâi, tùi gī lâng ê tiong-kan lâi hun-piat pháiⁿ lâng;","tghg":"世界的路尾亦欲按呢。諸個天使欲出來，對義人的中間來分別歹人，","bklhl":"世界ê路尾，亦beh án-ni；chiah ê天使beh出來，tùi義人ê中間來分別pháiⁿ人；"}},{"book":"太","chapter":13,"verse":50,"versions":{"unv":"丟在火爐裡；在那裡必要哀哭切齒了。」","bklcl":"hiat in tī hé-lô͘, tī hia beh ū thî-khàu kā-gê chhiat-chhí.","tghg":"㧒𪜶佇火爐；佇遐欲有啼哭咬牙切齒。」","bklhl":"hiat in tī火爐，tī hia beh有啼哭咬牙切齒。"}},{"book":"太","chapter":13,"verse":51,"versions":{"unv":"耶穌說：「這一切的話你們都明白了嗎？」他們說：「我們明白了。」","bklcl":"Chiah-ê lín lóng ōe hiáu-tit bōe? In kóng, Ōe.","tghg":"「諸個恁攏會曉得𣍐？」𪜶講：「會。」","bklhl":"Chiah-ê lín lóng會曉得bōe？In講，會。"}},{"book":"太","chapter":13,"verse":52,"versions":{"unv":"他說：「凡文士受教作天國的門徒，就像一個家主從他庫裡拿出新舊的東西來。」","bklcl":"I kā in kóng, Só͘-í kìⁿ-nā keng-ha̍k-sū chòe thian-kok ê ha̍k-seng ê, sī chhin-chhiūⁿ ke-chú tùi i ê khò͘-pâng the̍h-chhut sin kū ê mi̍h ê.","tghg":"伊給𪜶講：「所以見若經學士做天國的學生的，是親像家主對伊的庫房提出新舊的物的。」","bklhl":"伊kā in講，所以見若經學士做天國ê學生ê，是親像家主tùi伊ê庫房the̍h出新舊ê物ê。"}},{"book":"太","chapter":13,"verse":53,"versions":{"unv":"耶穌說完了這些比喻，就離開那裡，","bklcl":"Iâ-so͘ í-keng kóng chiah-ê phì-jū bêng-pe̍k, chiū lī-khui hia.","tghg":"耶穌已經講諸個譬喻明白，就離開遐。","bklhl":"耶穌已經講chiah ê譬喻明白，就離開hia。"}},{"book":"太","chapter":13,"verse":54,"versions":{"unv":"來到自己的家鄉，在會堂裡教訓人，甚至他們都希奇，說：「這人從哪裡有這等智慧和異能呢？","bklcl":"Kàu I ê pún hiuⁿ, tī in ê hōe-tn̂g kà-sī in; tì-kàu in gông-ngia̍h kóng, Chit lâng tùi tá-lo̍h tit-tio̍h chit ê tì-hūi, kap chiah-ê koân-lêng ah?","tghg":"到伊的本鄉，佇𪜶的會堂教示𪜶，致到𪜶卬愕，講：「此人對叨落得著此個智慧，及諸個權能啊？","bklhl":"到伊ê本鄉，tī in ê會堂教示in；致到in gông-ngia̍h講，Chit人tùi tá-lo̍h得tio̍h chit ê智慧，kap chiah ê權能ah？"}},{"book":"太","chapter":13,"verse":55,"versions":{"unv":"這不是木匠的兒子嗎？他母親不是叫馬利亞嗎？他弟兄們不是叫雅各、約西（有古卷：約瑟）、西門、猶大嗎？","bklcl":"Chit-ê kiám m̄ sī ba̍k-chhiūⁿ ê kiáⁿ mah?  I ê lāu-bú kiám m̄ sī kiò chòe Má-lī-a, I ê hiaⁿ-tī Ngá-kok, Iok-sek, Se-bûn, Iû-tāi mah?","tghg":"此個豈呣是木匠的子嗎？伊的老母豈呣是叫做馬利亞？伊的兄弟雅各、約瑟、西門、猶大嗎？","bklhl":"Chit ê kiám m̄是木匠ê Kiáⁿ mah？伊ê老母kiám m̄是叫做馬利亞，伊ê兄弟雅各、約瑟、西門、偤大mah？"}},{"book":"太","chapter":13,"verse":56,"versions":{"unv":"他妹妹們不是都在我們這裡嗎？這人從哪裡有這一切的事呢？」","bklcl":"I ê chí-bē kiám bô lóng kap lán tī chia mah?  Án-ni chit lâng tùi tá-lo̍h tit-tio̍h chiah-ê it-chhè ah?","tghg":"伊的姊妹豈無攏及咱佇遮嗎？按呢此人對叨落得著諸個一切啊？」","bklhl":"伊ê姊妹kiám無lóng kap咱tī chia mah？Án-ni chit人tùi tá-lo̍h得tio̍h chiah ê一切ah？"}},{"book":"太","chapter":13,"verse":57,"versions":{"unv":"他們就厭棄他（厭棄他：原文是因他跌倒）。耶穌對他們說：「大凡先知，除了本地本家之外，沒有不被人尊敬的。」","bklcl":"In chiū iàm-chiān I.  Nā-sī Iâ-so͘ kā in kóng, Sian-ti lâng tī pún hiuⁿ pún ke í-gōa, bô m̄ chun-kùi.","tghg":"𪜶就厭賤(iàm-chian)伊。若是耶穌給𪜶講：「先知人佇本鄉本家以外，無呣尊貴。」","bklhl":"In就厭賤伊。但是耶穌kā in講，先知人tī本鄉本家以外，無m̄尊貴。"}},{"book":"太","chapter":13,"verse":58,"versions":{"unv":"耶穌因為他們不信，就在那裡不多行異能了。","bklcl":"Iâ-so͘ tī hia bô kiâⁿ chōe-chōe koân-lêng, in-ūi in  bô sìn I.","tghg":"耶穌佇遐無行多多權能，因為𪜶無信伊。","bklhl":"耶穌tī hia無行chōe-chōe權能，因為in無信伊。"}}]