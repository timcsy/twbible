[{"book":"太","chapter":4,"verse":1,"versions":{"unv":"當時，耶穌被聖靈引到曠野，受魔鬼的試探。","bklcl":"Hit sî Iâ-so͘ hō͘ Sèng Sîn chhōa kàu khòng-iá, beh siū Mô͘-kúi chhì.","tghg":"彼時，耶穌互聖神導到曠野，欲受魔鬼試。","bklhl":"Hit時耶穌hō͘聖神chhōa到曠野，beh受魔鬼試。"}},{"book":"太","chapter":4,"verse":2,"versions":{"unv":"他禁食四十晝夜，後來就餓了。","bklcl":"Í-keng kìm-chia̍h sì-cha̍p ji̍t-mî, āu-lâi chiū iau.","tghg":"已經禁食四十日暝，後來就枵。","bklhl":"已經禁食四十日暝，後來就iau。"}},{"book":"太","chapter":4,"verse":3,"versions":{"unv":"那試探人的進前來，對他說：「你若是　神的兒子，可以吩咐這些石頭變成食物。」","bklcl":"Chhì-ê óa-lâi kā I kóng, Lí nā sī Siōng-tè ê Kiáⁿ, chiū kah chiah-ê chio̍h pìⁿ chòe piáⁿ.  Nā-sī I ìn kóng,","tghg":"試者倚來給伊講：「你若是上帝的子，就教諸個石變做餅。」","bklhl":"試ê óa來kā伊講，你若是上帝ê Kiáⁿ，就教chiah ê石變做餅。但是伊應講，"}},{"book":"太","chapter":4,"verse":4,"versions":{"unv":"耶穌卻回答說：「經上記著說：人活著，不是單靠食物，乃是靠　神口裡所出的一切話。」","bklcl":"Ū kì-chài kóng, Lâng ê oa̍h, m̄ nā óa-khò piáⁿ, chiū-sī óa-khò tùi Siōng-tè ê chhùi só͘ chhut lóng-chóng ê ōe.","tghg":"若是伊應講：「有記載講：人的活，呣若倚靠餅，就是倚靠對上帝的嘴所出攏總的話。」","bklhl":"有記載講，人ê活，m̄-nā óa靠餅，就是óa靠tùi上帝ê嘴所出lóng總ê話。"}},{"book":"太","chapter":4,"verse":5,"versions":{"unv":"魔鬼就帶他進了聖城，叫他站在殿頂（頂：原文是翅）上，","bklcl":"Mô͘-kúi chiū chhōa I kàu sèng siâⁿ, hō͘ I khiā tī tiān ê bé-liu, kā I kóng,","tghg":"魔鬼就導伊到聖城，互伊徛佇殿的尾溜，","bklhl":"魔鬼就chhōa伊到聖城，hō͘伊khiā tī殿ê尾溜，kā伊講，"}},{"book":"太","chapter":4,"verse":6,"versions":{"unv":"對他說：「你若是　神的兒子，可以跳下去，因為經上記著說：主要為你吩咐他的使者用手托著你，免得你的腳碰在石頭上。」","bklcl":"Lí nā sī Siōng-tè ê Kiáⁿ, tio̍h ka-kī tiô-lo̍h-khì; in-ūi ū kì-chài kóng,\tI beh ūi-tio̍h lí bēng-lēng I ê thiⁿ-sài,\tIn beh ēng chhiú hû lí,\tBián-tit lí ê kha tak-tio̍h chio̍h.","tghg":"給伊講：「你若是上帝的子，著家己趒落去，因為有記載講：伊欲為著你命令伊的天使，𪜶欲用手扶你，免得你的腳觸著石。」","bklhl":"你若是上帝ê Kiáⁿ，tio̍h家己tiô落去；因為有記載講，\t伊beh為tio̍h你命令伊ê天使，\tIn beh用手扶你，\t免得你ê腳tak-tio̍h石。"}},{"book":"太","chapter":4,"verse":7,"versions":{"unv":"耶穌對他說：「經上又記著說：『不可試探主─你的　神。』」","bklcl":"Iâ-so͘ kā i kóng, Koh ū kì-chài kóng, Bo̍h-tit chhì Chú lí ê Siōng-tè.","tghg":"耶穌給伊講：「閣有記載講：『莫得試主──你的上帝。』」","bklhl":"耶穌kā伊講，Koh有記載講，莫得試主你ê上帝。"}},{"book":"太","chapter":4,"verse":8,"versions":{"unv":"魔鬼又帶他上了一座最高的山，將世上的萬國與萬國的榮華都指給他看，","bklcl":"Mô͘-kúi koh chhōa I chiūⁿ ke̍k koâiⁿ ê soaⁿ, ēng thiⁿ-ē bān kok kap in ê êng-kng hō͘ I khòaⁿ;","tghg":"魔鬼閣導伊上極高的山，用天下萬國及𪜶的榮光互伊看，","bklhl":"魔鬼koh chhōa伊上極高ê山，用天下萬國kap in ê榮光hō͘伊看；"}},{"book":"太","chapter":4,"verse":9,"versions":{"unv":"對他說：「你若俯伏拜我，我就把這一切都賜給你。」","bklcl":"kā I kóng, Lí nā phak-lo̍h pài góa, chiah-ê góa lóng hō͘ lí.","tghg":"給伊講：「你若仆落拜我，諸個我攏互你。」","bklhl":"kā伊講，你若仆落拜我，chiah ê我lóng hō͘你。"}},{"book":"太","chapter":4,"verse":10,"versions":{"unv":"耶穌說：「撒但（就是抵擋的意思，乃魔鬼的別名），退去吧！因為經上記著說：當拜主－你的　神，單要事奉他。」","bklcl":"Iâ-so͘ chiū kā i kóng, Sat-tàn, thè-khì; in-ūi ū kì-chài kóng, Tio̍h pài Chú, lí ê Siōng-tè; to̍k-to̍k ho̍k-sāi I nā-tiāⁿ.","tghg":"耶穌就給伊講：「撒但，退去！因為有記載講：著拜主──你的上帝，獨獨服事伊若定。」","bklhl":"耶穌就kā伊講，撒旦，退去；因為有記載講，Tio̍h拜主，你ê上帝；獨獨服事伊nā-tiāⁿ。"}},{"book":"太","chapter":4,"verse":11,"versions":{"unv":"於是，魔鬼離了耶穌，有天使來伺候他。","bklcl":"Tùi án-ni Mô͘-kúi lī-khui I; ū thiⁿ-sài kàu, lâi su-hāu I.","tghg":"對按呢，魔鬼離開伊，有天使到來伺候伊。","bklhl":"Tùi án-ni魔鬼離開伊；有天使到，來伺候伊。"}},{"book":"太","chapter":4,"verse":12,"versions":{"unv":"耶穌聽見約翰下了監，就退到加利利去；","bklcl":"Iâ-so͘ thiaⁿ-kìⁿ Iok-hān koaiⁿ-kaⁿ, chiū thè-khì Ka-lī-lī;","tghg":"耶穌聽見約翰關監，就退去加利利；","bklhl":"耶穌聽見約翰關監，就退去加利利；"}},{"book":"太","chapter":4,"verse":13,"versions":{"unv":"後又離開拿撒勒，往迦百農去，就住在那裡。那地方靠海，在西布倫和拿弗他利的邊界上。","bklcl":"lī-khui Ná-sat-le̍k, khì Ka-pek-lông khiā-khí; chit só͘-chāi tī hái-piⁿ, tī Se-pò͘-lûn kap La̍p-tāi-lī ê kau-kài;","tghg":"離開拿撒勒，去迦百農徛起。此所在佇海邊，佇西布倫及拉大利的交界。","bklhl":"離開拿撒勒，去迦百農khiā起；chit所在tī海邊，tī Se-pò͘-lûn kap La̍p-tāi-lī ê交界；"}},{"book":"太","chapter":4,"verse":14,"versions":{"unv":"這是要應驗先知以賽亞的話，","bklcl":"sī beh èng-giām chá thok sian-ti Í-sài-a só͘ kóng ê, kóng,","tghg":"是欲應驗早託先知以賽亞所講的，","bklhl":"是beh應驗早託先知以賽亞所講ê，講，"}},{"book":"太","chapter":4,"verse":15,"versions":{"unv":"說：西布倫地，拿弗他利地，就是沿海的路，約旦河外，外邦人的加利利地─","bklcl":"Se-pò͘-lûn ê tōe, La̍p-tāi-lī ê tōe,\tIân hái-kîⁿ ê lō͘, Iok-tàn ê hô gōa,\tGōa-pang ê Ka-lī-lī;","tghg":"講：西布倫的地，拉大利的地，沿海墘的路，約但的河外，外邦的加利利──","bklhl":"Se-pò͘-lûn ê地，La̍p-tāi-lī ê地，\t沿海墘ê路，約旦ê河外，\t外邦ê加利利；"}},{"book":"太","chapter":4,"verse":16,"versions":{"unv":"那坐在黑暗裡的百姓看見了大光；坐在死蔭之地的人有光發現照著他們。","bklcl":"Chē tī o͘-àm ê peh-sìⁿ,\tBat khòaⁿ-kìⁿ tōa kng;\tChē tī sí-ìm ê tōe ê,\tŪ kng khí-lâi chiò in.","tghg":"坐佇黑暗的百姓曾看見大光；坐佇死蔭的地的有光起來照𪜶。","bklhl":"坐tī烏暗ê百姓 ，\tBat看見大光；\t坐tī死蔭ê地ê，\t有光起來照in。"}},{"book":"太","chapter":4,"verse":17,"versions":{"unv":"從那時候，耶穌就傳起道來，說：「天國近了，你們應當悔改！」","bklcl":"Tùi hit sî Iâ-so͘ khí-thâu soan-thoân kóng, Lín tio̍h hoán-hóe, in-ūi thian-kok kūn lah.","tghg":"對彼時，耶穌起頭宣傳，講：「恁著反悔，因為天國近啦！」","bklhl":"Tùi hit時耶穌起頭宣傳講，Lín tio̍h反悔，因為天國近lah。"}},{"book":"太","chapter":4,"verse":18,"versions":{"unv":"耶穌在加利利海邊行走，看見弟兄二人，就是那稱呼彼得的西門和他兄弟安得烈，在海裡撒網；他們本是打魚的。","bklcl":"Iâ-so͘ kiâⁿ tī Ka-lī-lī ê hái-kîⁿ; khòaⁿ-kìⁿ nn̄g ê hiaⁿ-tī-á, chiū-sī Se-bûn, kiò chòe Pí-tek, kap i ê hiaⁿ-tī An-tek-lia̍t, pha bāng tī hái-ni̍h, in-ūi sī thó-hî lâng.","tghg":"耶穌行佇加利利的海墘，看見二個兄弟仔，就是西門叫做彼得及伊的兄弟安得烈，拋網佇海裡；因為是討漁人。","bklhl":"耶穌行tī加利利ê海墘；看見兩個兄弟á，就是西門，叫做彼得，kap伊ê兄弟安得烈，拋網tī海裡，因為是討魚人。"}},{"book":"太","chapter":4,"verse":19,"versions":{"unv":"耶穌對他們說：「來跟從我，我要叫你們得人如得魚一樣。」","bklcl":"I chiū kā in kóng, Lâi tè góa, góa beh hō͘ lín tit-tio̍h lâng chhin-chhiūⁿ thó-hî ê.","tghg":"伊就給𪜶講：「來隨我，我欲互恁得著人親像討魚的。」","bklhl":"伊就kā in講，來tè我，我beh hō͘ lín得tio̍h人親像討魚ê。"}},{"book":"太","chapter":4,"verse":20,"versions":{"unv":"他們就立刻捨了網，跟從了他。","bklcl":"In liâm-piⁿ lī-khui bāng lâi tè I.","tghg":"𪜶連鞭離開網，來隨伊。","bklhl":"In liâm-piⁿ離開網來tè伊。"}},{"book":"太","chapter":4,"verse":21,"versions":{"unv":"從那裡往前走，又看見弟兄二人，西庇太的兒子雅各和他兄弟約翰，同他們的父親西庇太在船上補網，耶穌就招呼他們，","bklcl":"Tùi chia chìn-chêng, koh khòaⁿ-kìⁿ nn̄g ê hiaⁿ-tī-á, chiū-sī Se-pí-thài ê kiáⁿ Ngá-kok kap i ê hiaⁿ-tī Iok-hān, kap in lāu-pē Se-pí-thài tī chûn-ni̍h teh pó͘ bāng; Iâ-so͘ chio in.","tghg":"對遮進前，閣看見二個兄弟仔，就是西庇太的子雅各及伊的兄弟約翰，及𪜶老父西庇太佇船裡啲補網，耶穌招𪜶，","bklhl":"Tùi chia進前，koh看見兩個兄弟á，就是西庇太ê Kiáⁿ雅各kap伊ê兄弟約翰，kap in老父西庇太tī船裡teh補網；耶穌招in。"}},{"book":"太","chapter":4,"verse":22,"versions":{"unv":"他們立刻捨了船，別了父親，跟從了耶穌。","bklcl":"In liâm-piⁿ lī-khui chûn, pài-pia̍t in ê lāu-pē, lâi tè I.","tghg":"𪜶連鞭離開船，拜別𪜶的老父，來隨伊。","bklhl":"In liâm-piⁿ離開船，拜別in ê老父，來tè伊。"}},{"book":"太","chapter":4,"verse":23,"versions":{"unv":"耶穌走遍加利利，在各會堂裡教訓人，傳天國的福音，醫治百姓各樣的病症。","bklcl":"Iâ-so͘ piàn kiâⁿ Ka-lī-lī, tī in ê hōe-tn̂g kà-sī, soan-thoân thian-kok ê hok-im, i-hó peh-sìⁿ-kan ta̍k iūⁿ ê chèng-thâu, kap ta̍k iūⁿ ê pīⁿ-thiàⁿ.","tghg":"耶穌遍行加利利，佇𪜶的會堂教示，宣傳天國的福音，醫好百姓間逐樣的症頭及逐樣的病疼。","bklhl":"耶穌遍行加利利，tī in ê會堂教示，宣傳天國ê福音，醫好百姓間ta̍k樣ê症頭，kap ta̍k樣ê病痛。"}},{"book":"太","chapter":4,"verse":24,"versions":{"unv":"他的名聲就傳遍了敘利亞。那裡的人把一切害病的，就是害各樣疾病、各樣疼痛的和被鬼附的、癲癇的、癱瘓的，都帶了來，耶穌就治好了他們。","bklcl":"I ê miâ-siaⁿ pò-iông kàu thong Sū-lī-a; hoān ū tì pīⁿ ê, tú-tio̍h chōe-chōe iūⁿ ê chèng-thâu kap thàng-thiàⁿ ê, hoān-tio̍h kúi ê, iûⁿ-hîn ê, piàn-sūi ê, chhōa in lóng lâi chiū-kūn I, I chiū i-hó in.","tghg":"伊的名聲報揚到通敘利亞。凡有(hoān ū)致病的，抵著(tú-tio̍h)多多樣的症頭及痛疼的、患著鬼的、羊眩(iûⁿ-hîn)的、半𤻄(piàn-sūi)的，導𪜶攏來就近伊，伊就醫好𪜶。","bklhl":"伊ê名聲報揚到thong敘利亞；凡有致病ê，tú-tio̍h chōe-chōe樣ê症頭kap痛疼ê，犯tio̍h鬼ê、羊hîn ê，piàn-sūi ê，chhōa in lóng來就近伊，伊就醫好in。"}},{"book":"太","chapter":4,"verse":25,"versions":{"unv":"當下，有許多人從加利利、低加坡里、耶路撒冷、猶太、約旦河外來跟著他。","bklcl":"Hit sî, tùi Ka-lī-lī, Te-ka-pho-lī, Iâ-lō͘-sat-léng, Iû-thài, kap Iok-tàn gōa, ū chōe-chōe tīn ê lâng lâi tè I.","tghg":"彼時，對加利利、低加波里、耶路撒冷、猶太，及約但外，有多多陣的人來隨伊。","bklhl":"Hit時，tùi加利利、Te-ka-pho-lī、耶路撒冷、偤太，kap約旦外，有 chōe-chōe陣ê人來tè伊。"}}]