[{"book":"太","chapter":14,"verse":1,"versions":{"unv":"那時，分封的王希律聽見耶穌的名聲，","bklcl":"Tng hit sî, hun-hong ê jîn-kun Hi-lu̍t thiaⁿ-kìⁿ Iâ-so͘ ê miâ-siaⁿ;","tghg":"當彼時，分封的人君希律聽見耶穌的名聲，","bklhl":"當hit時，分封ê人君希律聽見耶穌ê名聲；"}},{"book":"太","chapter":14,"verse":2,"versions":{"unv":"就對臣僕說：「這是施洗的約翰從死裡復活，所以這些異能從他裡面發出來。」","bklcl":"chiū kā i ê chhe-ēng kóng, Chit-ê chiū-sī kiâⁿ sóe-lé ê Iok-hān, i sī tùi sí-lâng tiong koh-oa̍h; só͘-í ū chiah-ê koân-lêng tùi i hián-chhut.","tghg":"就給伊的差用講：「此個就是行洗禮的約翰，伊是對死人中復活，所以有諸個權能對伊顯出。」","bklhl":"就kā伊ê差用講，Chit ê就是行洗禮ê約翰，伊是tùi死人中koh活；所以有chiah ê權能tùi伊顯出。"}},{"book":"太","chapter":14,"verse":3,"versions":{"unv":"起先，希律為他兄弟腓力的妻子希羅底的緣故，把約翰拿住，鎖在監裡。","bklcl":"In-ūi chêng Hi-lu̍t ūi-tio̍h i ê hiaⁿ-tī Hui-le̍k ê bó͘ Hi-lô-tí ê iân-kò͘, ū lia̍h Iok-hān pa̍k i, koaiⁿ lo̍h kaⁿ.","tghg":"因為前希律為著伊的兄弟腓力的某希羅底的緣故，有掠約翰縛(pa̍k)伊，關落監。","bklhl":"因為前希律為tio̍h伊ê兄弟腓力ê bó͘希羅底ê緣故，有掠約翰縛伊，關落監。"}},{"book":"太","chapter":14,"verse":4,"versions":{"unv":"因為約翰曾對他說：「你娶這婦人是不合理的。」","bklcl":"In-ūi Iok-hān bat kā i kóng, Lí chiap-la̍p chit ê hū-jîn-lâng sī put-hoat.","tghg":"因為約翰曾給伊講：「你接納此個婦仁人是不法。」","bklhl":"因為約翰bat kā伊講，你接納chit ê婦人人是不法。"}},{"book":"太","chapter":14,"verse":5,"versions":{"unv":"希律就想要殺他，只是怕百姓，因為他們以約翰為先知。","bklcl":"Hi-lu̍t ài thâi i, to̍k-to̍k kiaⁿ peh-sìⁿ; in-ūi in lia̍h Iok-hān chòe sian-ti.","tghg":"希律愛刣伊，獨獨驚百姓，因為𪜶掠約翰做先知。","bklhl":"希律ài 刣伊，獨獨驚百姓 ；因為in掠約翰做先知。"}},{"book":"太","chapter":14,"verse":6,"versions":{"unv":"到了希律的生日，希羅底的女兒在眾人面前跳舞，使希律歡喜。","bklcl":"Tú-tio̍h Hi-lu̍t chòe siⁿ-ji̍t, Hi-lô-tí ê cha-bó͘-kiáⁿ thiàu-bú tī in tiong-kan, lâi hō͘ Hi-lu̍t hoaⁿ-hí.","tghg":"抵著(tú-tio̍h)希律做生日，希羅底的查某子跳舞佇𪜶中間，來互希律歡喜。","bklhl":"Tú-tio̍h希律做生日，希羅底ê cha-bó͘-kiáⁿ跳舞tī in中間，來hō͘希律歡喜。"}},{"book":"太","chapter":14,"verse":7,"versions":{"unv":"希律就起誓，應許隨她所求的給她。","bklcl":"Tùi án-ni chiù-chōa, ún beh chiàu i só͘ ài kiû ê lóng hō͘ i.","tghg":"對按呢咒誓，允欲照伊所愛求的攏互伊。","bklhl":"Tùi án-ni chiù-chōa，允beh照伊所ài求ê lóng hō͘伊。"}},{"book":"太","chapter":14,"verse":8,"versions":{"unv":"女兒被母親所使，就說：「請把施洗約翰的頭放在盤子裡，拿來給我。」","bklcl":"I hō͘ in lāu-bú sái-sō, chiū kóng, Chiong kiâⁿ sóe-lé Iok-hān ê thâu-khak tóe tī pôaⁿ-ni̍h, chiū chia hō͘ góa.","tghg":"伊互𪜶老母使唆(sái-sō)，就講：「將行洗禮約翰的頭殼貯(tóe)佇盤裡，就遮互我。」","bklhl":"伊hō͘ in老母使唆，就講，將行洗禮約翰ê頭殼tóe tī盤裡，就chia hō͘我。"}},{"book":"太","chapter":14,"verse":9,"versions":{"unv":"王便憂愁，但因他所起的誓，又因同席的人，就吩咐給她；","bklcl":"Ông chin iu-būn; chóng-sī ūi-tio̍h só͘ chiù ê chōa, koh ū tâng toh ê lâng tī-teh, chiū bēng-lēng hō͘ i;","tghg":"王真憂悶，總是為著所咒的誓，閣有同桌的人佇啲，就命令互伊；","bklhl":"王真憂悶；總是為tio̍h所chiù ê chōa，koh有同桌ê人tī-teh，就命令hō͘伊；"}},{"book":"太","chapter":14,"verse":10,"versions":{"unv":"於是打發人去，在監裡斬了約翰，","bklcl":"chhe lâng khì kaⁿ-ni̍h thâi Iok-hān.","tghg":"差人去監裡刣約翰。","bklhl":"差人去監裡刣約翰。"}},{"book":"太","chapter":14,"verse":11,"versions":{"unv":"把頭放在盤子裡，拿來給了女子；女子拿去給她母親。","bklcl":"Chiong i ê thâu-khak tóe tī pôaⁿ-ni̍h, lâi hō͘ cha-bó͘ gín-ná; i chiū phâng-khì hō͘ i ê lāu-bú.","tghg":"將伊的頭殼貯佇盤裡，來互查某囝仔；伊就捧去互伊的老母。","bklhl":"將伊ê頭殼tóe tī盤裡，來hō͘ cha-bó͘ gín-ná；伊就捧去hō͘伊ê老母。"}},{"book":"太","chapter":14,"verse":12,"versions":{"unv":"約翰的門徒來，把屍首領去埋葬了，就去告訴耶穌。","bklcl":"I ê ha̍k-seng lâi siu i ê sin-si, khì bâi-chòng; chiū khì kā Iâ-so͘ kóng.","tghg":"伊的學生來，收伊的身屍去埋葬，就去給耶穌講。","bklhl":"伊ê學生來收伊ê身屍，去埋葬；就去kā耶穌講。"}},{"book":"太","chapter":14,"verse":13,"versions":{"unv":"耶穌聽見了，就上船從那裡獨自退到野地裡去。眾人聽見，就從各城裡步行跟隨他。","bklcl":"Iâ-so͘ thiaⁿ-kìⁿ chiū chiūⁿ chûn, tùi hia thè-khì khòng-iá, ka-kī tòa; chèng lâng thiaⁿ-kìⁿ, chiū tùi chiah-ê siâⁿ pō͘-kiâⁿ tè I.","tghg":"耶穌聽見，就上船對遐退去曠野，家己住。眾人聽見，就對諸個城步行隨伊。","bklhl":"耶穌聽見就上船，tùi hia退去曠野，家己tòa；眾人聽見，就tùi chiah ê城步行tè伊。"}},{"book":"太","chapter":14,"verse":14,"versions":{"unv":"耶穌出來，見有許多的人，就憐憫他們，治好了他們的病人。","bklcl":"I chhut-khì, khòaⁿ-kìⁿ kui tōa tīn ê lâng, chiū lîn-bín in, i-hó in tiong-kan ū pīⁿ ê.","tghg":"伊出去，看見歸大陣的人，就憐憫𪜶，醫好𪜶中間有病的。","bklhl":"伊出去，看見kui大陣ê人，就憐憫in，醫好in中間有病ê。"}},{"book":"太","chapter":14,"verse":15,"versions":{"unv":"天將晚的時候，門徒進前來，說：「這是野地，時候已經過了，請叫眾人散開，他們好往村子裡去，自己買吃的。」","bklcl":"Ji̍t mńg-po͘, ha̍k-seng chiū- kūn I kóng, Chia sī khòng-iá, koh sî í-keng kè; tio̍h hō͘ chèng lâng sì-sòaⁿ, thang khì hiuⁿ-siā bóe chia̍h.","tghg":"日晚晡，學生就近伊，講：「遮是曠野，閣時已經過，著互眾人四散，通去鄉社買食。」","bklhl":"日mńg晡，學生就近伊講，chia是曠野，koh時已經過；tio̍h hō͘眾人四散，thang去鄉社買食。"}},{"book":"太","chapter":14,"verse":16,"versions":{"unv":"耶穌說：「不用他們去，你們給他們吃吧！」","bklcl":"Iâ-so͘ kā in kóng, In m̄ bián khì, lín hō͘ in chia̍h.","tghg":"耶穌給𪜶講：「𪜶呣免去，恁互𪜶食！」","bklhl":"耶穌kā in講，In m̄免去，lín hō͘ in食。"}},{"book":"太","chapter":14,"verse":17,"versions":{"unv":"門徒說：「我們這裡只有五個餅，兩條魚。」","bklcl":"In kā I kóng, Goán tī chia chí ū gō͘ ê piáⁿ, nn̄g bé hî.","tghg":"𪜶給伊講：「阮佇遮只有五個餅，二尾魚。」","bklhl":"In kā伊講，阮tī chia只有五個餅，兩尾魚。"}},{"book":"太","chapter":14,"verse":18,"versions":{"unv":"耶穌說：「拿過來給我。」","bklcl":"I kóng, The̍h lâi hō͘ góa.","tghg":"伊講：「提來互我。」","bklhl":"伊講，The̍h來hō͘我。"}},{"book":"太","chapter":14,"verse":19,"versions":{"unv":"於是吩咐眾人坐在草地上，就拿著這五個餅，兩條魚，望著天祝福，擘開餅，遞給門徒，門徒又遞給眾人。","bklcl":"Chiū hoan-hù chèng lâng chē tī chháu-po͘, chiū the̍h hit gō͘ ê piáⁿ, nn̄g bé hî, ǹg thiⁿ lâi chiok-siā, peh piáⁿ hō͘ ha̍k-seng, ha̍k-seng hō͘ chèng lâng.","tghg":"就吩咐眾人坐佇草埔，就提彼五個餅，二尾魚，向天來祝謝，擘餅互學生，學生互眾人。","bklhl":"就吩咐眾人坐tī草埔，就the̍h hit五個餅，兩尾魚，ǹg天來祝謝，peh餅hō͘學生，學生hō͘眾人。"}},{"book":"太","chapter":14,"verse":20,"versions":{"unv":"他們都吃，並且吃飽了；把剩下的零碎收拾起來，裝滿了十二個籃子。","bklcl":"Lóng chia̍h kàu pá; khioh só͘ chhun ê sut-á, móa cha̍p-jī kheng.","tghg":"攏食到飽，拾(khioh)所剩的屑仔(sut-á)，滿十二筐(kheng)。","bklhl":"Lóng食到飽；拾所chhun ê屑á，滿十二筐(kheng)。"}},{"book":"太","chapter":14,"verse":21,"versions":{"unv":"吃的人，除了婦女孩子，約有五千。","bklcl":"Chia̍h ê lâng, hū-jîn-lâng gín-ná í-gōa, iok-lio̍k gō͘ chheng.","tghg":"食的人，婦仁人囝仔以外，約略五千。","bklhl":"食ê人，婦人人gín-ná以外，約略五千。"}},{"book":"太","chapter":14,"verse":22,"versions":{"unv":"耶穌隨即催門徒上船，先渡到那邊去，等他叫眾人散開。","bklcl":"I sûi-sî pek ha̍k-seng chiūⁿ chûn, tāi-seng kè-khì hit pêng, thèng-hāu I sì-sòaⁿ chèng lâng.","tghg":"伊隨(sûi)時迫學生上船，代先過去彼旁，聽候伊四散眾人。","bklhl":"伊隨時逼學生上船，事先過去hit pêng，thèng候伊四散眾人。"}},{"book":"太","chapter":14,"verse":23,"versions":{"unv":"散了眾人以後，他就獨自上山去禱告。到了晚上，只有他一人在那裡。","bklcl":"Sì-sòaⁿ chèng lâng liáu-āu, chiū ka-kī chiūⁿ soaⁿ kî-tó;  í-keng àm, chí ū I ka-kī tī hia.","tghg":"四散眾人了後，就家己上山祈禱。已經暗，只有伊家己佇遐。","bklhl":"四散眾人了後，就家己上山祈禱；已經暗，只有伊家己tī hia。"}},{"book":"太","chapter":14,"verse":24,"versions":{"unv":"那時船在海中，因風不順，被浪搖撼。","bklcl":"Hit sî chûn tī hái-tiong, hō͘ éng iô-choah; in-ūi sī tùi-thâu hong.","tghg":"彼時船佇海中，互湧搖泏(iô-choah)，因為是對頭風。","bklhl":"Hit時船tī海中，hō͘湧搖choah；因為是對頭風。"}},{"book":"太","chapter":14,"verse":25,"versions":{"unv":"夜裡四更天，耶穌在海面上走，往門徒那裡去。","bklcl":"Mî-sî sì kiⁿ, Iâ-so͘ tùi hái-bīn kiâⁿ, chiū-kūn in.","tghg":"暝時四更，耶穌對海面行，就近𪜶。","bklhl":"暝時四更，耶穌tùi海面行，就近in。"}},{"book":"太","chapter":14,"verse":26,"versions":{"unv":"門徒看見他在海面上走，就驚慌了，說：「是個鬼怪！」便害怕，喊叫起來。","bklcl":"Ha̍k-seng khòaⁿ-kìⁿ I kiâⁿ tī hái-bīn, chiū chhiⁿ-kiaⁿ, kóng, Sī koài mi̍h; in-ūi kiaⁿ chiū âu-kiò.","tghg":"學生看見伊行佇海面，就生驚，講：「是怪物！」因為驚，就喉叫。","bklhl":"學生看見伊行tī海面，就生驚，講，是怪物；因為驚就喉叫。"}},{"book":"太","chapter":14,"verse":27,"versions":{"unv":"耶穌連忙對他們說：「你們放心，是我，不要怕！」","bklcl":"Iâ-so͘ liâm-piⁿ kap in kóng ōe, kóng, An lín ê sim; sī góa; m̄ bián kiaⁿ.","tghg":"耶穌連鞭及𪜶講話，講：「安恁的心，是我，呣免驚！」","bklhl":"耶穌liâm-piⁿ kap in講話，講，安lín ê心；是我；m̄免驚。"}},{"book":"太","chapter":14,"verse":28,"versions":{"unv":"彼得說：「主，如果是你，請叫我從水面上走到你那裡去。」","bklcl":"Pí-tek ìn I kóng, Chú ah, kó-jiân sī lí, chiū bēng-lēng góa kiâⁿ chúi-bīn chiū-kūn lí.","tghg":"彼得應伊講：「主啊！果然是你，就命令我行水面就近你。」","bklhl":"彼得應伊講，主ah，果然是你，就命令我行水面就近你。"}},{"book":"太","chapter":14,"verse":29,"versions":{"unv":"耶穌說：「你來吧。」彼得就從船上下去，在水面上走，要到耶穌那裡去；","bklcl":"I kóng, Lâi.  Pí-tek chiū tùi chûn-ni̍h lo̍h-khì, kiâⁿ chúi-bīn, beh chiū-kūn Iâ-so͘.","tghg":"伊講：「來。」彼得就對船裡落去，行水面，欲就近耶穌；","bklhl":"伊講，來。彼得就tùi船裡落去，行水面，beh就近耶穌。"}},{"book":"太","chapter":14,"verse":30,"versions":{"unv":"只因見風甚大，就害怕，將要沉下去，便喊著說：「主啊，救我！」","bklcl":"Chóng-sī khòaⁿ-kìⁿ hong, chiū kiaⁿ; teh-beh tîm-lo̍h-khì, chiū âu-kiò kóng, Chú ah, kiù góa.","tghg":"總是看見風，就驚，啲欲沈落去，就喉叫講：「主啊，救我！」","bklhl":"總是看見風，就驚；teh-beh沉落去，就喉叫講，主ah，救我。"}},{"book":"太","chapter":14,"verse":31,"versions":{"unv":"耶穌趕緊伸手拉住他，說：「你這小信的人哪，為甚麼疑惑呢？」","bklcl":"Iâ-so͘ sûi-sî chhun chhiú khan i, kóng, Sió-sìn ê lâng, siáⁿ-sū giâu-gî?","tghg":"耶穌隨時伸手牽伊，講：「小信的人，啥事僥疑？」","bklhl":"耶穌隨時伸手牽伊，講，小信ê人，啥事僥疑？"}},{"book":"太","chapter":14,"verse":32,"versions":{"unv":"他們上了船，風就住了。","bklcl":"In chiūⁿ chûn, hong chiū tiāⁿ.","tghg":"𪜶上船，風就定。","bklhl":"In上船，風就定。"}},{"book":"太","chapter":14,"verse":33,"versions":{"unv":"在船上的人都拜他，說：「你真是　神的兒子了。」","bklcl":"Chûn-ni̍h ê lâng pài I kóng, Lí chin-chiàⁿ sī Siōng-tè ê Kiáⁿ.","tghg":"船裡的人拜伊，講：「你真正是上帝的子。」","bklhl":"船裡ê人拜伊講，你真正是上帝ê Kiáⁿ。"}},{"book":"太","chapter":14,"verse":34,"versions":{"unv":"他們過了海，來到革尼撒勒地方。","bklcl":"Í-keng kè-khì, chiū kàu Kek-nî-sat-le̍k tōe.","tghg":"已經過去，就到革尼撒勒地。","bklhl":"已經過去，就到Kek-nî-sat-le̍k地。"}},{"book":"太","chapter":14,"verse":35,"versions":{"unv":"那裡的人一認出是耶穌，就打發人到周圍地方去，把所有的病人帶到他那裡，","bklcl":"Hit ūi ê lâng bat I, chhe lâng khì sì-hng, chhōa it-chhè ū pīⁿ ê lâi chiū-kūn I;","tghg":"彼位的人識伊，差人去四方，導一切有病的來就近伊，","bklhl":"Hit位ê人bat伊，差人去四方，chhōa一切有病ê來就近伊；"}},{"book":"太","chapter":14,"verse":36,"versions":{"unv":"只求耶穌准他們摸他的衣裳繸子；摸著的人就都好了。","bklcl":"kiû I nā-sái hō͘ in bong I ê saⁿ-á-ku ê chhiu; kìⁿ-nā bong ê lâng chiâu-chn̂g hó.","tghg":"求伊若使(na-sái)互𪜶摸伊的衫仔裾的鬚；見若摸的人齊全(chiâu-chn̂g)好。","bklhl":"求伊但使hō͘ in摸伊ê衫á裾ê鬚；見若摸ê人齊全好。"}}]