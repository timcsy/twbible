[{"book":"箴","chapter":17,"verse":1,"versions":{"unv":"設筵滿屋，大家相爭，不如有塊乾餅，大家相安。","bklcl":"Iân-sia̍h móa-chhù iā ū saⁿ-chiⁿ,  M̄-ta̍t-tio̍h chi̍t-tè-á piáⁿ-koaⁿ koh ū an-chēng.","tghg":"筵席滿厝，也有相爭，呣值著一塊仔餅干，閣有安靜。","bklhl":"筵席滿-厝也有相爭，m̄值tio̍h一塊-á餅-koaⁿ koh有安靜。"}},{"book":"箴","chapter":17,"verse":2,"versions":{"unv":"僕人辦事聰明，必管轄貽羞之子，又在眾子中同分產業。","bklcl":"Lô͘-po̍k gâu pān tāi-chì beh koán-hat sià-pāi ê kiáⁿ;  Koh tī hiaⁿ-tī ê tiong-kan saⁿ-kap pun ke-hé.","tghg":"奴僕𠢕辦代誌，欲管轄卸敗的子，閣佇兄弟的中間相及分家伙。","bklhl":"奴僕gâu辦tāi-chì beh管轄卸敗ê kiáⁿ；Koh tī兄弟ê中間相kap分家伙。"}},{"book":"箴","chapter":17,"verse":3,"versions":{"unv":"鼎為煉銀，爐為煉金；惟有耶和華熬煉人心。","bklcl":"Khe-á sī beh thoàn-liān gûn, lô͘ sī beh thoàn-liān kim;  To̍k-to̍k Iâ-hô-hoa thoàn-liān lâng ê sim.","tghg":"篋仔(khe-á)是欲鍛煉銀，爐是欲鍛煉金；獨獨耶和華鍛煉人的心。","bklhl":"Khe-á是beh鍛鍊銀，爐是beh鍛鍊金；獨獨耶和華鍛鍊人ê心。"}},{"book":"箴","chapter":17,"verse":4,"versions":{"unv":"行惡的，留心聽奸詐之言；說謊的，側耳聽邪惡之語。","bklcl":"Kiâⁿ-pháiⁿ-ê liû-sim thiaⁿ kan-chà ê ōe,  Kóng pe̍h-chha̍t-ê chù-ì thiaⁿ siâ-ok ê giân-gú.","tghg":"行歹的，留心聽奸詐的話；講白賊的，注意聽邪惡的言語。","bklhl":"行pháiⁿ-ê留心聽奸詐ê話，講白賊ê注意聽邪惡ê言語。"}},{"book":"箴","chapter":17,"verse":5,"versions":{"unv":"戲笑窮人的，是辱沒造他的主；幸災樂禍的，必不免受罰。","bklcl":"Thí-chhiò sòng-hiong lâng-ê sī lêng-jio̍k chhòng-chō i ê Chú;  Hoaⁿ-hí lâng tú-tio̍h chai-ē ê bōe bián-tit siū hêng-hoa̍t.","tghg":"恥笑喪鄉人的，是凌辱創造伊的主；歡喜人抵著(tú-tio̍h)災禍的，𣍐免得受刑罰。","bklhl":"恥笑sòng-hiong人-ê是凌辱創造伊ê主；歡喜人tú-tio̍h災厄 ê bōe免得受刑罰。"}},{"book":"箴","chapter":17,"verse":6,"versions":{"unv":"子孫為老人的冠冕；父親是兒女的榮耀。","bklcl":"Kiáⁿ-sun sī lāu-lâng ê bián-liû,  Lāu-pē sī kiáⁿ-jî ê êng-kng.","tghg":"子孫是老人的冕旒；老父是子兒的榮光。","bklhl":"kiáⁿ孫是老人ê冕旒，老父是kiáⁿ兒ê榮光。"}},{"book":"箴","chapter":17,"verse":7,"versions":{"unv":"愚頑人說美言本不相宜，何況君王說謊話呢？","bklcl":"Gōng-lâng kóng tōa-ōe sī bô ha̍p,  Hô-hòng ū tō-tek ê lâng kóng pe̍h-chha̍t ah.","tghg":"戇人講大話是無合，何況有道德的人講白賊啊？","bklhl":"戇人講大話是無合，何況有道德ê人講白賊ah。"}},{"book":"箴","chapter":17,"verse":8,"versions":{"unv":"賄賂在餽送的人眼中看為寶玉，隨處運動都得順利。","bklcl":"Pò͘-lō͘ ê mi̍h tī siū-tio̍h ê lâng khòaⁿ-chòe pó-chio̍h,  Bô-lūn ǹg toh-lo̍h chi̍t hong-bīn lóng heng-thong.","tghg":"賄賂的物佇受著的人看做寶石，無論向叨落一方面攏亨通。","bklhl":"pò͘賂ê物tī受tio̍h ê人看做寶石，無論ǹg toh落一方面lóng興通。"}},{"book":"箴","chapter":17,"verse":9,"versions":{"unv":"遮掩人過的，尋求人愛；屢次挑錯的，離間密友。","bklcl":"Jia-iám lâng ê kè-sit-ê sī it-tio̍h jîn-ài,  Tāi-chì ta̍uh-ta̍uh liām ê, hō͘ chhin-bi̍t ê pêng-iú léng-tām.","tghg":"遮掩人的過失的，是憶著仁愛；代誌沓沓(ta̍uh-ta̍uh)唸的，互親密的朋友冷淡。","bklhl":"遮掩人ê過失ê是憶tio̍h仁愛，Tāi-chì ta̍uh-ta̍uh念ê，hō͘親密ê朋友冷淡。"}},{"book":"箴","chapter":17,"verse":10,"versions":{"unv":"一句責備話深入聰明人的心，強如責打愚昧人一百下。","bklcl":"Bêng-lí ê lâng chi̍t-ē siū chek-pī chiū ji̍p i ê sim,  Iâⁿ-kè phah gōng-lâng chi̍t-pah-ē.","tghg":"明理的人一下受責備就入伊的心，贏過拍戇人一百下。","bklhl":"明理ê人一下受責備就入伊ê心，贏過phah戇人一百下。"}},{"book":"箴","chapter":17,"verse":11,"versions":{"unv":"惡人只尋背叛，所以必有嚴厲的使者奉差攻擊他。","bklcl":"Pháiⁿ-lâng choan-bū hoán-poān,  Só͘-í beh chhe chân-jím ê sù-chiá khì kong-kek i.","tghg":"歹人專務反叛，所以欲差殘忍的使者去攻擊伊。","bklhl":"Pháiⁿ人專務反叛，所以beh差殘忍ê使者去攻擊伊。"}},{"book":"箴","chapter":17,"verse":12,"versions":{"unv":"寧可遇見丟崽子的母熊，不可遇見正行愚妄的愚昧人。","bklcl":"Lêng-khó͘ tú-tio̍h sit-lo̍h kiáⁿ ê hîm-bú,  M̄-thang tú-tio̍h gōng-lâng ê gû-tû ok.","tghg":"寧可抵著失落子的熊母，呣通抵著戇人的愚躇惡(gû-tû ok)。","bklhl":"寧可tú-tio̍h失落kiáⁿ ê熊母，M̄-thang tú-tio̍h戇人ê愚圖惡。"}},{"book":"箴","chapter":17,"verse":13,"versions":{"unv":"以惡報善的，禍患必不離他的家。","bklcl":"Ēng pháiⁿ pò hó ê,  Chai-ē bô lī-khui i ê ke.","tghg":"用歹報好的，災禍無離開伊的家。","bklhl":"用pháiⁿ報好ê，災厄無離開伊ê家。"}},{"book":"箴","chapter":17,"verse":14,"versions":{"unv":"紛爭的起頭如水放開，所以，在爭鬧之先必當止息爭競。","bklcl":"Saⁿ-chiⁿ ê khí-thâu chhin-chhiūⁿ chúi phòa-khiah;  Só͘-í tī kàu-nāu ê tāi-seng tio̍h hō͘ oan-ke soah.","tghg":"相爭的起頭親像水破隙(phòa-khiah)，所以，佇到鬧的代先著互冤家息。","bklhl":"相爭ê起頭親像水破隙；所以tī到鬧ê事先tio̍h hō͘冤家soah。"}},{"book":"箴","chapter":17,"verse":15,"versions":{"unv":"定惡人為義的，定義人為惡的，這都為耶和華所憎惡。","bklcl":"Gí-tiāⁿ pháiⁿ lâng chòe-gī, tēng gī-lâng chòe ū-chōe ê, Chí(**Chit) nn̄g hāng lóng sī Iâ-hô-hoa só͘ iàm-ò͘ⁿ.","tghg":"擬定歹人做義，定義人做有罪的，此二項攏是耶和華所厭惡。","bklhl":"擬定pháiⁿ人做義，定義人做有罪ê，Chit兩項lóng是耶和華所厭惡。"}},{"book":"箴","chapter":17,"verse":16,"versions":{"unv":"愚昧人既無聰明，為何手拿價銀買智慧呢？","bklcl":"Gōng-lâng kì-jiân bô bêng-lí,  Siáⁿ-sū ū chîⁿ the̍h tī chhiú--nih bóe tì-hūi?","tghg":"戇人既然無明理，啥事有錢提佇手裡買智慧？","bklhl":"戇人既然無明理，啥事有錢the̍h tī手裡買智慧？"}},{"book":"箴","chapter":17,"verse":17,"versions":{"unv":"朋友乃時常親愛，弟兄為患難而生。","bklcl":"Pêng-iú sî-siông saⁿ chhin-ài,  Hiaⁿ-tī ê chhut-sì ūi-tio̍h kiù hoān-lān.","tghg":"朋友時常相親愛，兄弟的出世為著救患難。","bklhl":"朋友時常相親愛，兄弟ê出世為tio̍h救患難。"}},{"book":"箴","chapter":17,"verse":18,"versions":{"unv":"在鄰舍面前擊掌作保乃是無知的人。","bklcl":"Tī chhù-piⁿ ê bīn-chêng tah-èng chòe pó-jīn,  Hit-hō lâng chiū-sī gōng-lâng.","tghg":"佇厝邊的面前答應做保認，彼號人就是戇人。","bklhl":"Tī厝邊ê面前答應做保認，hit號人就是戇人。"}},{"book":"箴","chapter":17,"verse":19,"versions":{"unv":"喜愛爭競的，是喜愛過犯；高立家門的，乃自取敗壞。","bklcl":"Ài saⁿ-chiⁿ ê lâng sī ài hoān-chōe;  Mn̂g-hō͘ chhòng koâiⁿ ê lâng sī ka-kī chhú pāi-hoāi.","tghg":"愛相爭的人，是愛犯罪；門戶創高的人，是家己取敗壞。","bklhl":"Ài相爭ê人是ài犯罪；門-hō͘ chhòng高ê人是家己取敗壞。"}},{"book":"箴","chapter":17,"verse":20,"versions":{"unv":"心存邪僻的，尋不著好處；舌弄是非的，陷在禍患中。","bklcl":"Sim koāi-phiah--ê bô thang chhē--tio̍h hok-khì;  Chi̍h péng-lâi péng-khì-ê hām-lo̍h tī hoān-lān.","tghg":"心乖僻的，無通尋著福氣；舌反來(péng-lâi)反去的，陷落佇患難。","bklhl":"心乖僻ê無thang chhē-tio̍h福氣；舌péng來péng去ê陷落tī患難。"}},{"book":"箴","chapter":17,"verse":21,"versions":{"unv":"生愚昧子的，必自愁苦；愚頑人的父毫無喜樂。","bklcl":"Siⁿ gōng-kiáⁿ sī ka-kī ê iu-būn,  Gōng-lâng ê pē lóng bô thang hoaⁿ-hí.","tghg":"生戇子，是家己的憂悶；戇人的父攏無通歡喜。","bklhl":"生戇kiáⁿ是家己ê憂悶，戇人ê父lóng無thang歡喜。"}},{"book":"箴","chapter":17,"verse":22,"versions":{"unv":"喜樂的心乃是良藥；憂傷的靈使骨枯乾。","bklcl":"Hoaⁿ-hí ê sim sī hó-io̍h,  Iu-siong ê sim-sîn hō͘ kut ko͘-tâ.","tghg":"歡喜的心是好藥；憂傷的心神互骨枯焦。","bklhl":"歡喜ê心是好藥，憂傷ê心神hō͘骨枯焦。"}},{"book":"箴","chapter":17,"verse":23,"versions":{"unv":"惡人暗中受賄賂，為要顛倒判斷。","bklcl":"Pháiⁿ-lâng àm-chīⁿ siū pò͘-lō͘,  Beh hō͘ àn-kiāⁿ péng-lìn-tńg.","tghg":"歹人暗靜受賄賂，欲互案件反輪轉(péng-lìn-tńg)。","bklhl":"pháiⁿ人暗靜受pò͘賂，Beh hō͘案件péng-lìn-tńg。"}},{"book":"箴","chapter":17,"verse":24,"versions":{"unv":"明哲人眼前有智慧；愚昧人眼望地極。","bklcl":"Tì-hūi sī tī bêng-lí ê lâng ê bīn-chêng,  Gōng-lâng ê ba̍k-chiu khòaⁿ tī tōe ê ke̍k-thâu.","tghg":"智慧是佇明理的人的面前；戇人的目睭看佇地的極頭。","bklhl":"智慧是tī明理ê人ê面前，戇人ê目睭看tī地ê極頭。"}},{"book":"箴","chapter":17,"verse":25,"versions":{"unv":"愚昧子使父親愁煩，使母親憂苦。","bklcl":"Gû-gōng ê kiáⁿ hō͘ lāu-pē hoân-ló,  Hō͘ lāu-bú iu-khó͘.","tghg":"愚戇的子互老父煩惱，互老母憂苦。","bklhl":"愚戇ê kiáⁿ hō͘老父煩惱，Hō͘老母憂苦。"}},{"book":"箴","chapter":17,"verse":26,"versions":{"unv":"刑罰義人為不善；責打君子為不義。","bklcl":"Hêng-hoa̍t gī ê lâng sī m̄-hó,  Phah péng-kong ê koaⁿ-hú iā-sī án-ni.","tghg":"刑罰義的人是呣好；拍秉公(péng-kong)的官府也是按呢。","bklhl":"刑罰義ê人是m̄好，Phah秉公ê官府也是án-ni。"}},{"book":"箴","chapter":17,"verse":27,"versions":{"unv":"寡少言語的，有知識；性情溫良的，有聰明。","bklcl":"Giân-gú chió-ê ū tì-sek,  Sèng-chêng hāi-chāi-ê ū chhang-miâ.","tghg":"言語少的，有智識；性情亥在(hāi-chāi)的，有聰明。","bklhl":"言語少-ê有知識，性情hāi-在-ê有聰明。"}},{"book":"箴","chapter":17,"verse":28,"versions":{"unv":"愚昧人若靜默不言也可算為智慧；閉口不說也可算為聰明。","bklcl":"Gōng ê lâng nā chēng-chēng iā sǹg chòe tì-hūi;  Chhùi-ba̍t-ê iā sǹg-chòe chhang-miâ.","tghg":"戇的人若靜靜也算做智慧；嘴密的也算做聰明。","bklhl":"戇ê人若靜靜也算做智慧；嘴-密-ê也算做聰明。"}}]