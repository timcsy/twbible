[{"book":"箴","chapter":4,"verse":1,"versions":{"unv":"眾子啊，要聽父親的教訓，留心得知聰明。","bklcl":"Lín chiah-ê kiáⁿ ah, tio̍h thiaⁿ lāu-pē ê kà-sī;  Tio̍h chù-ì lâi tit-tio̍h bêng-lí.","tghg":"恁諸個子啊，著聽老父的教示，著注意來得著明理。","bklhl":"Lín chiah ê kiáⁿ ah，tio̍h聽老父ê教示；Tio̍h注意來得tio̍h明理。"}},{"book":"箴","chapter":4,"verse":2,"versions":{"unv":"因我所給你們的是好教訓；不可離棄我的法則（或譯：指教）。","bklcl":"In-ūi góa ēng hó ê tō-lí hō͘ lín;  M̄-thang khì-sak góa ê hoat-tō͘.","tghg":"因為我用好的道理互恁；呣通棄拺我的法度。","bklhl":"因為我用好ê道理hō͘ lín；M̄-thang棄sak我ê法度。"}},{"book":"箴","chapter":4,"verse":3,"versions":{"unv":"我在父親面前為孝子，在母親眼中為獨一的嬌兒。","bklcl":"Góa sī lāu-pē ê kiáⁿ;  Tī lāu-bú ê bīn-chêng chòe i tē-it thiàⁿ ê iù-siù kiáⁿ.","tghg":"我是老父的子，佇老母的面前做伊第一疼的幼秀子。","bklhl":"我是老父ê kiáⁿ；Tī老母ê面前做伊第一疼ê幼秀kiáⁿ。"}},{"book":"箴","chapter":4,"verse":4,"versions":{"unv":"父親教訓我說：你心要存記我的言語，遵守我的命令，便得存活。","bklcl":"Lāu-pē kà-sī góa, kā góa kóng,  Lí ê sim tio̍h kì-tiâu góa ê ōe,  Chun-siú góa ê bēng-lēng, chiū tit-tio̍h oa̍h.","tghg":"老父教示我，給我講：你的心著記住(kì-tiâu)我的話，遵守我的命令，就得著活。","bklhl":"老父教示我，kā我講，你ê心tio̍h記tiâu我ê話，遵守我ê命令，就得tio̍h活。"}},{"book":"箴","chapter":4,"verse":5,"versions":{"unv":"要得智慧，要得聰明，不可忘記，也不可偏離我口中的言語。","bklcl":"Tio̍h tit-tio̍h tì-hūi, tio̍h tit-tio̍h chhang-miâ,  M̄-thang bōe kì-tit, m̄-thang lī-khui góa só͘ kóng ê ōe.","tghg":"著得著智慧，著得著聰明，呣通𣍐記得，呣通離開我所講的話。","bklhl":"Tio̍h得tio̍h智慧，tio̍h得tio̍h聰明，M̄-thang bōe記得，m̄-thang離開我所講ê話。"}},{"book":"箴","chapter":4,"verse":6,"versions":{"unv":"不可離棄智慧，智慧就護衛你；要愛她，她就保守你。","bklcl":"M̄-thang khì-sak tì-hūi, i beh pó-hō͘ lí;  Tio̍h thiàⁿ i, i beh chiàu-kò͘ lí.","tghg":"呣通棄拺智慧，伊欲保護你；著疼伊，伊欲照顧你。","bklhl":"M̄-thang棄sak智慧，伊beh保護你；Tio̍h疼伊，伊beh照顧你。"}},{"book":"箴","chapter":4,"verse":7,"versions":{"unv":"智慧為首；所以，要得智慧。在你一切所得之內必得聰明（或譯：用你一切所得的去換聰明）。","bklcl":"Tì-hūi sī kun-pún, tio̍h tit-tio̍h tì-hūi;  Tī lí it-chhè só͘ tit-tio̍h ê tiong-kan, tio̍h tit-tio̍h chhang-miâ.","tghg":"智慧是根本；著得著智慧。佇你一切所得著的中間，著得著聰明。","bklhl":"智慧是根本，tio̍h得tio̍h智慧；Tī你一切所得tio̍h ê中間，tio̍h得tio̍h聰明。"}},{"book":"箴","chapter":4,"verse":8,"versions":{"unv":"高舉智慧，她就使你高升；懷抱智慧，她就使你尊榮。","bklcl":"Lí nā chun-tiōng i, i beh hō͘ lí seng-koâiⁿ;  Lí nā loân-bō͘ i, i chiū hō͘ lí êng-kng.","tghg":"你若尊重伊，伊欲互你升高；你若戀慕伊，伊就互你榮光。","bklhl":"你若尊重伊，伊beh hō͘你升高；你若戀慕伊，伊就hō͘你榮光。"}},{"book":"箴","chapter":4,"verse":9,"versions":{"unv":"她必將華冠加在你頭上，把榮冕交給你。","bklcl":"I beh ēng súi ê bō tì tī lí ê thâu-khak;  Chiong êng-kng ê bián-liû hō͘ lí.","tghg":"伊欲用媠的帽戴佇你的頭殼，將榮光的冕旒(bián-liû)互你。","bklhl":"伊beh用súi ê帽戴tī你ê頭殼；將榮光ê冕旒hō͘你。"}},{"book":"箴","chapter":4,"verse":10,"versions":{"unv":"我兒，你要聽受我的言語，就必延年益壽。","bklcl":"Góa ê kiáⁿ, tio̍h thiaⁿ lâi chiap-la̍p góa ê ōe,  Chiū beh chia̍h tn̂g hè-siū.","tghg":"我的子，著聽來接納我的話，就欲食長歲壽。","bklhl":"我ê kiáⁿ，tio̍h聽來接納我ê話，就beh食長歲壽。"}},{"book":"箴","chapter":4,"verse":11,"versions":{"unv":"我已指教你走智慧的道，引導你行正直的路。","bklcl":"Góa í-keng chí-sī lí tì-hūi ê lō͘,  Ín-chhōa lí kiâⁿ chèng-ti̍t ê lō͘-kèng.","tghg":"我已經指示你智慧的路，引導你行正直的路徑。","bklhl":"我已經指示你智慧ê路，引chhōa你行正直ê路徑。"}},{"book":"箴","chapter":4,"verse":12,"versions":{"unv":"你行走，腳步必不致狹窄；你奔跑，也不致跌倒。","bklcl":"Lí kiâⁿ ê sî, bô tì-kàu chó͘-gāi;  Lí cháu, ia̍h bô tì-kàu tio̍h-tak.","tghg":"你行的時，無致到阻礙；你走，亦無致到著觸。","bklhl":"你行ê時，無致到阻礙；你走，亦無致到tio̍h-tak。"}},{"book":"箴","chapter":4,"verse":13,"versions":{"unv":"要持定訓誨，不可放鬆；必當謹守，因為它是你的生命。","bklcl":"Tio̍h chip-siú kà-sī, m̄-thang pàng-sang;  Tio̍h kín-sīn siú i, in-ūi i sī lí ê oa̍h-miā.","tghg":"著執守教示，呣通放鬆；著謹慎守伊，因為伊是你的活命。","bklhl":"Tio̍h執守教示，m̄-thang放鬆；Tio̍h謹慎守伊，因為伊是你ê活命。"}},{"book":"箴","chapter":4,"verse":14,"versions":{"unv":"不可行惡人的路；不要走壞人的道。","bklcl":"Hiong-ok ê lâng ê lō͘ bo̍h-tit ji̍p;  Pháiⁿ-lâng ê lō͘ bo̍h-tit kiâⁿ.","tghg":"兇惡的人的路莫得入；歹人的路莫得行。","bklhl":"兇惡ê人ê路莫得入；pháiⁿ人ê路莫得行。"}},{"book":"箴","chapter":4,"verse":15,"versions":{"unv":"要躲避，不可經過；要轉身而去。","bklcl":"Tio̍h siám-pī i, m̄-thang tùi hia kè;  Tio̍h oa̍t-cháu lī-khui i, chìn-chêng khì.","tghg":"著閃避伊，呣通對遐過；著越走離開伊進前去。","bklhl":"Tio̍h閃避伊，m̄-thang tùi hia過；Tio̍h oa̍t走離開伊，進前去。"}},{"book":"箴","chapter":4,"verse":16,"versions":{"unv":"這等人若不行惡，不得睡覺；不使人跌倒，睡臥不安；","bklcl":"In-ūi i nā bô hāi lâng, chiū bōe khùn-tit;  Nā bô hō͘ lâng poa̍h-tó, chiū khùn bōe lo̍h-bîn.","tghg":"因為伊若無害人，就𣍐睏得；若無互人跋倒，就睏𣍐落眠；","bklhl":"因為伊若無害人，就bōe睏得；若無hō͘人跋倒，就睏bōe落眠。"}},{"book":"箴","chapter":4,"verse":17,"versions":{"unv":"因為他們以奸惡吃餅，以強暴喝酒。","bklcl":"In-ūi in tùi hiong-ok tit-tio̍h chia̍h-piáⁿ;  Tùi kiông-pō tit-tio̍h lim-chiú.","tghg":"因為𪜶對兇惡得著食餅，對強暴得著飲酒。","bklhl":"因為in tùi兇惡得tio̍h食餅；Tùi強暴得tio̍h lim酒。"}},{"book":"箴","chapter":4,"verse":18,"versions":{"unv":"但義人的路好像黎明的光，越照越明，直到日午。","bklcl":"To̍k-to̍k gī-lâng ê lō͘, chhin-chhiūⁿ thàu-chá ê kng,  Ná-chiò ná-kng, kàu ji̍t-tiong-tàu.","tghg":"獨獨義人的路親像透早的光，愈照愈光，到日中晝。","bklhl":"獨獨義人ê路，親像透早ê光，Ná照ná光，到日中晝。"}},{"book":"箴","chapter":4,"verse":19,"versions":{"unv":"惡人的道好像幽暗，自己不知因甚麼跌倒。","bklcl":"Pháiⁿ-lâng ê lō͘, chhin-chhiūⁿ o͘-àm;  In tio̍h-tak m̄-chai sím-mi̍h iân-kò͘.","tghg":"歹人的路親像黑暗，𪜶著觸呣知甚麼緣故。","bklhl":"pháiⁿ人ê路，親像烏暗；In tio̍h-tak m̄知甚麼緣故。"}},{"book":"箴","chapter":4,"verse":20,"versions":{"unv":"我兒，要留心聽我的言詞，側耳聽我的話語，","bklcl":"Góa ê kiáⁿ tio̍h chù-ì thiaⁿ góa ê ōe,  Àⁿ hī-khang thiaⁿ góa só͘ kóng--ê.","tghg":"我的子，著注意聽我的話，俯耳孔聽我所講的，","bklhl":"我ê kiáⁿ tio̍h注意聽我ê話，Àⁿ耳孔聽我所講ê。"}},{"book":"箴","chapter":4,"verse":21,"versions":{"unv":"都不可離你的眼目，要存記在你心中。","bklcl":"M̄-thang hō͘ i lī-khui lí ê ba̍k-chiu,  Tio̍h kì-tiâu tī lí ê sim-lāi.","tghg":"呣通互伊離開你的目睭，著記住佇你的心內。","bklhl":"M̄-thang hō͘伊離開你ê目睭，Tio̍h記tiâu tī你ê心內。"}},{"book":"箴","chapter":4,"verse":22,"versions":{"unv":"因為得著它的，就得了生命，又得了醫全體的良藥。","bklcl":"In-ūi chhē-tio̍h i ê lâng, chiū tit-tio̍h oa̍h-miā;  Koh thong seng-khu tit-tio̍h ióng-kiāⁿ.","tghg":"因為尋著伊的人，就得著活命，閣通身軀得著勇健。","bklhl":"因為chhē-tio̍h伊ê人，就得tio̍h活命；Koh thong身軀得tio̍h勇健。"}},{"book":"箴","chapter":4,"verse":23,"versions":{"unv":"你要保守你心，勝過保守一切（或譯：你要切切保守你心），因為一生的果效是由心發出。","bklcl":"Lí tio̍h chīn-la̍t pó-siú lí ê sim.  In-ūi i sī oa̍h-miā ê kun-goân.","tghg":"你著盡力保守你的心，因為伊是活命的根源。","bklhl":"你tio̍h盡力保守你ê心。因為伊是活命ê根源。"}},{"book":"箴","chapter":4,"verse":24,"versions":{"unv":"你要除掉邪僻的口，棄絕乖謬的嘴。","bklcl":"Lí ê chhùi tio̍h tû-khì siâ-phiah;  Lí ê chhùi-tûn tio̍h lī-khui hêng-ge̍k.","tghg":"你的嘴著除去邪僻，你的嘴唇著離開橫逆。","bklhl":"你ê嘴tio̍h除去邪癖；你ê嘴唇tio̍h離開橫逆。"}},{"book":"箴","chapter":4,"verse":25,"versions":{"unv":"你的眼目要向前正看；你的眼睛（原文是皮）當向前直觀。","bklcl":"Lí ê ba̍k-chiu tio̍h khòaⁿ ti̍t-ti̍t;  Lí ê ba̍k-chiu tio̍h khòaⁿ thâu-chêng.","tghg":"你的目睭著看直直；你的目睭著看頭前。","bklhl":"你ê目睭tio̍h看直直；你ê目睭tio̍h看頭前。"}},{"book":"箴","chapter":4,"verse":26,"versions":{"unv":"要修平你腳下的路，堅定你一切的道。","bklcl":"Tio̍h siu-pîⁿ lí ê kha ê lō͘;  Tio̍h kian-kò͘ lí lóng-chóng ê lō͘-tô͘.","tghg":"著修平你的腳的路，著堅固你攏總的路途。","bklhl":"Tio̍h siu-pîⁿ你ê腳ê路；Tio̍h堅固你lóng總ê路途。"}},{"book":"箴","chapter":4,"verse":27,"versions":{"unv":"不可偏向左右；要使你的腳離開邪惡。","bklcl":"M̄-thang phian-chó phian-iū;  Tio̍h hō͘ lí ê kha lī-khui pháiⁿ.","tghg":"呣通偏左偏右；著互你的腳離開歹。","bklhl":"M̄-thang偏左偏右；Tio̍h hō͘你ê腳離開pháiⁿ。"}}]