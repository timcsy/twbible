[{"book":"箴","chapter":10,"verse":1,"versions":{"unv":"所羅門的箴言：智慧之子使父親歡樂；愚昧之子叫母親擔憂。","bklcl":"Só͘-lô-bûn ê chim-giân.  Tì-hūi ê kiáⁿ hō͘ lāu-pē hoaⁿ-hí;  Gû-gōng ê kiáⁿ hō͘ lāu-bú iu-būn.","tghg":"所羅門的箴言：智慧的子互老父歡喜；愚戇的子互老母憂悶。","bklhl":"所羅門ê箴言。智慧ê kiáⁿ hō͘老父歡喜；愚戇ê kiáⁿ hō͘老母憂悶。"}},{"book":"箴","chapter":10,"verse":2,"versions":{"unv":"不義之財毫無益處；惟有公義能救人脫離死亡。","bklcl":"Put-gī ê chîⁿ lóng bô lī-ek; Chí-ū kong-gī ōe kiù lâng thoat-lī sí-bô.","tghg":"不義的錢攏無利益；只有公義會救人脫離死無。","bklhl":"不義ê錢lóng無利益；只有公義能救人脫離死無。"}},{"book":"箴","chapter":10,"verse":3,"versions":{"unv":"耶和華不使義人受飢餓；惡人所欲的，他必推開。","bklcl":"Iâ-hô-hoa bô hō͘ gī-lâng tú-tio̍h iau-gō;  Pháiⁿ-lâng só͘ him-bō͘-ê, I bô hō͘ i chiâⁿ.","tghg":"耶和華無互義人抵著(tú-tio̍h)枵餓；歹人所欣慕的，伊無互伊成。","bklhl":"耶和華無hō͘義人tú-tio̍h iau餓；pháiⁿ人所欣慕ê，伊無hō͘伊成。"}},{"book":"箴","chapter":10,"verse":4,"versions":{"unv":"手懶的，要受貧窮；手勤的，卻要富足。","bklcl":"Chhiú pîn-tōaⁿ-ê, beh tú-tio̍h sòng-hiong;  Chhiú kut-la̍t-ê, beh tit-tio̍h hó-gia̍h.","tghg":"手貧憚的，欲抵著喪鄉；手骨力的，欲得著好額。","bklhl":"手pîn-tōaⁿ-ê，beh tú-tio̍h sòng-hiong；手kut-力-ê，beh得tio̍h好額。"}},{"book":"箴","chapter":10,"verse":5,"versions":{"unv":"夏天聚斂的，是智慧之子；收割時沉睡的，是貽羞之子。","bklcl":"Hē-thiⁿ chek-chū-ê, sī tì-hūi ê kiáⁿ;  Siu-koah ê sî ài-khùn--ê, sī sià-pāi ê kiáⁿ.","tghg":"夏天積聚的，是智慧的子；收割的時愛睏者，是卸敗(sià-pāi)的子。","bklhl":"夏天積聚ê，是智慧ê kiáⁿ；收割ê時ài睏ê，是卸敗ê kiáⁿ。"}},{"book":"箴","chapter":10,"verse":6,"versions":{"unv":"福祉臨到義人的頭；強暴蒙蔽惡人的口。","bklcl":"Hok-khì lîm-kàu gī-lâng ê thâu-khak;  Kiông-pō jia-iám pháiⁿ-lâng ê chhùi.","tghg":"福氣臨到義人的頭殼；強暴遮掩歹人的嘴。","bklhl":"福氣臨到義人ê頭殼；強暴遮掩pháiⁿ人ê嘴。"}},{"book":"箴","chapter":10,"verse":7,"versions":{"unv":"義人的紀念被稱讚；惡人的名字必朽爛。","bklcl":"Gī-lâng ê kì-liām siū o-ló;  Pháiⁿ-lâng ê miâ tek-khak chhàu.","tghg":"義人的紀念受謳咾；歹人的名的確臭。","bklhl":"義人ê記念受o-ló；pháiⁿ人ê名的確臭。"}},{"book":"箴","chapter":10,"verse":8,"versions":{"unv":"心中智慧的，必受命令；口裡愚妄的，必致傾倒。","bklcl":"Sim-lāi tì-hūi-ê, beh thiaⁿ-siū bēng-lēng,  Chhùi kóng gōng-ōe-ê, beh sit-pāi.","tghg":"心內智慧的，欲聽受命令；嘴講戇話的，欲失敗。","bklhl":"心內智慧ê，beh聽受命令，嘴講戇話ê，beh失敗。"}},{"book":"箴","chapter":10,"verse":9,"versions":{"unv":"行正直路的，步步安穩；走彎曲道的，必致敗露。","bklcl":"Kiâⁿ chèng-ti̍t lō͘--ê, kiâⁿ-ta̍h an-ún;  Thàn oan-khiau lō͘--ê, beh lō͘-hiān.","tghg":"行正直路的，行踏安穩；趁彎曲路的，欲露現。","bklhl":"行正直路ê，行踏安穩；Thàn彎曲路ê，beh露現。"}},{"book":"箴","chapter":10,"verse":10,"versions":{"unv":"以眼傳神的，使人憂患；口裡愚妄的，必致傾倒。","bklcl":"Nih-ba̍k hōe-ì--ê, hō͘ lâng iu-būn;  Chhùi kóng gōng-ōe--ê, beh sit-pāi.","tghg":"𥍉(nih)目會意的，互人憂悶；嘴講戇話的，欲失敗。","bklhl":"Nih目會意ê，hō͘人憂悶；嘴講戇話ê，beh失敗。"}},{"book":"箴","chapter":10,"verse":11,"versions":{"unv":"義人的口是生命的泉源；強暴蒙蔽惡人的口。","bklcl":"Gī-lâng ê chhùi sī oa̍h-miā ê chúi-chôaⁿ;  Kiông-pō jia-iám pháiⁿ-lâng ê chhùi.","tghg":"義人的嘴是活命的水泉；強暴遮掩歹人的嘴。","bklhl":"義人ê嘴是活命ê水泉；強暴遮掩pháiⁿ人ê嘴。"}},{"book":"箴","chapter":10,"verse":12,"versions":{"unv":"恨能挑啟爭端；愛能遮掩一切過錯。","bklcl":"Oàn-hūn ōe jiá-khí saⁿ-chiⁿ;  Jîn-ài ōe jia-khàm lóng-chóng ê kè-sit.","tghg":"怨恨會惹起相爭；仁愛會遮蓋攏總的過失。","bklhl":"怨恨會惹起相爭；仁愛會遮蓋lóng總ê過失。"}},{"book":"箴","chapter":10,"verse":13,"versions":{"unv":"明哲人嘴裡有智慧；無知人背上受刑杖。","bklcl":"Tī bêng-lí ê lâng chhùi-lāi chhē-tio̍h tì-hūi;  Bû-ti ê lâng ê ka-chiah ū koáiⁿ-á piān-piān.","tghg":"佇明理的人嘴內尋著智慧；無知的人的尻脊有枴仔便便。","bklhl":"Tī明理ê人嘴內chhē-tio̍h智慧；無知ê人ê ka-chiah有柺á便便。"}},{"book":"箴","chapter":10,"verse":14,"versions":{"unv":"智慧人積存知識；愚妄人的口速致敗壞。","bklcl":"Tì-hūi ê lâng chek-chū kiàn-sek;  Gōng-lâng ê chhùi beh khoài-khoài sit-pāi.","tghg":"智慧的人積聚見識；戇人的嘴欲快快失敗。","bklhl":"智慧ê人積聚見識；戇人ê嘴beh快快失敗。"}},{"book":"箴","chapter":10,"verse":15,"versions":{"unv":"富戶的財物是他的堅城；窮人的貧乏是他的敗壞。","bklcl":"Hó-gia̍h lâng ê châi-bu̍t sī i kian-kò͘ ê siâⁿ;  Sòng-hiong lâng ê khiàm-kheh sī i sit-pāi ê in-toaⁿ.","tghg":"好額人的財物是伊堅固的城；喪鄉人的欠缺是伊失敗的因端。","bklhl":"好額人ê財物是伊堅固ê城；Sòng-hiong人ê欠缺是伊失敗ê因端。"}},{"book":"箴","chapter":10,"verse":16,"versions":{"unv":"義人的勤勞致生；惡人的進項致死（死：原文是罪）。","bklcl":"Gī-lâng ê tio̍h-bôa tì-kàu oa̍h;  Pháiⁿ-lâng só͘ thàn--ê, tì-kàu ū chōe.","tghg":"義人的著磨致到活；歹人所趁的致到有罪。","bklhl":"義人ê tio̍h磨致到活；pháiⁿ人所thàn-ê，致到有罪。"}},{"book":"箴","chapter":10,"verse":17,"versions":{"unv":"謹守訓誨的，乃在生命的道上；違棄責備的，便失迷了路。","bklcl":"Thiaⁿ-siū khoàn-kài--ê, sī kiâⁿ tī oa̍h-miā ê lō͘;  Khì-sak chek-pī--ê, chiū-sī kiâⁿ bê-lō͘.","tghg":"聽受勸戒者，是行佇活命的路；棄拺責備者，就是行迷路。","bklhl":"聽受勸解ê，是行tī活命ê路；棄sak責備ê，就是行迷路。"}},{"book":"箴","chapter":10,"verse":18,"versions":{"unv":"隱藏怨恨的，有說謊的嘴；口出讒謗的，是愚妄的人。","bklcl":"Khǹg-ba̍t i ê oàn-hūn--ê, chhùi kóng pe̍h-chha̍t;  Húi-pòng lâng--ê, sī gōng-lâng.","tghg":"囥密伊的怨恨者，嘴講白賊；誹謗人者，是戇人。","bklhl":"Khǹg密伊ê怨恨ê，嘴講白賊；譭謗人ê，是戇人。"}},{"book":"箴","chapter":10,"verse":19,"versions":{"unv":"多言多語難免有過；禁止嘴唇是有智慧。","bklcl":"Kāu-ōe ê lâng bōe-bián ū kè-sit;  Iok-sok chhùi-chi̍h--ê, sī ū tì-hūi.","tghg":"厚話的人𣍐免有過失；約束嘴舌的是有智慧。","bklhl":"厚話ê人bōe免有過失；約束嘴舌ê，是有智慧。"}},{"book":"箴","chapter":10,"verse":20,"versions":{"unv":"義人的舌乃似高銀；惡人的心所值無幾。","bklcl":"Gī-lâng ê chi̍h, chhin-chhiūⁿ bûn-gûn;  Pháiⁿ-lâng ê sim bô sím-mi̍h kà-ti̍t.","tghg":"義人的舌親像紋銀；歹人的心無甚麼價值。","bklhl":"義人ê舌，親像紋銀；pháiⁿ人ê心無甚麼價值。"}},{"book":"箴","chapter":10,"verse":21,"versions":{"unv":"義人的口教養多人；愚昧人因無知而死亡。","bklcl":"Gī-lâng ê chhùi pôe-ióng chōe-chōe lâng;  Gōng-lâng in-ūi bû-ti lâi sí.","tghg":"義人的嘴培養多多人；戇人因為無知來死。","bklhl":"義人ê嘴培養chōe-chōe人；戇人因為無知來死。"}},{"book":"箴","chapter":10,"verse":22,"versions":{"unv":"耶和華所賜的福使人富足，並不加上憂慮。","bklcl":"Iâ-hô-hoa ê sù-hok, hō͘ lâng hó-gia̍h;  Iā bô chham iu-būn tī lāi-bīn.","tghg":"耶和華的賜福互人好額，也無參憂悶佇內面。","bklhl":"耶和華ê賜福，hō͘人好額；也無chham憂悶tī內面。"}},{"book":"箴","chapter":10,"verse":23,"versions":{"unv":"愚妄人以行惡為戲耍；明哲人卻以智慧為樂。","bklcl":"Gû-gōng ê lâng lia̍h kiâⁿ-pháiⁿ chòe kún-chhiò;  Chóng-sī bêng-lí ê lâng lia̍h tì-hūi chòe hoaⁿ-hí.","tghg":"愚戇的人掠行歹做滾笑；總是明理的人掠智慧做歡喜。","bklhl":"愚戇ê人掠行pháiⁿ做kún笑；總是明理ê人掠智慧做歡喜。"}},{"book":"箴","chapter":10,"verse":24,"versions":{"unv":"惡人所怕的，必臨到他；義人所願的，必蒙應允。","bklcl":"Pháiⁿ-lâng só͘ kiaⁿ--ê, beh lîm-kàu i;  Gī-lâng só͘ ài ê, beh tit-tio̍h ún-chún.","tghg":"歹人所驚的，欲臨到伊；義人所愛的，欲得著允准(ún-chún)。","bklhl":"pháiⁿ人所kiaⁿ-ê，beh臨到伊；義人所ài ê，beh得tio̍h允准。"}},{"book":"箴","chapter":10,"verse":25,"versions":{"unv":"暴風一過，惡人歸於無有；義人的根基卻是永久。","bklcl":"Kông-hong chi̍t-ē kè, pháiⁿ-lâng kui tī bô;  Gī-lâng sī éng-oán ê tōe-ki.","tghg":"狂風一下過，歹人歸佇無；義人是永遠的地基。","bklhl":"狂風一下過，pháiⁿ人歸tī無；義人是永遠ê地基。"}},{"book":"箴","chapter":10,"verse":26,"versions":{"unv":"懶惰人叫差他的人如醋倒牙，如煙薰目。","bklcl":"Lâng chhe pîn-tōaⁿ ê lâng,  Sī chhin-chhiūⁿ chhùi-khí tú-tio̍h chhò͘, ba̍k-chiu tú-tio̍h hé-hun.","tghg":"人差貧憚的人，是親像嘴齒抵著醋，目睭抵著火薰。","bklhl":"人差pîn-tōaⁿ ê人，是親像嘴齒tú-tio̍h醋，目睭tú-tio̍h火薰。"}},{"book":"箴","chapter":10,"verse":27,"versions":{"unv":"敬畏耶和華使人日子加多；但惡人的年歲必被減少。","bklcl":"Kèng-ùi Iâ-hô-hoa, chiū ke-thiⁿ ji̍t-chí;  Chóng-sī pháiⁿ-lâng ê nî-hè beh kiám-chió.","tghg":"敬畏耶和華就加添日子；總是歹人的年歲欲減少。","bklhl":"敬畏耶和華，就加添日子；總是pháiⁿ人ê年歲beh減少。"}},{"book":"箴","chapter":10,"verse":28,"versions":{"unv":"義人的盼望必得喜樂；惡人的指望必致滅沒。","bklcl":"Gī-lâng ê ǹg-bāng sī hoaⁿ-hí;  Pháiⁿ-lâng ê him-bō͘ sī khang-khang.","tghg":"義人的向望是歡喜；歹人的欣慕是空空。","bklhl":"義人ê ǹg望是歡喜；pháiⁿ人ê欣慕是空空。"}},{"book":"箴","chapter":10,"verse":29,"versions":{"unv":"耶和華的道是正直人的保障，卻成了作孽人的敗壞。","bklcl":"Iâ-hô-hoa ê lō͘ tùi-tī chèng-ti̍t ê lâng chòe ōe-só͘;  Tùi-tī kiâⁿ-pháiⁿ ê lâng chòe húi-bia̍t.","tghg":"耶和華的路對佇正直的人做衛所，對佇行歹的人做毀滅。","bklhl":"耶和華ê路對tī正直ê人做衛所；對tī行pháiⁿ ê人做毀滅。"}},{"book":"箴","chapter":10,"verse":30,"versions":{"unv":"義人永不挪移；惡人不得住在地上。","bklcl":"Gī-lâng éng-oán bô î-sóa;  Pháiⁿ-lâng bōe tit-tio̍h khiā-khí tī tōe-chiūⁿ.","tghg":"義人永遠無移徙；歹人𣍐得著徛起佇地上。","bklhl":"義人永遠無移徙；pháiⁿ人bōe得tio̍h khiā起tī地上。"}},{"book":"箴","chapter":10,"verse":31,"versions":{"unv":"義人的口滋生智慧；乖謬的舌必被割斷。","bklcl":"Gī-lâng ê chhùi siⁿ-chhut tì-hūi;  Koāi-biū ê chi̍h beh siū koah-tn̄g.","tghg":"義人的嘴生出智慧；乖謬的舌欲受割斷。","bklhl":"義人ê嘴生出智慧；乖謬ê舌beh受割斷。"}},{"book":"箴","chapter":10,"verse":32,"versions":{"unv":"義人的嘴能令人喜悅；惡人的口說乖謬的話。","bklcl":"Gī-lâng ê chhùi-tûn chai thang hō͘ lâng hoaⁿ-hí;  Pháiⁿ-lâng ê chhùi kóng koāi-biū ê ōe.","tghg":"義人的嘴唇知通互人歡喜；歹人的嘴講乖謬的話。","bklhl":"義人ê嘴唇知thang hō͘人歡喜；pháiⁿ人ê嘴講乖謬ê話。"}}]