[{"book":"箴","chapter":2,"verse":1,"versions":{"unv":"我兒，你若領受我的言語，存記我的命令，","bklcl":"Góa ê kiáⁿ, lí nā sêng-siū góa ê ōe,  Chûn góa ê bēng-lēng tī sim-lāi;","tghg":"我的子，你若承受我的話，存我的命令佇心內，","bklhl":"我ê kiáⁿ，你若承受我ê話，Chûn我ê命令tī心內；"}},{"book":"箴","chapter":2,"verse":2,"versions":{"unv":"側耳聽智慧，專心求聰明，","bklcl":"Hō͘ lí àⁿ hī-khang thiaⁿ tì-hūi,  Choan-sim kiû chhang-miâ;","tghg":"互你俯耳孔聽智慧，專心求聰明，","bklhl":"hō͘你àⁿ耳孔聽智慧，專心求聰明；"}},{"book":"箴","chapter":2,"verse":3,"versions":{"unv":"呼求明哲，揚聲求聰明，","bklcl":"Kiû tit-tio̍h bêng-lí,  Tōa-siaⁿ kiû chhang-miâ;","tghg":"求得著明理，大聲求聰明，","bklhl":"求得tio̍h明理，大聲求聰明；"}},{"book":"箴","chapter":2,"verse":4,"versions":{"unv":"尋找它，如尋找銀子，搜求它，如搜求隱藏的珍寶，","bklcl":"Nā chhē i chhin-chhiūⁿ chhē gûn,  Chhiau-chhē i chhin-chhiūⁿ chhiau-chhē khǹg-ba̍t ê pó-pòe;","tghg":"若尋伊，親像尋銀，搜尋(chhiau-chhē)伊，親像搜尋囥密(khǹg-ba̍t)的寶貝，","bklhl":"若chhē伊親像chhē銀，Chhiau-chhē伊親像chhiau-chhē khǹg密ê寶貝；"}},{"book":"箴","chapter":2,"verse":5,"versions":{"unv":"你就明白敬畏耶和華，得以認識　神。","bklcl":"Lí chiū bêng-pe̍k kèng-ùi Iâ-hô-hoa ê sū,  Chhē-tio̍h bat Siōng-tè ê lí.","tghg":"你就明白敬畏耶和華的事，尋著識上帝的理。","bklhl":"你就明白敬畏耶和華ê事，Chhē-tio̍h bat上帝ê理。"}},{"book":"箴","chapter":2,"verse":6,"versions":{"unv":"因為，耶和華賜人智慧；知識和聰明都由他口而出。","bklcl":"In-ūi Iâ-hô-hoa siúⁿ-sù tì-hūi,  Chai-bat kap chhang-miâ lóng tùi I ê chhùi chhut.","tghg":"因為，耶和華賞賜智慧；知識(chai-bat)及聰明(chhang-miâ)攏對伊的嘴出。","bklhl":"因為耶和華賞賜智慧，知識kap聰明lóng tùi伊ê嘴出。"}},{"book":"箴","chapter":2,"verse":7,"versions":{"unv":"他給正直人存留真智慧，給行為純正的人作盾牌，","bklcl":"I kā chèng-ti̍t ê lâng chek-chū  chin ê tì-hūi,  Kā kiâⁿ-chòe toan-chiàⁿ ê lâng chòe tîn-pâi.","tghg":"伊給正直的人積聚真的智慧，給行做端正的人做盾牌，","bklhl":"伊kā正直ê人積聚真ê智慧，Kā行做端正ê人做藤牌。"}},{"book":"箴","chapter":2,"verse":8,"versions":{"unv":"為要保守公平人的路，護庇虔敬人的道。","bklcl":"Thang pó-siú kong-pêng ê lō͘,  Pó-hō͘ sèng-tô͘ ê lō͘.","tghg":"通保守公平的路，保護聖徒的路。","bklhl":"Thang保守公平ê路，保護聖徒ê路。"}},{"book":"箴","chapter":2,"verse":9,"versions":{"unv":"你也必明白仁義、公平、正直、一切的善道。","bklcl":"Lí chiū bêng-pe̍k kong-gī phòaⁿ-toàn,  Chèng-ti̍t kap it-chhè ê hó-lō͘.","tghg":"你就明白公義、判斷、正直及一切的好路。","bklhl":"你就明白公義判斷，正直kap一切ê好路。"}},{"book":"箴","chapter":2,"verse":10,"versions":{"unv":"智慧必入你心；你的靈要以知識為美。","bklcl":"In-ūi tì-hūi beh ji̍p lí ê sim,  Tì-sek chòe lí ê sîn-hûn só͘ hoaⁿ-hí--ê.","tghg":"因為智慧欲入你的心；智識做你的神魂所歡喜的。","bklhl":"因為智慧beh入你ê心，知識做你ê神魂所歡喜-ê。"}},{"book":"箴","chapter":2,"verse":11,"versions":{"unv":"謀略必護衛你；聰明必保守你，","bklcl":"Kè-e̍k beh pó-hō͘ lí,  Chhang-miâ beh pó-siú lí.","tghg":"計劃(kè-e̍k)欲保護你；聰明欲保守你，","bklhl":"計畫beh保護你，聰明beh保守你。"}},{"book":"箴","chapter":2,"verse":12,"versions":{"unv":"要救你脫離惡道（或譯：惡人的道），脫離說乖謬話的人。","bklcl":"Beh hō͘ lí siám-pī pháiⁿ-lō͘,  Thoat-lī kóng hêng-ge̍k ê lâng.","tghg":"欲互你閃避歹路，脫離講橫逆(hêng-ge̍k)的人。","bklhl":"Beh hō͘你閃避pháiⁿ路，脫離講橫逆ê人。"}},{"book":"箴","chapter":2,"verse":13,"versions":{"unv":"那等人捨棄正直的路，行走黑暗的道，","bklcl":"Hit-hō lâng pàng-sak chèng-ti̍t ê lō͘,  Kiâⁿ o͘-àm ê lō͘.","tghg":"彼號人放拺正直的路，行黑暗的路，","bklhl":"hit號人放sak正直ê路，行烏暗ê路。"}},{"book":"箴","chapter":2,"verse":14,"versions":{"unv":"歡喜作惡，喜愛惡人的乖僻，","bklcl":"In hoaⁿ-hí chòe-pháiⁿ,  Ì-ài pháiⁿ-lâng ê hêng-ge̍k.","tghg":"𪜶歡喜做歹，意愛歹人的橫逆，","bklhl":"In歡喜做pháiⁿ，意愛pháiⁿ人ê橫逆。"}},{"book":"箴","chapter":2,"verse":15,"versions":{"unv":"在他們的道中彎曲，在他們的路上偏僻。","bklcl":"In ê lō͘ oan-khiau,  In ê só͘-kiâⁿ hêng-ge̍k.","tghg":"𪜶的路彎曲，𪜶的所行橫逆。","bklhl":"In ê路彎曲，In ê所行橫逆。"}},{"book":"箴","chapter":2,"verse":16,"versions":{"unv":"智慧要救你脫離淫婦，就是那油嘴滑舌的外女。","bklcl":"Beh hō͘ lí siám-pī îm-hū,  Chiū-sī kóng thiám-mī ōe ê kī-lú.","tghg":"欲互你閃避淫婦，就是講諂媚(thiám-mī)話的妓女。","bklhl":"Beh hō͘你閃避淫婦，就是講諂媚話ê妓女。"}},{"book":"箴","chapter":2,"verse":17,"versions":{"unv":"她離棄幼年的配偶，忘了　神的盟約。","bklcl":"I khì-sak siàu-liân ê sî ê phit-phòe,  Bōe kì-tit i ê Siōng-tè ê iok.","tghg":"伊棄拺少年的時的匹配，𣍐記得伊的上帝的約。","bklhl":"伊棄sak少年ê時ê匹配，bōe記得伊ê上帝ê約。"}},{"book":"箴","chapter":2,"verse":18,"versions":{"unv":"她的家陷入死地；她的路偏向陰間。","bklcl":"In-ūi i ê chhù ǹg tī sí-bô,  I ê lō͘ thàu im-hú.","tghg":"因為伊的厝向佇死無；伊的路透陰府。","bklhl":"因為伊ê厝ǹg tī死無，伊ê路透陰府。"}},{"book":"箴","chapter":2,"verse":19,"versions":{"unv":"凡到她那裡去的，不得轉回，也得不著生命的路。","bklcl":"Kìⁿ-nā kàu i hia--ê, bô chi̍t-ê tò-tńg,  Iā bōe-ōe ji̍p oa̍h-miā ê lō͘.","tghg":"見若到伊遐者，無一個倒轉，亦𣍐會入活命的路。","bklhl":"見若到伊hia-ê，無一个倒tńg，也bōe能入活命ê路。"}},{"book":"箴","chapter":2,"verse":20,"versions":{"unv":"智慧必使你行善人的道，守義人的路。","bklcl":"Tì-hūi beh hō͘ lí kiâⁿ hó-lâng ê lō͘,  Siú gī-lâng ê lō͘.","tghg":"智慧欲互你行好人的路，守義人的路。","bklhl":"智慧beh hō͘你行好人ê路，守義人ê路。"}},{"book":"箴","chapter":2,"verse":21,"versions":{"unv":"正直人必在世上居住；完全人必在地上存留。","bklcl":"In-ūi chèng-ti̍t ê lâng beh khiā-khí tōe-bīn,  Oân-choân ê lâng iā beh lâu tī-hia.","tghg":"因為正直的人欲徛起地面；完全的人亦欲留佇遐。","bklhl":"因為正直ê人beh khiā起地面，完全ê人也beh留tī-hia。"}},{"book":"箴","chapter":2,"verse":22,"versions":{"unv":"惟有惡人必然剪除；奸詐的，必然拔出。","bklcl":"To̍k-to̍k pháiⁿ-lâng beh tùi tōe-bīn chián-tû, kan-chà ê lâng beh tùi hia pu̍ih-chhut.","tghg":"獨獨歹人欲對地面剪除；奸詐的人，欲對遐拔(pu̍ih)出。","bklhl":"獨獨pháiⁿ人beh tùi地面剪除，奸詐ê人beh tùi hia拔-出。"}}]