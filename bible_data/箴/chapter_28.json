[{"book":"箴","chapter":28,"verse":1,"versions":{"unv":"惡人雖無人追趕也逃跑；義人卻膽壯像獅子。","bklcl":"Bô lâng tui-jip ê sî, pháiⁿ-lâng iā teh cháu;  To̍k-to̍k gī-lâng hó-táⁿ chhin-chhiūⁿ sai.","tghg":"無人追趇(jip)的時歹人也啲走；獨獨義人好膽親像獅。","bklhl":"無人追jip ê時，pháiⁿ人也teh走；獨獨義人好膽親像獅。"}},{"book":"箴","chapter":28,"verse":2,"versions":{"unv":"邦國因有罪過，君王就多更換；因有聰明知識的人，國必長存。","bklcl":"In-ūi tōe-hng ū chōe-kòa, jîn-kun chiū chōe-chōe;  Ū bêng-lí kap chai-bat ê lâng, kok chiū ōe tn̂g-tn̂g tī-teh.","tghg":"因為地方有罪過，人君就多多；有明理及知識(chai-bat)的人，國就會長長佇啲。","bklhl":"因為地方有罪過，人君就chōe-chōe；有明理kap知識ê人，國就會長長tī-teh。"}},{"book":"箴","chapter":28,"verse":3,"versions":{"unv":"窮人欺壓貧民，好像暴雨沖沒糧食。","bklcl":"Chhiah-lâng khi-hū sòng-hiong lâng,  Chhin-chhiūⁿ chòe tōa-chúi ê hō͘ sàu-bô ngó͘-kok.","tghg":"赤人欺負喪鄉人，親像做大水的雨掃無五榖。","bklhl":"Chhiah-人欺負sòng-hiong人，親像做大水ê雨sàu-無五穀。"}},{"book":"箴","chapter":28,"verse":4,"versions":{"unv":"違棄律法的，誇獎惡人；遵守律法的，卻與惡人相爭。","bklcl":"Pàng-sak lu̍t-hoat-ê o-ló pháiⁿ-lâng;  Chóng-sī chip-siú lu̍t-hoat-ê kap pháiⁿ-lâng saⁿ-chiⁿ.","tghg":"放拺律法的，謳咾歹人；總是執守律法的，及歹人相爭。","bklhl":"放sak律法ê o-ló pháiⁿ人；總是執守律法ê kap pháiⁿ人相爭。"}},{"book":"箴","chapter":28,"verse":5,"versions":{"unv":"壞人不明白公義；惟有尋求耶和華的，無不明白。","bklcl":"Pháiⁿ-lâng bô bêng-pe̍k kong-gī,  Nā-sī chhē-kiû Iâ-hô-hoa-ê bô m̄ bêng-pe̍k.","tghg":"歹人無明白公義；若是尋求耶和華的，無呣明白。","bklhl":"Pháiⁿ人無明白公義，但是chhē求耶和華ê無m̄明白。"}},{"book":"箴","chapter":28,"verse":6,"versions":{"unv":"行為純正的窮乏人勝過行事乖僻的富足人。","bklcl":"Sòng-hiong lâi kiâⁿ chèng-ti̍t,  Iâⁿ-kè kiâⁿ tāi-chì koāi-phiah-ê hó-gia̍h lâng.","tghg":"喪鄉(sòng-hiong)來行正直，贏過行代誌乖僻(koāi-phiah)的好額(hó-gia̍h)人。","bklhl":"Sòng-hiong來行正直，贏過行tāi-chì乖僻ê好額人。"}},{"book":"箴","chapter":28,"verse":7,"versions":{"unv":"謹守律法的，是智慧之子；與貪食人作伴的，卻羞辱其父。","bklcl":"Kín-sīn siú lu̍t-hoat ê, sī tì-hūi ê kiáⁿ;  Kap tham-chia̍h-ê chòe-phōaⁿ, sī lêng-jio̍k-tio̍h lāu-pē.","tghg":"謹慎守律法的，是智慧的子；及貪食的做伴，是凌辱著老父。","bklhl":"謹慎守律法ê，是智慧ê kiáⁿ；Kap貪食ê做伴，是凌辱tio̍h老父。"}},{"book":"箴","chapter":28,"verse":8,"versions":{"unv":"人以厚利加增財物，是給那憐憫窮人者積蓄的。","bklcl":"Pàng tāng-lāi lâi hoat-châi ê,  Sī kā hit ê lîn-bín sòng-hiong lâng-ê chek-chū.","tghg":"放重利(tāng-lāi)來發財的，是給彼個憐憫喪鄉人的積聚。","bklhl":"放重利來發財ê，是kā hit ê憐憫sòng-hiong人ê積聚。"}},{"book":"箴","chapter":28,"verse":9,"versions":{"unv":"轉耳不聽律法的，他的祈禱也為可憎。","bklcl":"Hī-khang oa̍t-cháu m̄-thiaⁿ lu̍t-hoat ê,  Liân i ê kî-tó iā sī khó-ò͘ⁿ.","tghg":"耳孔越走呣聽律法的，連伊的祈禱也是可惡。","bklhl":"耳孔oa̍t走m̄聽律法ê，連伊ê祈禱也是可惡。"}},{"book":"箴","chapter":28,"verse":10,"versions":{"unv":"誘惑正直人行惡道的，必掉在自己的坑裡；惟有完全人必承受福分。","bklcl":"Bê-he̍k chèng-ti̍t lâng kiâⁿ pháiⁿ-lō͘ ê,  Beh poa̍h-lo̍h tī ka-kī ê hām-khiⁿ.  To̍k-to̍k oân-choân ê lâng beh sêng-chiap hó ê gia̍p.","tghg":"迷惑正直人行歹路的，欲跋落佇家己的陷坑；獨獨完全的人欲承接好的業。","bklhl":"迷惑正直人行pháiⁿ路ê，Beh跋落tī家己ê陷坑。獨獨完全ê人beh承接好ê業。"}},{"book":"箴","chapter":28,"verse":11,"versions":{"unv":"富足人自以為有智慧，但聰明的貧窮人能將他查透。","bklcl":"Hó-gia̍h lâng ka-kī khòaⁿ-chòe tì-hūi,  To̍k-to̍k chhang-miâ ê sòng-hiong lâng khòaⁿ i thàu-thàu.","tghg":"好額人家己看做智慧，獨獨聰明的喪鄉人看伊透透。","bklhl":"好額人家己看做智慧，獨獨聰明ê sòng-hiong人看伊透-透。"}},{"book":"箴","chapter":28,"verse":12,"versions":{"unv":"義人得志，有大榮耀；惡人興起，人就躲藏。","bklcl":"Gī-lâng tek-chì ū tōa êng-kng;  Pháiⁿ-lâng heng-khí, lâng chiū cháu khì bih.","tghg":"義人得志，有大榮光；歹人興起，人就走去匿。","bklhl":"義人得志有大榮光；pháiⁿ人興起，人就走去bih。"}},{"book":"箴","chapter":28,"verse":13,"versions":{"unv":"遮掩自己罪過的，必不亨通；承認離棄罪過的，必蒙憐恤。","bklcl":"Jia-iám ka-kī ê chōe-ok ê, bōe heng-thong;  To̍k-to̍k jīn-chōe lâi kóe-pìⁿ-ê, beh tit-tio̍h lîn-bín.","tghg":"遮掩(jia-iám)家己的罪惡的，𣍐亨通；獨獨認罪來改變的，欲得著憐憫。","bklhl":"遮掩家己ê罪惡ê，bōe興通；獨獨認罪來改變ê，beh得tio̍h憐憫。"}},{"book":"箴","chapter":28,"verse":14,"versions":{"unv":"常存敬畏的，便為有福；心存剛硬的，必陷在禍患裡。","bklcl":"Siông-siông chûn kiaⁿ-ùi ê, ū hok-khì;  Ngī i ê sim ê lâng beh hām-lo̍h tī i ê chai-ē.","tghg":"常常存驚畏的，有福氣；硬(ngī)伊的心的人，欲陷落佇伊的災禍。","bklhl":"常常存驚畏ê，有福氣；硬伊ê心ê人beh陷落tī伊ê災厄。"}},{"book":"箴","chapter":28,"verse":15,"versions":{"unv":"暴虐的君王轄制貧民，好像吼叫的獅子、覓食的熊。","bklcl":"Pō-gio̍k ê jîn-kun koán-hat sòng-hiong ê peh-sìⁿ,  Sī chhin-chhiūⁿ hm̄-hm̄-háu ê sai, kap chhē-chia̍h ê hîm.","tghg":"暴虐(pō-gio̍k)的人君管轄喪鄉的百姓，是親像噤噤哮(hm̄-hm̄-háu)的獅，及尋食的熊。","bklhl":"暴虐ê人君管轄sòng-hiong ê百姓，是親像hm̄-hm̄哮ê 獅，kap chhē食ê熊。"}},{"book":"箴","chapter":28,"verse":16,"versions":{"unv":"無知的君多行暴虐；以貪財為可恨的，必年長日久。","bklcl":"Bû-ti ê jîn-kun chōe-chōe kiâⁿ pō-gio̍k;  Oàn-hūn tham-châi-ê beh chia̍h tn̂g hè-siū.","tghg":"無知的人君多多行暴虐；怨恨貪財的，欲食長歲壽。","bklhl":"無知ê人君chōe-chōe行暴虐；怨恨貪財ê beh食長歲壽。"}},{"book":"箴","chapter":28,"verse":17,"versions":{"unv":"背負流人血之罪的，必往坑裡奔跑，誰也不可攔阻他。","bklcl":"Tam-tng thâi-lâng ê chōe ê,  Beh cháu-ji̍p chhim-khiⁿ, lâng m̄-thang chó͘-tòng i.","tghg":"擔當刣人的罪的，欲走入深坑，人呣通阻擋伊。","bklhl":"擔當刣-人ê罪ê，Beh走入深坑，人m̄-thang阻擋i。"}},{"book":"箴","chapter":28,"verse":18,"versions":{"unv":"行動正直的，必蒙拯救；行事彎曲的，立時跌倒。","bklcl":"Kiâⁿ tāi-chì chèng-ti̍t ê, beh tit-tio̍h chín-kiù;  Kiâⁿ tāi-chì oan-khiau ê, beh li̍p-khek poa̍h-tó.","tghg":"行代誌正直的，欲得著拯救；行代誌彎曲的，欲立刻跋倒。","bklhl":"行tāi-chì正直ê，beh得tio̍h拯救；行tāi-chì彎曲ê，beh立刻跋倒。"}},{"book":"箴","chapter":28,"verse":19,"versions":{"unv":"耕種自己田地的，必得飽食；追隨虛浮的，足受窮乏。","bklcl":"Chèng-choh i ê chhân-hn̂g ê, beh ū bí-niû kàu-gia̍h;  Kau-pôe bô hē-lo̍h ê lâng, beh ke̍k sòng-hiong.","tghg":"種作伊的田園的，欲有米糧夠額；交陪無下落的人，欲極喪鄉。","bklhl":"種作伊ê田園ê，beh有米糧夠額；交陪無hē-落ê人，beh極sòng-hiong。"}},{"book":"箴","chapter":28,"verse":20,"versions":{"unv":"誠實人必多得福；想要急速發財的，不免受罰。","bklcl":"Sìn-si̍t ê lâng beh tit-tio̍h chōe-chōe hok-khì;  Siūⁿ beh kín hoat-châi ê, bōe bián-tit siū hêng-hoa̍t.","tghg":"信實的人欲得著多多福氣；想欲緊發財的，𣍐免得受刑罰。","bklhl":"信實ê人beh得tio̍h chōe-chōe福氣；想beh kín發財ê，bōe免得受刑罰。"}},{"book":"箴","chapter":28,"verse":21,"versions":{"unv":"看人的情面乃為不好；人因一塊餅枉法也為不好。","bklcl":"Khòaⁿ chêng-biān ê, sī m̄ hó;  In-ūi chi̍t-tè-á piáⁿ lâi hoān-hoat-ê, iā sī m̄-hó.","tghg":"看情面的是呣好；因為一塊仔餅來犯法的，也是呣好。","bklhl":"看情面ê，是m̄好；因為一塊á餅來犯法ê，也是m̄好。"}},{"book":"箴","chapter":28,"verse":22,"versions":{"unv":"人有惡眼想要急速發財，卻不知窮乏必臨到他身。","bklcl":"Lâng pháiⁿ-ba̍k siūⁿ beh kín hoat-châi ê;  Chóng-sī m̄-chai sòng-hiong beh lîm-kàu i.","tghg":"人歹目想欲緊發財的，總是呣知喪鄉欲臨到伊。","bklhl":"人pháiⁿ目想beh緊發財ê；總是m̄知sòng-hiong beh臨到伊。"}},{"book":"箴","chapter":28,"verse":23,"versions":{"unv":"責備人的，後來蒙人喜悅，多於那用舌頭諂媚人的。","bklcl":"Chek-tok lâng ê, āu-lâi tit-tio̍h lâng hoaⁿ-hí;  Khah-chōe hit ê ēng chi̍h thiám-mī lâng ê.","tghg":"責督人的，後來得著人歡喜，卡多彼個用舌諂媚(thiám-mī)人的。","bklhl":"責督人ê，後來得tio̍h人歡喜；Khah-chōe hit ê用舌諂媚人ê。"}},{"book":"箴","chapter":28,"verse":24,"versions":{"unv":"偷竊父母的，說：這不是罪，此人就是與強盜同類。","bklcl":"Thau-the̍h lāu-pē á lāu-bú ê mi̍h, koh kóng, Che m̄-sī chōe,  Chit-hō lâng sī kap chân-hāi ê lâng siâng-lūi.","tghg":"偷提老父抑老母的物，閣講：這呣是罪，此號人是及殘害的人像類(siâng-lūi)。","bklhl":"偷the̍h老父á老母ê物，koh講，這m̄是罪，chit號人是kap殘害ê人siâng-lūi。"}},{"book":"箴","chapter":28,"verse":25,"versions":{"unv":"心中貪婪的，挑起爭端；倚靠耶和華的，必得豐裕。","bklcl":"Tham-sim ê lâng khí saⁿ-chiⁿ;  Nā-sī óa-khò Iâ-hô-hoa ê, beh tit-tio̍h hong-sēng.","tghg":"貪心的人起相爭；若是倚靠耶和華的，欲得著豐盛。","bklhl":"貪心ê人起相爭；但是óa靠耶和華ê，beh得tio̍h豐盛。"}},{"book":"箴","chapter":28,"verse":26,"versions":{"unv":"心中自是的，便是愚昧人；憑智慧行事的，必蒙拯救。","bklcl":"Óa-khò ka-kī ê sim-su ê, sī gōng ê lâng;  Chiàu tì-hūi lâi kiâⁿ ê, beh tit-tio̍h chín-kiù.","tghg":"倚靠家己的心思的，是戇的人；照智慧來行的，欲得著拯救。","bklhl":"óa靠家己ê心思ê，是戇ê人；照智慧來行ê，beh得tio̍h拯救。"}},{"book":"箴","chapter":28,"verse":27,"versions":{"unv":"賙濟貧窮的，不致缺乏；佯為不見的，必多受咒詛。","bklcl":"Chín-chè sòng-hiong ê, bô tì-kàu khiàm-kheh;  Chóng-sī tìⁿ-chòe bô khòaⁿ-kìⁿ ê, beh chōe-chōe siū chiù-chó͘.","tghg":"賑濟喪鄉的，無致到欠缺；總是佯做(tìⁿ-chòe)無看見的，欲多多受咒詛。","bklhl":"賑濟sòng-hiong ê，無致到欠缺；總是tìⁿ做無看見ê，beh chōe-chōe受咒詛。"}},{"book":"箴","chapter":28,"verse":28,"versions":{"unv":"惡人興起，人就躲藏；惡人敗亡，義人增多。","bklcl":"Pháiⁿ-lâng heng-khí, lâng chiū siám-bih;  In nā pāi-bô, gī-lâng chiū ke-thiⁿ chōe-chōe.","tghg":"歹人興起，人就閃匿(siám-bih)；𪜶若敗無，義人就加添多多。","bklhl":"pháiⁿ人興起，人就閃bih；In若敗無，義人就加添chōe-chōe。"}}]