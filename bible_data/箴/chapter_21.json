[{"book":"箴","chapter":21,"verse":1,"versions":{"unv":"王的心在耶和華手中，好像隴溝的水隨意流轉。","bklcl":"Ông ê sim tī Iâ-hô-hoa ê chhiú-tiong;  Chhin-chhiūⁿ chúi-kau, chiàu I ê só͘ ài phòa hō͘ i lâu.","tghg":"王的心佇耶和華的手中，親像水溝照伊的所愛破互伊流。","bklhl":"王ê心tī耶和華ê手中；親像水溝，照祂ê所ài破hō͘伊流。"}},{"book":"箴","chapter":21,"verse":2,"versions":{"unv":"人所行的，在自己眼中都看為正；惟有耶和華衡量人心。","bklcl":"Lâng ê só͘ kiâⁿ ka-kī khòaⁿ-chòe chèng-ti̍t,  To̍k-to̍k Iâ-hô-hoa chhek-to̍k lâng ê sim.","tghg":"人的所行，家己看做正直；獨獨耶和華測𢜬人的心。","bklhl":"人ê所行家己看做正直，獨獨耶和華測度人ê心。"}},{"book":"箴","chapter":21,"verse":3,"versions":{"unv":"行仁義公平比獻祭更蒙耶和華悅納。","bklcl":"Kiâⁿ-gī péng-kong,  Sī pí hiàn-chè koh khah tit-tio̍h Iâ-hô-hoa chiap-la̍p.","tghg":"行義秉公，是比獻祭閣卡得著耶和華接納。","bklhl":"行義秉公，是pí獻祭koh khah得tio̍h耶和華接納。"}},{"book":"箴","chapter":21,"verse":4,"versions":{"unv":"惡人發達（發達：原文是燈），眼高心傲，這乃是罪。","bklcl":"Ba̍k koâiⁿ sim kiau, Í-ki̍p pháiⁿ-lâng ê teng lóng sī chōe.","tghg":"目高心驕，以及歹人的燈攏是罪。","bklhl":"目高心驕，以及pháiⁿ人ê燈lóng是罪。"}},{"book":"箴","chapter":21,"verse":5,"versions":{"unv":"殷勤籌劃的，足致豐裕；行事急躁的，都必缺乏。","bklcl":"Un-khûn kè-e̍k-ê tit-tio̍h chhiong-sēng;  To̍k-to̍k sò-sèng--ê ōe tì-kàu khiàm-kheh.","tghg":"殷勤計劃(kè-e̍k)的，得著昌盛；獨獨躁性(sò-sèng)者，會致到欠缺。","bklhl":"慇勤計畫ê得tio̍h昌盛；獨獨躁性ê話致到欠缺。"}},{"book":"箴","chapter":21,"verse":6,"versions":{"unv":"用詭詐之舌求財的，就是自己取死；所得之財乃是吹來吹去的浮雲。","bklcl":"Ēng khúi-chà ê chi̍h lâi tit-tio̍h chîⁿ ê,  Sī chhin-chhiūⁿ chhe-lâi chhe-khì ê phû-hûn, ka-kī chhú sí.","tghg":"用詭詐的舌來得著錢的，是親像吹來吹去的浮雲，家己取死。","bklhl":"用詭詐ê舌來得tio̍h錢ê，是親像吹來吹去ê浮雲，家己取死。"}},{"book":"箴","chapter":21,"verse":7,"versions":{"unv":"惡人的強暴必將自己掃除，因他們不肯按公平行事。","bklcl":"Pháiⁿ-lâng ê kiông-pō beh sàu-tû ka-kī;  In-ūi in m̄-khéng kiâⁿ kong-pêng.","tghg":"歹人的強暴欲掃除家己，因為𪜶呣肯行公平。","bklhl":"Pháiⁿ人ê強暴beh掃除家己；因為in m̄肯行公平。"}},{"book":"箴","chapter":21,"verse":8,"versions":{"unv":"負罪之人的路甚是彎曲；至於清潔的人，他所行的乃是正直。","bklcl":"Tîm-le̍k tī chōe-ok ê, i ê lō͘ sī chin oan-oat;  Chóng-sī chheng-kiat ê lâng, i ê só͘ kiâⁿ sī chèng-ti̍t.","tghg":"沈溺(tîm-le̍k)佇罪惡的，伊的路是真彎越；總是清潔的人，伊的所行是正直。","bklhl":"沉溺tī罪惡ê，伊ê路是真彎oat；總是清潔ê人，伊ê所行是正直。"}},{"book":"箴","chapter":21,"verse":9,"versions":{"unv":"寧可住在房頂的角上，不在寬闊的房屋與爭吵的婦人同住。","bklcl":"Lêng-khó͘ tiàm tī chhù-téng ê kak-thâu,  Bo̍h-tit kap chháu-nāu ê hū-jîn-lâng saⁿ-kap tòa tī khoan-khoah ê chhù.","tghg":"寧可踮佇厝頂的角頭，莫得及(kap)吵鬧的婦仁人相及住佇寬闊的厝。","bklhl":"寧可tiàm tī厝頂ê角頭，莫得kap吵鬧ê婦人人相kap tòa tī寬闊ê厝。"}},{"book":"箴","chapter":21,"verse":10,"versions":{"unv":"惡人的心樂人受禍；他眼並不憐恤鄰舍。","bklcl":"Pháiⁿ-lâng ê sim ài lâng pháiⁿ;  I ê ba̍k-chiu pēng bô khó-lîn i ê chhù-piⁿ.","tghg":"歹人的心愛人歹；伊的目睭並無可憐伊的厝邊。","bklhl":"pháiⁿ人ê心ài人pháiⁿ；伊ê目睭並無可憐伊ê厝邊。"}},{"book":"箴","chapter":21,"verse":11,"versions":{"unv":"褻慢的人受刑罰，愚蒙的人就得智慧；智慧人受訓誨，便得知識。","bklcl":"Bú-bān ê lâng siū hêng-hoa̍t, gōng-ti̍t ê lâng chiū tit-tio̍h tì-hūi;  Tì-hūi ê lâng siū kà-sī, chiū tit-tio̍h chai-bat.","tghg":"侮慢的人受刑罰，戇直的人就得著智慧；智慧的人受教示，就得著知識(chai-bat)。","bklhl":"侮慢ê人受刑罰，戇直ê人就得tio̍h智慧；智慧ê人受教示，就得tio̍h知bat。"}},{"book":"箴","chapter":21,"verse":12,"versions":{"unv":"義人思想惡人的家，知道惡人傾倒，必致滅亡。","bklcl":"Gī-lâng chhún-to̍k pháiⁿ-lâng ê ke,  Chai pháiⁿ-lâng ōe chhia-tó kàu bia̍t-bô.","tghg":"義人忖𢜬(chhún-to̍k)歹人的家，知歹人會捙倒(chhia-tó)，到滅無。","bklhl":"義人忖度pháiⁿ人ê家，知pháiⁿ人會chhia倒到滅無。"}},{"book":"箴","chapter":21,"verse":13,"versions":{"unv":"塞耳不聽窮人哀求的，他將來呼籲也不蒙應允。","bklcl":"That-ba̍t hī-khang m̄-thiaⁿ sòng-hiong lâng ai-kiû ê,  I chiong-lâi kiû-kiò iā bô tit-tio̍h thiaⁿ.","tghg":"塞密耳孔呣聽喪鄉人哀求的，伊將來求叫也無得著聽。","bklhl":"塞密耳孔m̄聽sòng-hiong人哀求ê，伊將來求叫也無得tio̍h聽。"}},{"book":"箴","chapter":21,"verse":14,"versions":{"unv":"暗中送的禮物挽回怒氣；懷中搋的賄賂止息暴怒。","bklcl":"Àm-chīⁿ sàng mi̍h at-chí siū-khì;  Heng-chêng ê lé-mi̍h ōe soah tōa siū-khì.","tghg":"暗靜送物遏止(at-chí)受氣；胸前的禮物會息大受氣。","bklhl":"暗靜送物遏止受氣；胸前ê禮物能soah大受氣。"}},{"book":"箴","chapter":21,"verse":15,"versions":{"unv":"秉公行義使義人喜樂，使作孽的人敗壞。","bklcl":"Péng-kong kiâⁿ-gī tùi hó-lâng chòe hoaⁿ-hí;  Tùi tī pháiⁿ-lâng chòe pāi-hoāi.","tghg":"秉公行義對好人做歡喜，對佇歹人做敗壞。","bklhl":"秉公行義對好人做歡喜；對tī pháiⁿ人做敗壞。"}},{"book":"箴","chapter":21,"verse":16,"versions":{"unv":"迷離通達道路的，必住在陰魂的會中。","bklcl":"Lī-khui bêng-lí ê lō͘ ê,  Hit ê lâng tiàm tī im-hûn ê hōe-tiong.","tghg":"離開明理的路的，彼個人踮佇陰魂(im-hûn)的會中。","bklhl":"離開明理ê路ê，hit ê人tiàm tī陰魂ê會中。"}},{"book":"箴","chapter":21,"verse":17,"versions":{"unv":"愛宴樂的，必致窮乏；好酒，愛膏油的，必不富足。","bklcl":"Ài chhia-chhí-ê beh tì-kàu sòng-hiong;  Hò͘ⁿ chiú kap iû-ê bōe-ōe hó-gia̍h.","tghg":"愛奢侈(chhia-chhí)的，欲致到喪鄉；好酒及油的，𣍐會好額。","bklhl":"Ài奢侈ê beh致到sòng-hiong；好酒kap油ê bōe能好額。"}},{"book":"箴","chapter":21,"verse":18,"versions":{"unv":"惡人作了義人的贖價；奸詐人代替正直人。","bklcl":"Pháiⁿ-lâng chòe gī-lâng sio̍k-hôe ê kè-chîⁿ;  Kan-chà ê lâng chòe chèng-ti̍t lâng ê thòe-sin.","tghg":"歹人做義人贖回的價錢；奸詐的人做正直人的替身。","bklhl":"Pháiⁿ人做義人贖回ê價錢；奸詐ê人做正直人ê替身。"}},{"book":"箴","chapter":21,"verse":19,"versions":{"unv":"寧可住在曠野，不與爭吵使氣的婦人同住。","bklcl":"Lêng-khó͘ tiàm tī khòng-iá,  M̄-thang kap chháu-nāu kāu-khôe ê hū-jîn-lâng saⁿ-kap tòa.","tghg":"寧可踮佇曠野，呣通及吵鬧厚㧎(kāu-khôe)的婦仁人相及住。","bklhl":"寧可tiàm tī曠野，M̄-thang kap吵鬧厚khôe ê婦人人相kap tòa。"}},{"book":"箴","chapter":21,"verse":20,"versions":{"unv":"智慧人家中積蓄寶物膏油；愚昧人隨得來隨吞下。","bklcl":"Tì-hūi ê lâng chhù-lāi ū kùi-khì ê pó-mi̍h kap iû;  Gōng-lâng chiū sńg-liáu-liáu.","tghg":"智慧的人厝內有貴氣的寶物及油；戇人就損了了(sńg-liáu-liáu)。","bklhl":"智慧ê人厝內有貴氣ê寶物kap油；戇人就耍了了。"}},{"book":"箴","chapter":21,"verse":21,"versions":{"unv":"追求公義仁慈的，就尋得生命、公義，和尊榮。","bklcl":"Tui-chhē kong-gī kap jîn-chû ê,  Chiū chhē-tio̍h oa̍h-miā kap kong-gī kap êng-hián.","tghg":"追尋公義及仁慈的，就尋著活命、及公義，及榮顯。","bklhl":"追chhē公義kap仁慈ê，就chhē-tio̍h活命kap公義kap榮顯。"}},{"book":"箴","chapter":21,"verse":22,"versions":{"unv":"智慧人爬上勇士的城牆，傾覆他所倚靠的堅壘。","bklcl":"Tì-hūi ê lâng peh-chiūⁿ ióng-sū ê siâⁿ,  Pāi-hoāi i só͘ óa-khò ê sè-le̍k.","tghg":"智慧的人絔(peh)上勇士的城，敗壞伊所倚靠的勢力。","bklhl":"智慧ê人peh上勇士ê城，敗壞伊所óa靠ê勢力。"}},{"book":"箴","chapter":21,"verse":23,"versions":{"unv":"謹守口與舌的，就保守自己免受災難。","bklcl":"Pó-siú i ê chhùi kap chi̍h ê,  Chiū pó-siú i ê sîn-hûn bián siū chai-hāi.","tghg":"保守伊的嘴及舌的，就保守伊的神魂免受災害。","bklhl":"保守伊ê嘴kap舌ê，就保守伊ê神魂免受災害。"}},{"book":"箴","chapter":21,"verse":24,"versions":{"unv":"心驕氣傲的人名叫褻慢；他行事狂妄，都出於驕傲。","bklcl":"Kiau-ngō͘ chū-ko ê lâng miâ kiò bú-bān,  I ēng kiau-ngō͘ chhiong-kông chòe tāi-chì.","tghg":"驕傲自高的人名叫侮慢；伊用驕傲猖狂做代誌。","bklhl":"驕傲自高ê人名叫侮慢，伊用驕傲猖狂做tāi-chì。"}},{"book":"箴","chapter":21,"verse":25,"versions":{"unv":"懶惰人的心願將他殺害，因為他手不肯做工。","bklcl":"Pîn-tōaⁿ ê lâng beh tùi tham-io̍k lâi sí;  In-ūi i ê chhiú m̄-khéng chòe kang.","tghg":"貧憚的人欲對貪慾來死；因為伊的手呣肯做工。","bklhl":"Pîn-tōaⁿ ê人beh tùi貪慾來死；因為伊ê手m̄肯做工。"}},{"book":"箴","chapter":21,"verse":26,"versions":{"unv":"有終日貪得無饜的；義人施捨而不吝惜。","bklcl":"Ū lâng thong-ji̍t tham-io̍k put-ti-chiok; Nā-sī gī ê lâng siá-sì, lóng bô kian-līn.","tghg":"有人通日貪慾不知足；若是義的人捨施攏無堅吝(kian-līn)。","bklhl":"有人thong日貪慾不知足；但是義ê人捨施lóng無堅吝。"}},{"book":"箴","chapter":21,"verse":27,"versions":{"unv":"惡人的祭物是可憎的；何況他存惡意來獻呢？","bklcl":"Pháiⁿ-lâng ê chè-hiàn sī khó-ò͘ⁿ ê;  Hô-hòng i chûn pháiⁿ ì-sù lâi hiàn ah?","tghg":"歹人的祭獻是可惡的；何況伊存歹意思來獻啊？","bklhl":"Pháiⁿ人ê祭獻是可惡ê；何況伊存pháiⁿ意思來獻ah？"}},{"book":"箴","chapter":21,"verse":28,"versions":{"unv":"作假見證的必滅亡；惟有聽真情而言的，其言長存。","bklcl":"Lām-sám kan-chèng ê lâng beh bia̍t-bô;  To̍k-to̍k chhin-hī thiaⁿ lâi kóng-ê, bô lâng ōe piān-tó i.","tghg":"濫糝干證的人欲滅無；獨獨親耳聽來講的，無人會辯倒伊。","bklhl":"Lām-sám干證ê人beh滅無；獨獨親耳聽來講ê，無人會辯倒伊。"}},{"book":"箴","chapter":21,"verse":29,"versions":{"unv":"惡人臉無羞恥；正直人行事堅定。","bklcl":"Pháiⁿ-lâng bīn-phê kāu;  Nā-sī chèng-ti̍t ê lâng kín-sīn i ê só͘-kiâⁿ.","tghg":"歹人面皮厚；若是正直的人謹慎伊的所行。","bklhl":"pháiⁿ人面皮厚；但是正直ê人謹慎伊ê所行。"}},{"book":"箴","chapter":21,"verse":30,"versions":{"unv":"沒有人能以智慧、聰明、謀略敵擋耶和華。","bklcl":"Bô hit-hō tì-hūi chhang-miâ kè-e̍k,  Thang tí-te̍k Iâ-hô-hoa.","tghg":"無彼號智慧、聰明、計劃(kè-e̍k)通抵敵耶和華。","bklhl":"無hit號智慧聰明計畫，Thang抵敵耶和華。"}},{"book":"箴","chapter":21,"verse":31,"versions":{"unv":"馬是為打仗之日預備的；得勝乃在乎耶和華。","bklcl":"Bé sī ūi-tio̍h kau-chiàn ê ji̍t lâi pī-pān--ê;  Chóng-sī tek-sèng sī tùi Iâ-hô-hoa.","tghg":"馬是為著交戰的日來備辦的；總是得勝是對耶和華。","bklhl":"馬是為tio̍h交戰ê日來備辦ê；總是得勝是tùi耶和華。"}}]