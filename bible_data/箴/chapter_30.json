[{"book":"箴","chapter":30,"verse":1,"versions":{"unv":"雅基的兒子亞古珥的言語就是真言。這人對以鐵和烏甲說：","bklcl":"Ngá-ki ê kiáⁿ A-kó͘-jíⁿ ê ōe, chiū-sī be̍k-sī;  Chit ê lâng tùi Í-thiat kóng, chiū-sī tùi Í-thiat kap O͘-kah kóng;","tghg":"雅基的子亞古珥的話就是默示。此個人對以鐵講，就是對以鐵及烏甲講：","bklhl":"Ngá-ki ê kiáⁿ A-kó͘-jíⁿ ê話，就是默示；chit ê人對Í-thiat講，就是對Í-thiat kap O͘-kah講；"}},{"book":"箴","chapter":30,"verse":2,"versions":{"unv":"我比眾人更蠢笨，也沒有人的聰明。","bklcl":"Góa pí chèng-lâng khah chhún-pūn,  Iā bô ū lâng ê chhang-miâ.","tghg":"我比眾人卡蠢笨(chhún-pūn)，也無有人的聰明。","bklhl":"我比眾人khah蠢笨，也無有人ê聰明。"}},{"book":"箴","chapter":30,"verse":3,"versions":{"unv":"我沒有學好智慧，也不認識至聖者。","bklcl":"Góa bô ha̍k-si̍p tì-hūi, Iā m̄-bat Chì-sèng-ê ê chai-bat.","tghg":"我無學習智慧，也呣識至聖者的知識(chai-bat)。","bklhl":"我無學習智慧，也m̄-bat至聖ê ê知識。"}},{"book":"箴","chapter":30,"verse":4,"versions":{"unv":"誰升天又降下來？誰聚風在掌握中？誰包水在衣服裡？誰立定地的四極？他名叫甚麼？他兒子名叫甚麼？你知道嗎？","bklcl":"Chī-chūi chiūⁿ thiⁿ koh lo̍h--lâi?  Chī-chūi chū-chi̍p hong tī chhiú-tiong-sim?  Chī-chūi pau chúi tī saⁿ-á-lāi?  Chī-chūi tiāⁿ-tio̍h tōe ê sì-ke̍k?  I ê miâ kiò sím-mi̍h, I ê kiáⁿ miâ kiò sím-mi̍h, lí chai mah?","tghg":"是誰上天閣落來？是誰聚集風佇手中心？是誰包水佇衫仔內？是誰定著地的四極？伊的名叫甚麼？伊的子名叫甚麼？你知嗎？","bklhl":"Chī-chūi上天koh落來？ Chī-chūi聚集風tī手中心？ Chī-chūi包水tī衫á內？ Chī-chūi定tio̍h地ê四極？伊ê名叫甚麼，伊ê kiáⁿ名叫甚麼，你知mah？"}},{"book":"箴","chapter":30,"verse":5,"versions":{"unv":"　神的言語句句都是煉淨的；投靠他的，他便作他們的盾牌。","bklcl":"Siōng-tè ê ōe, ta̍k-kù lóng sī kè thoàn-liān ê,  Kìⁿ-nā óa-khò I ê, I chiū chòe in ê tîn-pâi.","tghg":"上帝的話逐句攏是過鍛煉的；見若倚靠伊的，伊就做𪜶的盾牌。","bklhl":"上帝ê話，ta̍k句lóng是過鍛鍊ê，見若óa靠祂ê，祂就做in ê藤牌。"}},{"book":"箴","chapter":30,"verse":6,"versions":{"unv":"他的言語，你不可加添，恐怕他責備你，你就顯為說謊言的。","bklcl":"I ê ōe, lí m̄-thang ke-thiⁿ;  Kiaⁿ-liáu I chek-pī lí, lí chiū hián-bêng sī kóng pe̍h-chha̍t ê.","tghg":"伊的話，你呣通加添，驚了伊責備你，你就顯明是講白賊的。","bklhl":"祂ê話，你m̄-thang加添；驚了祂責備你，你就顯明是講白賊ê。"}},{"book":"箴","chapter":30,"verse":7,"versions":{"unv":"我求你兩件事，在我未死之先，不要不賜給我：","bklcl":"Góa kiû Lí nn̄g kiāⁿ sū;  Tī góa bē sí ê tāi-seng, m̄-thang bô hō͘ góa.","tghg":"我求你二件事，佇我未死的代先，呣通無互我：","bklhl":"我求你兩件事；Tī我未死ê事先，m̄-thang無hō͘我。"}},{"book":"箴","chapter":30,"verse":8,"versions":{"unv":"求你使虛假和謊言遠離我；使我也不貧窮也不富足；賜給我需用的飲食，","bklcl":"Kiû Lí hō͘ hu-ké kap pe̍h-chha̍t lī-khui góa hn̄g-hn̄g;  Hō͘ góa bô sòng-hiong iā bô hó-gia̍h;  Ēng só͘ tio̍h ēng ê bí-niû hō͘ góa chia̍h;","tghg":"求你互虛假(hu-ké)及白賊離開我遠遠；互我無喪鄉也無好額；用所著用的米糧互我食，","bklhl":"求你hō͘虛假kap白賊離開我遠遠；hō͘我無sòng-hiong也無好額；用所tio̍h用ê米糧hō͘我食；"}},{"book":"箴","chapter":30,"verse":9,"versions":{"unv":"恐怕我飽足不認你，說：耶和華是誰呢？又恐怕我貧窮就偷竊，以致褻瀆我　神的名。","bklcl":"Kiaⁿ-liáu góa pá-chiok m̄-jīn Lí; kóng Iâ-hô-hoa sī chī-chūi?  Koh kiaⁿ-liáu góa sòng-hiong chiū thau-the̍h;  Tì-kàu siat-to̍k góa ê Siōng-tè ê miâ.","tghg":"驚了我飽足呣認你，講：耶和華是是誰？閣驚了我喪鄉就偷提，致到褻瀆我的上帝的名。","bklhl":"驚了我飽足m̄認你；講耶和華是是誰？ Koh驚了我sòng-hiong就偷the̍h；致到褻瀆我ê上帝ê名。"}},{"book":"箴","chapter":30,"verse":10,"versions":{"unv":"你不要向主人讒謗僕人，恐怕他咒詛你，你便算為有罪。","bklcl":"M̄-thang tùi chú-lâng lâi kóng i ê lô͘-po̍k pháiⁿ-ōe,  Kiaⁿ-liáu i chiù-chó͘ lí,  lí chiū sǹg-chòe ū chōe.","tghg":"呣通對主人來講伊的奴僕歹話，驚了伊咒詛你，你就算做有罪。","bklhl":"M̄-thang對主人來講伊ê奴僕pháiⁿ話，驚了伊咒詛你，你就算做有罪。"}},{"book":"箴","chapter":30,"verse":11,"versions":{"unv":"有一宗人（宗：原文是代；下同），咒詛父親，不給母親祝福。","bklcl":"Ū chi̍t-phài ê lâng chiù-chó͘ i ê lāu-pē,  Iā bô kā i ê lāu-bú chiok-hok.","tghg":"有一派的人，咒詛伊的老父，也無給伊的老母祝福。","bklhl":"有一-派ê人咒詛伊ê老父，也無kā伊ê老母祝福。"}},{"book":"箴","chapter":30,"verse":12,"versions":{"unv":"有一宗人，自以為清潔，卻沒有洗去自己的污穢。","bklcl":"Ū chi̍t-phài ê lâng, ka-kī khòaⁿ-chòe chheng-khì;  Chóng-sī bô sóe-tû i ê ù-òe.","tghg":"有一派的人，家己看做清氣，總是無洗除伊的污穢(ù-òe)。","bklhl":"有一-派ê人，家己看做清氣；總是無洗除伊ê污穢。"}},{"book":"箴","chapter":30,"verse":13,"versions":{"unv":"有一宗人，眼目何其高傲，眼皮也是高舉。","bklcl":"Ū chi̍t-phài ê lâng ba̍k-chiu-thâu chīn-chāi koâiⁿ; Ba̍k-chiu-phê iā thí koâiⁿ-koâiⁿ.","tghg":"有一派的人，目睭頭盡在高，目睭皮也展(thí)高高。","bklhl":"有一-派ê人目睭-頭盡在高；目睭-皮也thí高-高。"}},{"book":"箴","chapter":30,"verse":14,"versions":{"unv":"有一宗人，牙如劍，齒如刀，要吞滅地上的困苦人和世間的窮乏人。","bklcl":"Ū chi̍t-phài ê lâng i ê gê chhin-chhiūⁿ kiàm, khí chhin-chhiūⁿ to;  Beh thun-bia̍t tōe-bīn-chiūⁿ khùn-khó͘ ê lâng, kap sè-kan ê sòng-hiong lâng.","tghg":"有一派的人，伊的牙親像劍，齒親像刀，欲吞滅地面上困苦的人及世間的喪鄉人。","bklhl":"有一派ê人伊ê牙親像劍，齒親像刀；Beh吞滅地面上困苦ê人，kap世間ê sòng-hiong人。"}},{"book":"箴","chapter":30,"verse":15,"versions":{"unv":"螞蟥有兩個女兒，常說：給呀，給呀！有三樣不知足的，連不說「夠的」共有四樣：","bklcl":"Gô͘-khî ū nn̄g ê cha-bó͘-kiáⁿ, siông-siông kóng, Hō͘ góa, hō͘ góa.  Ū saⁿ-hāng bô ti-chiok ê;  Liân hit-hō bô kóng kàu-gia̍h-ê ū sì-hāng;","tghg":"蜈蜞(gô͘-khî)有二個查某子，常常講：互我，互我！有三項無知足的，連彼號無講「夠額的」有四項：","bklhl":"蜈蜞有兩個cha-bó͘-kiáⁿ，常常講，hō͘我，hō͘我。有三項無知足ê；連hit號無講夠額ê有四項；"}},{"book":"箴","chapter":30,"verse":16,"versions":{"unv":"就是陰間和石胎，浸水不足的地，並火。","bklcl":"Chiū-sī im-hú, kap bōe hoâi-īn ê chio̍h-thai;  Bô kàu-gia̍h chúi ê tōe, kap bô kóng, Kàu-gia̍h ê hé.","tghg":"就是陰府及𣍐懷孕的石胎，無夠額水的地，及無講夠額的火。","bklhl":"就是陰府，kap bōe懷孕ê石胎；無夠額水ê地，kap無講，夠額ê火。"}},{"book":"箴","chapter":30,"verse":17,"versions":{"unv":"戲笑父親、藐視而不聽從母親的，他的眼睛必為谷中的烏鴉啄出來，為鷹雛所吃。","bklcl":"Hì-lāng lāu-pē,  Khòaⁿ-khin m̄-thiaⁿ-thàn lāu-bú ê ōe,  Hit-hō lâng ê ba̍k-chiu beh hō͘ soaⁿ-kok-tiong ê o͘-a teh--chhut-lâi.  Hō͘ eng-á-kiáⁿ só͘ chia̍h.","tghg":"戲弄老父、看輕呣聽趁老母的話，彼號人的目睭欲互山谷中的烏鴉啄(teh)出來，互鷹仔子所食。","bklhl":"戲弄老父，看輕m̄聽thàn老母ê話，hit號人ê目睭beh hō͘山谷中ê烏鴉teh出來。 Hō͘鷹á-kiáⁿ所食。"}},{"book":"箴","chapter":30,"verse":18,"versions":{"unv":"我所測不透的奇妙有三樣，連我所不知道的共有四樣：","bklcl":"Góa só͘ siūⁿ-bōe-chhut ê kî-biāu, ū saⁿ-hāng;  Liân góa só͘ m̄-chai-ê ū sì-hāng.","tghg":"我所想𣍐出的奇妙有三項，連我所呣知的有四項：","bklhl":"我所想bōe出ê奇妙，有三項；連我所m̄知ê有四項。"}},{"book":"箴","chapter":30,"verse":19,"versions":{"unv":"就是鷹在空中飛的道；蛇在磐石上爬的道；船在海中行的道；男與女交合的道。","bklcl":"Chiū-sī eng-chiáu tī khong-tiong ê lō͘;  Chôa tī chio̍h-pôaⁿ-téng ê lō͘;  Chûn tī hái-tiong ê lō͘;  Lâm kap lú kau-ha̍p ê lō͘.","tghg":"就是鷹鳥佇空中的路；蛇佇石磐頂的路；船佇海中的路；男及女交合的路。","bklhl":"就是鷹鳥tī空中ê路；蛇tī石磐頂ê路；船tī海中ê路；男 kap女交合ê路。"}},{"book":"箴","chapter":30,"verse":20,"versions":{"unv":"淫婦的道也是這樣：她吃了，把嘴一擦就說：我沒有行惡。","bklcl":"Îm-hū ê lō͘ iā sī án-ni,  I chia̍h-liáu chhit i ê chhùi;  Chiū kóng, Góa bô kiâⁿ pháiⁿ.","tghg":"淫婦的路也是按呢：伊食了，拭(chhit)伊的嘴就講：我無行歹。","bklhl":"淫婦ê路也是án-ni，伊食了拭伊ê嘴；就講，我無行pháiⁿ。"}},{"book":"箴","chapter":30,"verse":21,"versions":{"unv":"使地震動的有三樣，連地擔不起的共有四樣：","bklcl":"Ūi-tio̍h saⁿ-hāng tōe iô-choah,  Liân tam-tng bōe-khí-ê ū sì-hāng.","tghg":"為著三項地搖泏(iô-choah)，連擔當𣍐起的有四項：","bklhl":"為tio̍h三項地搖choah，連擔當bōe起ê有四項。"}},{"book":"箴","chapter":30,"verse":22,"versions":{"unv":"就是僕人作王；愚頑人吃飽；","bklcl":"Chiū-sī lô͘-po̍k chòe ông.  Gōng-lâng chia̍h kàu-gia̍h;","tghg":"就是奴僕做王；戇人食夠額；","bklhl":"就是奴僕做王。戇人食夠額；"}},{"book":"箴","chapter":30,"verse":23,"versions":{"unv":"醜惡的女子出嫁；婢女接續主母。","bklcl":"Bô lâng-iân ê lú-chú chhut-kè;  Lú-pī sòa-chiap chú-bú.","tghg":"無人緣的女子出嫁；女婢續接主母。","bklhl":"無人緣ê女子出嫁；女婢續接主母。"}},{"book":"箴","chapter":30,"verse":24,"versions":{"unv":"地上有四樣小物，卻甚聰明：","bklcl":"Tōe-bīn-chiūⁿ ū sì-hāng bî-sòe ê mi̍h,  Chóng-sī ke̍k tì-sek.","tghg":"地面上有四項微細的物，總是極智識：","bklhl":"地面上有sì-項微細ê物，總是極知識。"}},{"book":"箴","chapter":30,"verse":25,"versions":{"unv":"螞蟻是無力之類，卻在夏天預備糧食。","bklcl":"Káu-hiā sī bô-la̍t ê chéng-lūi,  Chóng-sī tī hē-thiⁿ ê sî pī-pān bí-niû.","tghg":"蚼蟻(káu-hiā)是無力的種類，總是佇夏天的時備辦米糧。","bklhl":"Káu-hiā是無力ê種類，總是tī夏天ê時備辦米糧。"}},{"book":"箴","chapter":30,"verse":26,"versions":{"unv":"沙番是軟弱之類，卻在磐石中造房。","bklcl":"Sa-hoan sī loán-jio̍k ê chéng-lūi,  Chóng-sī tī chio̍h-pôaⁿ-tiong khí-chhù.","tghg":"沙番是軟弱的種類，總是佇石磐中起厝。","bklhl":"Sa-hoan是軟弱ê種類，總是tī石磐-中起厝。"}},{"book":"箴","chapter":30,"verse":27,"versions":{"unv":"蝗蟲沒有君王，卻分隊而出。","bklcl":"Chháu-meh bô kun-ông,  Chóng-sī lóng ōe hun-tūi chhut-khì.","tghg":"草蜢無君王，總是攏會分隊出去。","bklhl":"草蜢無君王，總是lóng會分隊出去。"}},{"book":"箴","chapter":30,"verse":28,"versions":{"unv":"守宮用爪抓牆，卻住在王宮。","bklcl":"Siān-lâng ēng chhiú khîⁿ,  Chóng-sī tiàm tī ông-kiong.","tghg":"蟮蟲(siān-lâng)用手擒(khîⁿ)，總是踮佇王宮。","bklhl":"Siān-lâng用手擒，總是tiàm tī王宮。"}},{"book":"箴","chapter":30,"verse":29,"versions":{"unv":"步行威武的有三樣，連行走威武的共有四樣：","bklcl":"Pō͘-kiâⁿ ui-hong-ê ū saⁿ-hāng,  Liân kiâⁿ-ta̍h ui-hong-ê ū sì-hāng.","tghg":"步行威風的有三項，連行踏威風的有四項：","bklhl":"步行威風ê有三項，連行踏威風ê有四項。"}},{"book":"箴","chapter":30,"verse":30,"versions":{"unv":"就是獅子─乃百獸中最為猛烈、無所躲避的，","bklcl":"Sai, chiū-sī iá-siù tiong tē-it béng ê,  Bô ūi-tio̍h pa̍t-mi̍h lâi siám-pī.","tghg":"獅──就是野獸中第一猛的、無為著別物來閃避，","bklhl":"獅，就是野獸中第一猛ê，無為tio̍h別物來閃避。"}},{"book":"箴","chapter":30,"verse":31,"versions":{"unv":"獵狗，公山羊，和無人能敵的君王。","bklcl":"La̍h-káu, kap kang ê soaⁿ-iûⁿ;  Í-ki̍p bô lâng tí-te̍k ê kun-ông.","tghg":"獵狗及公的山羊，以及無人抵敵的君王。","bklhl":"獵狗kap公ê山羊；以及無人抵敵ê君王。"}},{"book":"箴","chapter":30,"verse":32,"versions":{"unv":"你若行事愚頑，自高自傲，或是懷了惡念，就當用手摀口。","bklcl":"Lí nā chū-ko gōng-gōng chòe,  Á-sī chûn pháiⁿ liām-thâu;  tio̍h ēng chhiú ng chhùi.","tghg":"你若自高戇戇做，抑是存歹念頭，著用手掩嘴。","bklhl":"你若自高戇戇做，á是存pháiⁿ念頭；tio̍h用手掩嘴。"}},{"book":"箴","chapter":30,"verse":33,"versions":{"unv":"搖牛奶必成奶油；扭鼻子必出血。照樣，激動怒氣必起爭端。","bklcl":"Phah gû-leng ōe chiâⁿ ni-iû,  Phah-tio̍h phīⁿ ōe chhut-huih;  Chhin-chhiūⁿ án-ni kek siū-khì ōe khí saⁿ-chiⁿ.","tghg":"拍牛奶會成奶油；拍著鼻會出血。親像按呢，激受氣會起相爭。","bklhl":"Phah牛奶ōe成奶油，Phah-tio̍h鼻ōe出血；親像án-ni激受氣能起相爭。"}}]