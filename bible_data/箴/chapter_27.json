[{"book":"箴","chapter":27,"verse":1,"versions":{"unv":"不要為明日自誇，因為一日要生何事，你尚且不能知道。","bklcl":"M̄-thang ūi bîn-á-ji̍t lâi ka-kī khoa-kháu,  In-ūi lí m̄-chai chi̍t-ji̍t beh siⁿ-chhut sím-mi̍h sū.","tghg":"呣通為明仔日來家己誇口，因為你呣知一日欲生出甚麼事。","bklhl":"M̄-thang為明á日來家己誇口，因為你m̄知一日beh生出甚麼事。"}},{"book":"箴","chapter":27,"verse":2,"versions":{"unv":"要別人誇獎你，不可用口自誇；等外人稱讚你，不可用嘴自稱。","bklcl":"Tio̍h hō͘ pa̍t-lâng o-ló lí, m̄-thang ēng lí ka-kī ê chhùi;  Hō͘ gōa-lâng o-ló lí, m̄-thang ēng ka-kī ê chhùi-tûn.","tghg":"著互別人謳咾你，呣通用你家己的嘴；互外人謳咾你，呣通用家己的嘴唇。","bklhl":"Tio̍h hō͘別人o-ló你，m̄-thang用你家己ê嘴；Hō͘外人o-ló你，m̄-thang用家己ê嘴唇。"}},{"book":"箴","chapter":27,"verse":3,"versions":{"unv":"石頭重，沙土沉，愚妄人的惱怒比這兩樣更重。","bklcl":"Chio̍h-thâu tāng, soa iā sī án-ni; Gōng-lâng ê siū-khì pí chí(**chit) nn̄g-hāng khah-tāng.","tghg":"石頭重，沙也是按呢，戇人的受氣比此二項卡重。","bklhl":"石頭重，砂也是án-ni；戇人ê受氣比chit兩項khah重。"}},{"book":"箴","chapter":27,"verse":4,"versions":{"unv":"忿怒為殘忍，怒氣為狂瀾，惟有嫉妒，誰能敵得住呢？","bklcl":"Tōa siū-khì sī chân-jím,  siū-khì sī hoàn-lām ê chúi;  To̍k-to̍k tī tò͘-khī ê thâu-chêng chī-chūi khiā ōe tiâu?","tghg":"大受氣是殘忍，受氣是氾濫(hoàn-lām)的水；獨獨佇妒忌(tò͘-khī)的頭前是誰徛會住？","bklhl":"大受氣是殘忍，受氣是氾濫ê水；獨獨tī妒忌ê頭前是誰 khiā ōe tiâu？"}},{"book":"箴","chapter":27,"verse":5,"versions":{"unv":"當面的責備強如背地的愛情。","bklcl":"Hián-jiân ê chek-pī,  Iâⁿ-kè ún-ba̍t ê ài-chêng.","tghg":"顯然的責備贏過隱密的愛情。","bklhl":"顯然ê責備，贏過隱密ê愛情。"}},{"book":"箴","chapter":27,"verse":6,"versions":{"unv":"朋友加的傷痕出於忠誠；仇敵連連親嘴卻是多餘。","bklcl":"Pêng-iú ê phah-siong chhut tī tiong-sìn;  To̍k-to̍k tùi-te̍k ê chim-chhùi sī kè-gia̍h chōe.","tghg":"朋友的拍傷出佇忠信；獨獨對敵的唚(chim)嘴是過額多。","bklhl":"朋友ê phah傷出tī忠信；獨獨對敵ê chim嘴是過額chōe。"}},{"book":"箴","chapter":27,"verse":7,"versions":{"unv":"人吃飽了，厭惡蜂房的蜜；人飢餓了，一切苦物都覺甘甜。","bklcl":"Lâng chia̍h-pá, iàm-khī bi̍t-pô͘ ê bi̍t;  Pak-tó͘ iau-gō it-chhè khó͘ ê mi̍h lóng lia̍h-chòe tiⁿ.","tghg":"人食飽，厭忌(iàm-khī)蜜房(bi̍t-pô͘)的蜜；腹肚枵餓，一切苦的物攏掠做甜。","bklhl":"人食飽，厭忌蜜pô͘ ê蜜；腹肚iau餓一切苦ê物lóng掠做甜。"}},{"book":"箴","chapter":27,"verse":8,"versions":{"unv":"人離本處飄流，好像雀鳥離窩遊飛。","bklcl":"Lâng lī-khui pún só͘-chāi khì phiau-liû,  Sī chhin-chhiūⁿ chiáu-á lī-khui i ê siū sì-kòe pe.","tghg":"人離開本所在去漂流，是親像鳥仔離開伊的巢四界飛。","bklhl":"人離開本所在去漂流，是親像鳥á離開伊ê巢四界飛。"}},{"book":"箴","chapter":27,"verse":9,"versions":{"unv":"膏油與香料使人心喜悅；朋友誠實的勸教也是如此甘美。","bklcl":"Ko-iû kap hiuⁿ-liāu hō͘ lâng ê sim hoaⁿ-hí;  Pêng-iú si̍t-sim ê khó͘-khǹg, i ê tiⁿ iā-sī án-ni.","tghg":"膏油及香料(hiuⁿ-liāu)互人的心歡喜；朋友實心的苦勸，伊的甜也是按呢。","bklhl":"膏油kap香料hō͘人ê心歡喜；朋友實心ê苦勸，伊ê甜也是án-ni。"}},{"book":"箴","chapter":27,"verse":10,"versions":{"unv":"你的朋友和父親的朋友，你都不可離棄。你遭難的日子，不要上弟兄的家去；相近的鄰舍強如遠方的弟兄。","bklcl":"Lí ê pêng-iú, kap lāu-pē ê pêng-iú, lí lóng m̄-thang khì-sak;  Lí tú-tio̍h hoān-lān ê ji̍t m̄-thang khì hiaⁿ-tī ê ke;  Hū-kūn ê chhù-piⁿ iâⁿ-kè hn̄g-hn̄g ê hiaⁿ-tī.","tghg":"你的朋友及老父的朋友，你攏呣通棄拺，你抵著(tú-tio̍h)患難的日，呣通去兄弟的家；附近的厝邊贏過遠遠的兄弟。","bklhl":"你ê朋友，kap老父ê朋友，你lóng m̄-thang棄sak；你tú-tio̍h患難ê日m̄-thang去兄弟ê家；附近ê厝邊贏過遠遠ê兄弟。"}},{"book":"箴","chapter":27,"verse":11,"versions":{"unv":"我兒，你要作智慧人，好叫我的心歡喜，使我可以回答那譏誚我的人。","bklcl":"Góa ê kiáⁿ ah, lí tio̍h ū tì-hūi, hō͘ góa ê sim hoaⁿ-hí;  Hō͘ góa thang ìn-tap hit ê ki-chhì góa ê lâng.","tghg":"我的子啊，你著有智慧，互我的心歡喜，互我通應答彼個譏刺我的人。","bklhl":"我ê kiáⁿ ah，你tio̍h有智慧，hō͘我ê心歡喜；hō͘我thang應答hit ê譏刺我ê人。"}},{"book":"箴","chapter":27,"verse":12,"versions":{"unv":"通達人見禍藏躲；愚蒙人前往受害。","bklcl":"Thong-ta̍t ê lâng khòaⁿ-kìⁿ chai-ē chiū siám-bih;  Gōng-ti̍t ê lâng chìn-chêng khì, chiū siū-hāi.","tghg":"通達的人看見災禍就閃匿(siám-bih)；戇直的人進前去就受害。","bklhl":"通達ê人看見災厄就閃bih；戇直ê人進前去，就受害。"}},{"book":"箴","chapter":27,"verse":13,"versions":{"unv":"誰為生人作保，就拿誰的衣服；誰為外女作保，誰就承當。","bklcl":"Ūi-tio̍h siⁿ-hūn lâng tam-pó, tio̍h the̍h hit-lâng ê saⁿ; Ūi-tio̍h kī-lú chòe pó-jīn, hit ê lâng tio̍h tam-tng chek-sêng.","tghg":"為著生份人擔保，著提彼人的衫；為著妓女做保認，彼個人著擔當責成。","bklhl":"為tio̍h生份人tam-pó，tio̍h the̍h hit人ê衫；為tio̍h妓女做保認，hit ê人tio̍h擔當責成。"}},{"book":"箴","chapter":27,"verse":14,"versions":{"unv":"清晨起來，大聲給朋友祝福的，就算是咒詛他。","bklcl":"Chheng-chá khí-lâi, tōa-siaⁿ kā pêng-iú chiok-hok,  Chit ê sū sǹg i chòe chiù-chó͘.","tghg":"清早起來，大聲給朋友祝福，此個事算伊做咒詛。","bklhl":"清早起來，大聲kā朋友祝福，chit ê事算伊做咒詛。"}},{"book":"箴","chapter":27,"verse":15,"versions":{"unv":"大雨之日連連滴漏，和爭吵的婦人一樣；","bklcl":"Tōa-hō͘ ê ji̍t chúi tih bô soah,  Chháu-nāu ê hū-jîn-lâng iā án-ni.","tghg":"大雨的日水滴無息，吵鬧的婦仁人也按呢；","bklhl":"大雨ê日水滴無soah，吵鬧ê婦人人也án-ni。"}},{"book":"箴","chapter":27,"verse":16,"versions":{"unv":"想攔阻她的，便是攔阻風，也是右手抓油。","bklcl":"Ài chó͘-tòng i ê, chiū-sī chó͘-tòng hong;  I ê chiàⁿ-chhiú chhin-chhiūⁿ la̍k-tio̍h iû.","tghg":"愛阻擋伊的，就是阻擋風，伊的正手親像搙(la̍k)著油。","bklhl":"Ài阻擋伊ê，就是阻擋風；伊ê chiàⁿ手親像la̍k-tio̍h油。"}},{"book":"箴","chapter":27,"verse":17,"versions":{"unv":"鐵磨鐵，磨出刃來；朋友相感（原文是磨朋友的臉）也是如此。","bklcl":"Thih bôa thih hō͘ i lāi,  Pêng-iú saⁿ kek-lē iā sī án-ni.","tghg":"鐵磨鐵，互伊利；朋友相激勵也是按呢。","bklhl":"鐵磨鐵hō͘伊利，朋友相激勵也是án-ni。"}},{"book":"箴","chapter":27,"verse":18,"versions":{"unv":"看守無花果樹的，必吃樹上的果子；敬奉主人的，必得尊榮。","bklcl":"Kò͘-siú bû-hoa-kó chhiū ê, beh chia̍h i ê ké-chí;  Kò͘ i ê chú-lâng-ê, beh tit-tio̍h êng-kng.","tghg":"顧守無花果樹的，欲食伊的果子；顧伊的主人的，欲得著榮光。","bklhl":"顧守無花果樹ê，beh食伊ê果子；顧伊ê主人ê，beh得tio̍h榮光。"}},{"book":"箴","chapter":27,"verse":19,"versions":{"unv":"水中照臉，彼此相符；人與人，心也相對。","bklcl":"Chhin-chhiūⁿ chiò tī chúi--ni̍h, bīn kap bīn saⁿ-tùi; Lâng ê sim kap lâng saⁿ-tùi iā-sī án-ni.","tghg":"親像照佇水裡，面及面相對；人的心及人相對也是按呢。","bklhl":"親像照tī水裡，面kap面相對；人ê心kap人相對也是án-ni。"}},{"book":"箴","chapter":27,"verse":20,"versions":{"unv":"陰間和滅亡永不滿足；人的眼目也是如此。","bklcl":"Im-hú kap bia̍t-bô lóng put-ti-chiok;  Lâng ê ba̍k-chiu put-ti-chiok iā-sī án-ni.","tghg":"陰府及滅無攏不知足；人的目睭不知足也是按呢。","bklhl":"陰府kap滅無lóng 不知足；人ê目睭不知足也是án-ni。"}},{"book":"箴","chapter":27,"verse":21,"versions":{"unv":"鼎為煉銀，爐為煉金，人的稱讚也試煉人。","bklcl":"Khe-á sī beh thoàn-liān gûn, lô͘ sī beh thoàn-liān kim;  Tùi o-ló iā thang chhì-giām lâng.","tghg":"篋仔(khe-á)是欲鍛煉銀，爐是欲鍛煉金，對謳咾也通試驗人。","bklhl":"Khe-á是beh鍛鍊銀，爐是beh鍛鍊金；Tùi o-ló也thang試驗人。"}},{"book":"箴","chapter":27,"verse":22,"versions":{"unv":"你雖用杵將愚妄人與打碎的麥子一同搗在臼中，他的愚妄還是離不了他。","bklcl":"Lí sui-jiân ēng khū-thûi, chiong gōng-lâng kap phah-chhùi ê be̍h saⁿ-kap cheng tī khū-lāi,  I ê gōng iā bōe-ōe lī-khui i.","tghg":"你雖然用臼槌(khū-thûi)將戇人及拍碎的麥相及(saⁿ-kap)舂(cheng)佇臼內，伊的戇也𣍐會離開伊。","bklhl":"你雖然用臼槌，將戇人kap phah碎ê麥相kap舂tī臼內，伊ê戇也bōe會離開伊。"}},{"book":"箴","chapter":27,"verse":23,"versions":{"unv":"你要詳細知道你羊群的景況，留心料理你的牛群；","bklcl":"Lí tio̍h siông-sè chai lí ê iûⁿ-kûn ê kéng-hóng,  Liû-sim liāu-lí lí ê gû-kûn;","tghg":"你著詳細知你的羊群的景況，留心料理你的牛群；","bklhl":"你tio̍h詳細知你ê羊群ê景況，留心料理你ê牛群；"}},{"book":"箴","chapter":27,"verse":24,"versions":{"unv":"因為資財不能永有，冠冕豈能存到萬代？","bklcl":"In-ūi chîⁿ-châi bōe-ōe éng-éng tī-teh;  Bián-liû kiám ōe chûn kàu tāi-tāi mah?","tghg":"因為錢財𣍐會永永佇啲，冕旒豈會存到代代嗎？","bklhl":"因為錢財bōe能永永tī-teh；冕旒kiám會存到代代mah？"}},{"book":"箴","chapter":27,"verse":25,"versions":{"unv":"乾草割去，嫩草發現，山上的菜蔬也被收斂。","bklcl":"Ta-chháu í-keng siu, chháu-iūⁿ koh hoat--khí-lâi; Soaⁿ-téng ê chhài-soe iā í-keng siu-si̍p.","tghg":"乾草已經收，草樣閣發起來；山頂的菜蔬也已經收拾(siu-si̍p)。","bklhl":"乾草已經收，草iūⁿ koh發起來；山頂ê菜蔬也已經收拾。"}},{"book":"箴","chapter":27,"verse":26,"versions":{"unv":"羊羔之毛是為你作衣服；山羊是為作田地的價值，","bklcl":"Iûⁿ ê mn̂g sī thang hō͘ lí chòe-saⁿ,  Soaⁿ-iûⁿ chòe chhân-hn̂g ê kè-chîⁿ.","tghg":"羊的毛是通互你做衫；山羊做田園的價錢，","bklhl":"羊ê毛是thang hō͘你做衫，山羊做田園ê價錢。"}},{"book":"箴","chapter":27,"verse":27,"versions":{"unv":"並有母山羊奶夠你吃，也夠你的家眷吃，且夠養你的婢女。","bklcl":"Iā ū soaⁿ-iûⁿ ê ni hō͘ lí kap lí ê ke-koàn chia̍h;  Iā thang iúⁿ-chhī lí ê lú-pī.","tghg":"也有山羊的奶互你，及你的家眷食，也通養飼你的女婢。","bklhl":"也有山羊ê ni hō͘你kap你ê家眷食；也thang養飼你ê女婢。"}}]