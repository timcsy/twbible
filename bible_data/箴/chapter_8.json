[{"book":"箴","chapter":8,"verse":1,"versions":{"unv":"智慧豈不呼叫？聰明豈不發聲？","bklcl":"Tì-hūi kiám bô teh kiò?  Chhang-miâ kiám bô chhut-siaⁿ?","tghg":"智慧豈無啲叫？聰明豈無出聲？","bklhl":"智慧kiám無teh叫？聰明kiám無出聲？"}},{"book":"箴","chapter":8,"verse":2,"versions":{"unv":"她在道旁高處的頂上，在十字路口站立，","bklcl":"I tī lō͘-piⁿ koâiⁿ-tōe ê téng-bīn,  Tī si̍p-jī-lō͘-kháu teh khiā.","tghg":"伊佇路邊高地的頂面，佇十字路口啲徛，","bklhl":"伊tī路邊高地ê頂面，Tī十字路口teh khiā。"}},{"book":"箴","chapter":8,"verse":3,"versions":{"unv":"在城門旁，在城門口，在城門洞，大聲說：","bklcl":"Tī siâⁿ-mn̂g piⁿ, tī siâⁿ-mn̂g kháu,  Tī siâⁿ chhut-ji̍p ê só͘-chāi, tōa-siaⁿ kiò kóng,","tghg":"佇城門邊，佇城門口，佇城出入的所在，大聲叫講：","bklhl":"Tī城門邊，tī城門口，Tī城出入ê所在，大聲叫講，"}},{"book":"箴","chapter":8,"verse":4,"versions":{"unv":"眾人哪，我呼叫你們，我向世人發聲。","bklcl":"Chèng-lâng ah, góa kiò lín,  Góa ǹg sè-kan lâng chhut-siaⁿ.","tghg":"眾人啊，我叫恁，我向世間人出聲。","bklhl":"眾人ah，我叫lín，我ǹg世間人出聲。"}},{"book":"箴","chapter":8,"verse":5,"versions":{"unv":"說：愚蒙人哪，你們要會悟靈明；愚昧人哪，你們當心裡明白。","bklcl":"Kóng, Gōng-ti̍t ê lâng ah, lín tio̍h ōe hiáu-tit thong-ta̍t ê lí;  Gû-gōng ê lâng ah, lín sim-lāi tio̍h bêng-pe̍k.","tghg":"講：戇直的人啊，恁著會曉得通達的理；愚戇的人啊，恁心內著明白。","bklhl":"講，戇直ê人ah，lín tio̍h ōe曉得通達ê理；愚戇ê人ah，lín心內tio̍h明白。"}},{"book":"箴","chapter":8,"verse":6,"versions":{"unv":"你們當聽，因我要說極美的話；我張嘴要論正直的事。","bklcl":"Lín tio̍h thiaⁿ, in-ūi góa beh kóng ke̍k-hó ê sū;  Góa beh khui-chhùi lūn chèng-ti̍t ê sū.","tghg":"恁著聽，因為我欲講極好的事；我欲開嘴論正直的事。","bklhl":"Lín tio̍h聽，因為我beh講極好ê事；我beh開嘴論正直ê事。"}},{"book":"箴","chapter":8,"verse":7,"versions":{"unv":"我的口要發出真理；我的嘴憎惡邪惡。","bklcl":"Góa ê chhùi beh kóng-chhut chin-si̍t;  Góa ê chhùi-tûn oàn-hūn pháiⁿ-tāi.","tghg":"我的嘴欲講出真實；我的嘴唇怨恨歹代。","bklhl":"我ê嘴beh講出真實；我ê嘴唇怨恨pháiⁿ-tāi。"}},{"book":"箴","chapter":8,"verse":8,"versions":{"unv":"我口中的言語都是公義，並無彎曲乖僻。","bklcl":"Góa só͘ kóng ê ōe, lóng sī kong-gī;  Kî-tiong bô oan-khiau koāi-biū.","tghg":"我所講的話攏是公義，其中無彎曲乖謬。","bklhl":"我所講ê話，lóng是公義；其中無彎曲乖謬。"}},{"book":"箴","chapter":8,"verse":9,"versions":{"unv":"有聰明的，以為明顯，得知識的，以為正直。","bklcl":"Che ōe bêng-lí ê lâng lóng ōe hiáu-tit,  Tit-tio̍h tì-sek ê lâng lóng lia̍h-chòe chèng-ti̍t.","tghg":"這會明理的人，攏會曉得，得著智識的人，攏掠做正直。","bklhl":"這ōe明理ê人lóng ōe曉得，得tio̍h知識ê人lóng掠做正直。"}},{"book":"箴","chapter":8,"verse":10,"versions":{"unv":"你們當受我的教訓，不受白銀；寧得知識，勝過黃金。","bklcl":"Lín tio̍h sêng-siū góa ê kà-sī, khah-hó tit-tio̍h pe̍h-gûn;  Tit-tio̍h tì-sek, khah-hó tit-tio̍h n̂g-kim.","tghg":"恁著承受我的教示，卡好得著白銀；得著智識，卡好得著黃金。","bklhl":"Lín tio̍h承受我ê教示，khah好得tio̍h白銀；得tio̍h知識，khah好得tio̍h黃金。"}},{"book":"箴","chapter":8,"verse":11,"versions":{"unv":"因為智慧比珍珠（或譯：紅寶石）更美；一切可喜愛的都不足與比較。","bklcl":"In-ūi tì-hūi pí âng-pó-chio̍h khah-hó;  It-chhè só͘ him-bō͘--ê, lóng bōe kap i pí-tit.","tghg":"因為智慧比紅寶石卡好；一切所欣慕的攏𣍐及伊比得。","bklhl":"因為智慧比紅寶石khah好；一切所欣慕ê，lóng bōe kap伊比得。"}},{"book":"箴","chapter":8,"verse":12,"versions":{"unv":"我─智慧以靈明為居所，又尋得知識和謀略。","bklcl":"Góa tì-hūi ēng thong-ta̍t chòe khiā-khí ê só͘-chāi;  Koh chhē-tio̍h tì-sek kap kè-e̍k.","tghg":"我──智慧用通達做徛起的所在，閣尋著智識及計劃(kè-e̍k)。","bklhl":"我智慧用通達做khiā起ê所在；Koh chhē-tio̍h知識kap計畫。"}},{"book":"箴","chapter":8,"verse":13,"versions":{"unv":"敬畏耶和華在乎恨惡邪惡；那驕傲、狂妄，並惡道，以及乖謬的口，都為我所恨惡。","bklcl":"Kèng-ùi Iâ-hô-hoa chāi-tī oàn-hūn pháiⁿ-tāi;  Hit-hō kiau-ngō͘, lām-sám, kap pháiⁿ-lō͘,  Í-ki̍p koāi-biū ê chhùi, lóng sī góa só͘ oàn-hūn.","tghg":"敬畏耶和華在佇怨恨歹代；彼號驕傲、濫糝，及歹路，以及乖謬的嘴，攏是我所怨恨。","bklhl":"敬畏耶和華在tī怨恨pháiⁿ-tāi；hit號驕傲，lām-sám，kap pháiⁿ路，以及乖謬ê嘴，lóng是我所怨恨。"}},{"book":"箴","chapter":8,"verse":14,"versions":{"unv":"我有謀略和真知識；我乃聰明，我有能力。","bklcl":"Góa ū kè-e̍k kap chin ê tì-sek;  Góa chiū-sī chhang-miâ, góa ū lêng-le̍k.","tghg":"我有計劃及真的智識；我就是聰明，我有能力。","bklhl":"我有計畫kap真ê知識；我就是聰明，我有能力。"}},{"book":"箴","chapter":8,"verse":15,"versions":{"unv":"帝王藉我坐國位；君王藉我定公平。","bklcl":"Tè-ông tùi góa lâi chē-ūi;  Jîn-kun tùi góa tiāⁿ-tio̍h kong-pêng ê hoat.","tghg":"帝王對我來坐位；人君對我定著公平的法。","bklhl":"帝王tùi我來坐位；人君tùi我定tio̍h公平ê法。"}},{"book":"箴","chapter":8,"verse":16,"versions":{"unv":"王子和首領，世上一切的審判官，都是藉我掌權。","bklcl":"Ông-chhin kap kùi-cho̍k, sè-chiūⁿ it-chhè ê sím-phòaⁿ-si,  Lóng sī tùi góa lâi chiáng-koân.","tghg":"王親及貴族，世上一切的審判司，攏是對我來掌權。","bklhl":"王親kap貴族，世上一切ê審判司，lóng是tùi我來掌權。"}},{"book":"箴","chapter":8,"verse":17,"versions":{"unv":"愛我的，我也愛他；懇切尋求我的，必尋得見。","bklcl":"Thiàⁿ góa--ê, góa iā thiàⁿ i;  Khún-chhiat chhē góa--ê, beh chhē-tio̍h.","tghg":"疼我者，我也疼伊；懇切尋我者，欲尋著。","bklhl":"疼我ê，我也疼伊；懇切chhē我ê，beh chhē-tio̍h。"}},{"book":"箴","chapter":8,"verse":18,"versions":{"unv":"豐富尊榮在我；恆久的財並公義也在我。","bklcl":"Hó-gia̍h chun-kùi chāi-tī góa,  Kú-tn̂g ê pù-ū kap kong-gī iā chāi-tī góa.","tghg":"好額尊貴在佇我；久長的富有(pù-ū)及公義也在佇我。","bklhl":"好額尊貴在tī我，久長ê富有kap公義也在tī我。"}},{"book":"箴","chapter":8,"verse":19,"versions":{"unv":"我的果實勝過黃金，強如精金；我的出產超乎高銀。","bklcl":"Góa ê ké-chí khah-hó n̂g-kim, iâⁿ-kè hó-kim;  Góa ê chhut-sek iâⁿ-kè bûn-gûn.","tghg":"我的果子卡好黃金，贏過好金；我的出色贏過紋銀。","bklhl":"我ê果子khah好黃金，贏過好金；我ê出色贏過紋銀。"}},{"book":"箴","chapter":8,"verse":20,"versions":{"unv":"我在公義的道上走，在公平的路中行，","bklcl":"Góa kiâⁿ tī kong-gī ê lō͘;  Kiâⁿ tī kong-pêng chiah-ê lō͘-tiong.","tghg":"我行佇公義的路，行佇公平諸個路中，","bklhl":"我行tī公義ê路；行tī公平chiah ê路中。"}},{"book":"箴","chapter":8,"verse":21,"versions":{"unv":"使愛我的，承受貨財，並充滿他們的府庫。","bklcl":"Hō͘ thiàⁿ góa ê lâng sêng-siū hè-châi;  Iā chhiong-móa in ê hú-khò͘.","tghg":"互疼我的人承受貨財，也充滿𪜶的府庫。","bklhl":"Hō͘疼我ê人承受貨財；也充滿in ê府庫。"}},{"book":"箴","chapter":8,"verse":22,"versions":{"unv":"在耶和華造化的起頭，在太初創造萬物之先，就有了我。","bklcl":"Tī Iâ-hô-hoa chō-hòa ê khí-thâu, Tī ke̍k khí-thâu chhòng-chō ê tāi-seng, góa sī I só͘ ū.","tghg":"佇耶和華造化的起頭，佇極起頭創造的代先，我是伊所有。","bklhl":"Tī耶和華造化ê起頭，Tī極起頭創造ê事先，我是祂所有。"}},{"book":"箴","chapter":8,"verse":23,"versions":{"unv":"從亙古，從太初，未有世界以前，我已被立。","bklcl":"Tùi éng-oán, tùi ke̍k khí-thâu,  Bē ū sè-kài ê tāi-seng, góa í-keng siū siat-li̍p.","tghg":"對永遠，對極起頭，未有世界的代先，我已經受設立。","bklhl":"Tùi永遠，tùi極起頭，未有世界ê事先，我已經受設立。"}},{"book":"箴","chapter":8,"verse":24,"versions":{"unv":"沒有深淵，沒有大水的泉源，我已生出。","bklcl":"Bē ū chhim-ian, bē ū chōe-chōe chúi ê chúi-chôaⁿ,  Í-keng siⁿ góa.","tghg":"未有深淵，未有多多水的水泉，已經生我。","bklhl":"未有深淵，未有chōe-chōe水ê水泉，已經生我。"}},{"book":"箴","chapter":8,"verse":25,"versions":{"unv":"大山未曾奠定，小山未有之先，我已生出。","bklcl":"Tōa-soaⁿ bē tiāⁿ-tio̍h, sió-soaⁿ bē ū ê tāi-seng,  Í-keng siⁿ góa.","tghg":"大山未定著，小山未有的代先，已經生我。","bklhl":"大山未定tio̍h，小山未有ê事先，已經生我。"}},{"book":"箴","chapter":8,"verse":26,"versions":{"unv":"耶和華還沒有創造大地和田野，並世上的土質，我已生出。","bklcl":"Iâ-hô-hoa iáu-bē chhòng-chō tōa-tōe kap chhân-iá,  Í-ki̍p tōe-chiūⁿ thô͘-hún ê goân-chit.","tghg":"耶和華猶未創造大地及田野，以及地上土粉的原質。","bklhl":"耶和華iáu未創造大地kap田野，以及地上土粉ê原質。"}},{"book":"箴","chapter":8,"verse":27,"versions":{"unv":"他立高天，我在那裡；他在淵面的周圍，劃出圓圈。","bklcl":"I kiàn-li̍p chiah-ê thiⁿ;  Siat îⁿ-khoân tī chhim-ian ê téng-bīn;","tghg":"伊建立諸個天，設圓環佇深淵的頂面。","bklhl":"祂建立chiah ê天；設圓環tī深淵ê頂面；"}},{"book":"箴","chapter":8,"verse":28,"versions":{"unv":"上使穹蒼堅硬，下使淵源穩固，","bklcl":"Téng-bīn an-tì kiong-chhong;  Kian-kò͘ chhim-ian ê chúi-chôaⁿ;","tghg":"頂面安置穹蒼，堅固深淵的水泉，","bklhl":"頂面安置穹蒼；堅固深淵ê水泉；"}},{"book":"箴","chapter":8,"verse":29,"versions":{"unv":"為滄海定出界限，使水不越過他的命令，立定大地的根基。","bklcl":"Kā hái tiāⁿ-tio̍h kài-hān;  Hō͘ chúi bô pôaⁿ-kè I ê bēng-lēng;  Tiāⁿ-tio̍h tōa-tōe ê kun-ki, góa kap I tī-teh.","tghg":"給海定著界限，互水無𨃟過伊的命令，定著大地的根基，我及伊佇啲。","bklhl":"Kā海定tio̍h界限；Hō͘水無pôaⁿ過伊ê命令；定tio̍h大地ê根基，我kap伊tī-teh。"}},{"book":"箴","chapter":8,"verse":30,"versions":{"unv":"那時，我在他那裡為工師，日日為他所喜愛，常常在他面前踴躍，","bklcl":"Hit-sî góa tī-hia chòe sai-hū-thâu;  Ji̍t-ji̍t hō͘ I hoaⁿ-hí,  Siông-siông tī I bīn-chêng khoài-lo̍k;","tghg":"彼時，我佇遐做師傅頭，日日互伊歡喜，常常佇伊面前快樂，","bklhl":"hit時我tī-hia做師傅-頭；日日hō͘伊歡喜，常常tī伊面前快樂；"}},{"book":"箴","chapter":8,"verse":31,"versions":{"unv":"踴躍在他為人預備可住之地，也喜悅住在世人之間。","bklcl":"Tī thang khiā-khí ê tōe khoài-lo̍k;  Iā kap sè-kan lâng saⁿ-kap hoaⁿ-hí.","tghg":"佇通徛起的地快樂，也及世間人相及歡喜。","bklhl":"Tī thang khiā起ê地快樂；也kap世間人相kap歡喜。"}},{"book":"箴","chapter":8,"verse":32,"versions":{"unv":"眾子啊，現在要聽從我，因為謹守我道的，便為有福。","bklcl":"Lín chiah-ê kiáⁿ, taⁿ tio̍h thiaⁿ-thàn góa;  In-ūi chip-siú góa ê tō-lō͘--ê, chiū ū hok-khì.","tghg":"恁諸個子，今著聽趁我，因為執守我的道路者，就有福氣。","bklhl":"Lín chiah ê kiáⁿ，taⁿ tio̍h聽thàn我；因為執守我ê道路ê，就有福氣。"}},{"book":"箴","chapter":8,"verse":33,"versions":{"unv":"要聽教訓就得智慧，不可棄絕。","bklcl":"Tio̍h thiaⁿ kà-sī, chiū tit-tio̍h tì-hūi,  M̄-thang khì-choa̍t i.","tghg":"著聽教示就得著智慧，呣通棄絕伊。","bklhl":"Tio̍h聽教示，就得tio̍h智慧，M̄-thang棄絕伊。"}},{"book":"箴","chapter":8,"verse":34,"versions":{"unv":"聽從我、日日在我門口仰望、在我門框旁邊等候的，那人便為有福。","bklcl":"Thiaⁿ-thàn góa, ji̍t-ji̍t tī góa ê mn̂g-kháu teh tán,  Tī góa ê mn̂g-khiā-piⁿ thèng-hāu ê,  Hit-hō lâng ū hok-khì.","tghg":"聽趁我、日日佇我的門口啲等、佇我的門竪邊(mn̂g-khiā-piⁿ)聽候的，彼號人有福氣。","bklhl":"聽thàn我，日日tī我ê門口teh等，Tī我ê門khiā-邊thèng候ê，hit號人有福氣。"}},{"book":"箴","chapter":8,"verse":35,"versions":{"unv":"因為尋得我的，就尋得生命，也必蒙耶和華的恩惠。","bklcl":"In-ūi chhē-tio̍h góa--ê, chiū chhē-tio̍h oa̍h-miā;  Iā beh tùi Iâ-hô-hoa tit-tio̍h un-hūi.","tghg":"因為尋著我者，就尋著活命，也欲對耶和華得著恩惠。","bklhl":"因為chhē-tio̍h我ê，就chhē-tio̍h活命；也beh tùi耶和華得tio̍h恩惠。"}},{"book":"箴","chapter":8,"verse":36,"versions":{"unv":"得罪我的，卻害了自己的性命；恨惡我的，都喜愛死亡。","bklcl":"Tek-chōe góa--ê, sī hāi ka-kī ê sìⁿ-miā;  Oàn-hūn góa--ê, lóng sī ka-kī chhú sí.","tghg":"得罪我者，是害家己的生命；怨恨我者，攏是家己取死。","bklhl":"得罪我ê，是hāi家己ê性命；怨恨我ê，lóng是家己取死。"}}]