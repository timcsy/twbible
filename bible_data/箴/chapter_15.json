[{"book":"箴","chapter":15,"verse":1,"versions":{"unv":"回答柔和，使怒消退；言語暴戾，觸動怒氣。","bklcl":"Un-hô ê ìn-tap ōe hō͘ siū-khì soah;  Kóng-ōe sò-pō ōe kek-khí siū-khì.","tghg":"溫和的應答，會互受氣息(soah)；講話躁暴(sò-pō)，會激起受氣。","bklhl":"溫和ê應答ōe hō͘受氣soah；講話sò-pō ōe激起受氣。"}},{"book":"箴","chapter":15,"verse":2,"versions":{"unv":"智慧人的舌善發知識；愚昧人的口吐出愚昧。","bklcl":"Tì-hūi ê lâng ê chi̍h gâu kóng chai-bat;  Gōng-lâng ê chhùi thò͘-chhut gû-gōng.","tghg":"智慧的人的舌𠢕(gâu)講知識(chai-bat)；戇人的嘴吐出愚戇。","bklhl":"智慧ê人ê舌gâu講知識；戇人ê嘴吐出愚戇。"}},{"book":"箴","chapter":15,"verse":3,"versions":{"unv":"耶和華的眼目無處不在；惡人善人，他都鑒察。","bklcl":"Iâ-hô-hoa ê ba̍k-chiu ta̍k só͘-chāi tī-teh;  Hó-pháiⁿ lóng teh kàm-chhat.","tghg":"耶和華的目睭逐所在佇啲；好歹攏啲鑑察。","bklhl":"耶和華ê目睭ta̍k所在tī-teh；好pháiⁿ lóng teh鑑察。"}},{"book":"箴","chapter":15,"verse":4,"versions":{"unv":"溫良的舌是生命樹；乖謬的嘴使人心碎。","bklcl":"Sûn-liông ê chi̍h sī oa̍h-miā ê chhiū;  Nā ū koāi-biū--ê, chiū ōe sún-siong sim-sîn.","tghg":"純良的舌是活命的樹；若有乖謬(koāi-biū)者就會損傷心神。","bklhl":"純良ê舌是活命ê樹；若有koāi-biū-ê，就會損傷心神。"}},{"book":"箴","chapter":15,"verse":5,"versions":{"unv":"愚妄人藐視父親的管教；領受責備的，得著見識。","bklcl":"Gōng-lâng khòaⁿ-khin lāu-pē ê kàu-tok;  Goān siū chek-pī-ê, tit-tio̍h kiàn-sek.","tghg":"戇人看輕老父的教督；願受責備的，得著見識。","bklhl":"戇人看輕老父ê教督；願受責備-ê，得tio̍h見識。"}},{"book":"箴","chapter":15,"verse":6,"versions":{"unv":"義人家中多有財寶；惡人得利反受擾害。","bklcl":"Gī-lâng ê chhù-lāi ū chōe-chōe châi-pó; Pháiⁿ-lâng sò͘-thàn--ê, sī chòe i ê hām-hāi.","tghg":"義人的厝內有多多財寶；歹人所趁的是做伊的陷害。","bklhl":"義人ê厝內有chōe-chōe財寶；pháiⁿ人sò͘-thàn-ê，是做伊ê陷害。"}},{"book":"箴","chapter":15,"verse":7,"versions":{"unv":"智慧人的嘴播揚知識；愚昧人的心並不如此。","bklcl":"Tì-hūi ê lâng ê chhùi-tûn pò-iông chai-bat;  Gōng-lâng ê sim lóng bô án-ni.","tghg":"智慧的人的嘴唇報揚知識；戇人的心攏無按呢。","bklhl":"智慧ê人ê嘴唇報揚知識；戇人ê心lóng無án-ni。"}},{"book":"箴","chapter":15,"verse":8,"versions":{"unv":"惡人獻祭，為耶和華所憎惡；正直人祈禱，為他所喜悅。","bklcl":"Pháiⁿ-lâng hiàn-chè sī Iâ-hô-hoa só͘ iàm-ò͘ⁿ;  Chèng-ti̍t ê lâng kî-tó sī I só͘ hoaⁿ-hí.","tghg":"歹人獻祭，是耶和華所厭惡；正直的人祈禱，是伊所歡喜。","bklhl":"pháiⁿ人獻祭是耶和華所厭惡；正直ê人祈禱是伊所歡喜。"}},{"book":"箴","chapter":15,"verse":9,"versions":{"unv":"惡人的道路，為耶和華所憎惡；追求公義的，為他所喜愛。","bklcl":"Pháiⁿ-lâng ê lō͘ sī Iâ-hô-hoa só͘ iàm-ò͘ⁿ;  To̍k-to̍k tui-jip kong-gī-ê, chiū tit I thiàⁿ.","tghg":"歹人的路，是耶和華所厭惡；獨獨追趇(jip)公義的，就得伊疼。","bklhl":"pháiⁿ人ê路是耶和華所厭惡；獨獨追jip公義-ê，就得祂疼。"}},{"book":"箴","chapter":15,"verse":10,"versions":{"unv":"捨棄正路的，必受嚴刑；恨惡責備的，必致死亡。","bklcl":"Pàng-sak chiàⁿ-lō͘-ê, beh siū tāng-tāng ê chek-hoa̍t;  Oàn-hūn chek-pī-ê, beh tì-kàu sí-bô.","tghg":"放拺正路的，欲受重重的責罰；怨恨責備的，欲致到死無。","bklhl":"放sak正路-ê，beh受重重ê責罰；怨恨責備-ê，beh致到死無。"}},{"book":"箴","chapter":15,"verse":11,"versions":{"unv":"陰間和滅亡尚在耶和華眼前，何況世人的心呢？","bklcl":"Im-hú kap Bia̍t-bô lóng tī Iâ-hô-hoa ê ba̍k-chiu-chêng;  Hô-hòng sè-kan lâng ê sim ah?","tghg":"陰府及滅無攏佇耶和華的目睭前，何況世間人的心啊？","bklhl":"陰府kap滅無lóng tī耶和華ê目睭前；何況世間人ê心ah？"}},{"book":"箴","chapter":15,"verse":12,"versions":{"unv":"褻慢人不愛受責備；他也不就近智慧人。","bklcl":"Bú-bān ê lâng m̄-ài siū chek-pī,  Iā bô beh chiū-kūn tì-hūi ê lâng.","tghg":"侮慢的人呣愛受責備；也無欲就近智慧的人。","bklhl":"侮慢ê人m̄-ài受責備，也無beh就近智慧ê人。"}},{"book":"箴","chapter":15,"verse":13,"versions":{"unv":"心中喜樂，面帶笑容；心裡憂愁，靈被損傷。","bklcl":"Khoài-lo̍k ê sim ōe hō͘ bīn chhiò-chhiò;  Sim nā iu-būn, ōe sún-siong sim-sîn.","tghg":"快樂的心，會互面笑笑；心若憂悶，會損傷心神。","bklhl":"快樂ê心ōe hō͘面笑笑；心若憂悶，ōe損傷心神。"}},{"book":"箴","chapter":15,"verse":14,"versions":{"unv":"聰明人心求知識；愚昧人口吃愚昧。","bklcl":"Chhang-miâ ê lâng ê sim chhē chai-bat;  Gōng-lâng ê chhùi it-bī hò͘ⁿ gû-gōng.","tghg":"聰明的人的心尋知識；戇人的嘴一味好愚戇。","bklhl":"聰明ê人ê心chhē知識；戇人ê嘴一味好愚戇。"}},{"book":"箴","chapter":15,"verse":15,"versions":{"unv":"困苦人的日子都是愁苦；心中歡暢的，常享豐筵。","bklcl":"Khùn-khó͘ ê lâng ê ji̍t-chí lóng ū chai-ē;  Sim khoài-lo̍k ê lâng iân-sia̍h bô tn̄g.","tghg":"困苦的人的日子攏有災禍；心快樂的人，筵席無斷。","bklhl":"困苦ê人ê日子lóng有災厄；心快樂ê人筵席無斷。"}},{"book":"箴","chapter":15,"verse":16,"versions":{"unv":"少有財寶，敬畏耶和華，強如多有財寶，煩亂不安。","bklcl":"Hó-gia̍h iā ū khòa-lū;  M̄-ta̍t-tio̍h sòng-hiong lâi kèng-ùi Iâ-hô-hoa.","tghg":"好額也有掛慮，呣值著喪鄉來敬畏耶和華。","bklhl":"好額也有掛慮；m̄值tio̍h sòng-hiong來敬畏耶和華。"}},{"book":"箴","chapter":15,"verse":17,"versions":{"unv":"吃素菜，彼此相愛，強如吃肥牛，彼此相恨。","bklcl":"Chia̍h chhài-soe, tāi-ke saⁿ-thiàⁿ, Iâⁿ-kè chia̍h pûi ê gû-á, tāi-ke saⁿ oàn-hūn.","tghg":"食菜蔬，大家相疼，贏過食肥的牛仔，大家相怨恨。","bklhl":"食菜蔬，大家相疼，Iâ-kè食肥ê牛á，大家相怨恨。"}},{"book":"箴","chapter":15,"verse":18,"versions":{"unv":"暴怒的人挑啟爭端；忍怒的人止息紛爭。","bklcl":"Pháiⁿ sèng-tē ê lâng jiá-khí oan-ke;  Bô khoài-khoài siū-khì ê lâng ōe hō͘ saⁿ-chiⁿ soah.","tghg":"歹性地的人惹起冤家；無快快受氣的人會互相爭息。","bklhl":"Pháiⁿ性地ê人惹起冤家；無快快受氣ê人會hō͘相爭soah。"}},{"book":"箴","chapter":15,"verse":19,"versions":{"unv":"懶惰人的道像荊棘的籬笆；正直人的路是平坦的大道。","bklcl":"Pìn-tōaⁿ ê lâng ê lō͘ sī chhin-chhiūⁿ chhì-phè ê lî-pa;  Chèng-ti̍t ê lâng ê lō͘ chiâⁿ-chòe tōa-lō͘.","tghg":"貧憚的人的路是親像莿帕(chhì-phè)的籬笆；正直的人的路成做大路。","bklhl":"Pìn-tōaⁿ ê人ê路是親像刺phè ê籬笆；正直ê人ê路成做大路。"}},{"book":"箴","chapter":15,"verse":20,"versions":{"unv":"智慧子使父親喜樂；愚昧人藐視母親。","bklcl":"Tì-hūi ê kiáⁿ hō͘ lāu-pē hoaⁿ-hí;  Gōng-lâng khòaⁿ-khin i ê lāu-bú.","tghg":"智慧的子互老父歡喜；戇人看輕伊的老母。","bklhl":"智慧ê kiáⁿ hō͘老父歡喜；戇人看輕伊ê老母。"}},{"book":"箴","chapter":15,"verse":21,"versions":{"unv":"無知的人以愚妄為樂；聰明的人按正直而行。","bklcl":"Bû-ti ê lâng lia̍h gû-gōng chòe hoaⁿ-hí;  Bêng-lí ê lâng chiàu chèng-ti̍t lâi kiâⁿ.","tghg":"無知的人掠愚戇做歡喜；明理的人照正直來行。","bklhl":"無知ê人掠愚戇做歡喜；明理ê人照正直來行。"}},{"book":"箴","chapter":15,"verse":22,"versions":{"unv":"不先商議，所謀無效；謀士眾多，所謀乃成。","bklcl":"Bô saⁿ-kap chham-siông, só͘ kè-bô͘ ōe sit-pāi;  Bô͘-sū chōe-chōe, só͘ kè-bô͘ ōe chiâⁿ.","tghg":"無相及參詳，所計謀會失敗；謀士多多，所計謀會成。","bklhl":"無相kap參詳，所計謀ōe失敗；謀士chōe-chōe，所計謀ōe成。"}},{"book":"箴","chapter":15,"verse":23,"versions":{"unv":"口善應對，自覺喜樂；話合其時，何等美好。","bklcl":"Lâng ê chhùi ìn-tap ha̍p-gî, chiū ōe hoaⁿ-hí;  Ha̍p-sî ê ōe hó kàu cháiⁿ-iūⁿ!","tghg":"人的嘴應答合宜，就會歡喜；合時的話好到怎樣！","bklhl":"人ê嘴應答合宜，就會歡喜；合-時ê會好到怎樣！"}},{"book":"箴","chapter":15,"verse":24,"versions":{"unv":"智慧人從生命的道上升，使他遠離在下的陰間。","bklcl":"Tì-hūi ê lâng ū oa̍h-miā ê lō͘ lâi chiūⁿ-khì,  Tit-tio̍h lī-khui tī ē-tóe ê im-hú.","tghg":"智慧的人有活命的路來上去，得著離開佇下底的陰府。","bklhl":"智慧ê人有活命ê路來上去，得tio̍h離開tī下底ê陰府。"}},{"book":"箴","chapter":15,"verse":25,"versions":{"unv":"耶和華必拆毀驕傲人的家，卻要立定寡婦的地界。","bklcl":"Iâ-hô-hoa beh thiah-húi kiau-ngō͘ ê lâng ê chhù,  Beh an-tiāⁿ kóaⁿ-hū ê tōe-kài.","tghg":"耶和華欲拆毀驕傲的人的厝，欲安定寡婦的地界。","bklhl":"耶和華beh拆毀驕傲ê人ê厝，Beh安定寡婦ê地界。"}},{"book":"箴","chapter":15,"verse":26,"versions":{"unv":"惡謀為耶和華所憎惡；良言乃為純淨。","bklcl":"Pháiⁿ ê kè-bô͘ sī Iâ-hô-hoa só͘ iàm-ò͘ⁿ;  Nā-sī hó ê ōe sī chheng-kiat.","tghg":"歹的計謀是耶和華所厭惡；若是好的話是清潔。","bklhl":"Pháiⁿ ê計謀是耶和華所厭惡；但是好ê話是清潔。"}},{"book":"箴","chapter":15,"verse":27,"versions":{"unv":"貪戀財利的，擾害己家；恨惡賄賂的，必得存活。","bklcl":"Tham-châi-ê, hām-hāi ka-kī ê ke,  Oàn-hūn pò͘-lō͘ ê, tit-tio̍h oa̍h.","tghg":"貪財的，陷害家己的家；怨恨賄賂(pò͘-lō͘)的，得著活。","bklhl":"貪財-ê，陷害家己ê家，怨恨pò͘賂ê，得tio̍h活。"}},{"book":"箴","chapter":15,"verse":28,"versions":{"unv":"義人的心，思量如何回答；惡人的口吐出惡言。","bklcl":"Gī-lâng ê sim siūⁿ-liáu chiah ìn;  Pháiⁿ-lâng ê chhùi thò͘-chhut pháiⁿ-tāi.","tghg":"義人的心，想了才應；歹人的嘴吐出歹代。","bklhl":"義人ê心想-了chiah ìn；pháiⁿ人ê嘴吐出pháiⁿ-tāi。"}},{"book":"箴","chapter":15,"verse":29,"versions":{"unv":"耶和華遠離惡人，卻聽義人的禱告。","bklcl":"Iâ-hô-hoa lī-khui pháiⁿ-lâng hn̄g-hn̄g;  Chóng-sī I thiaⁿ gī-lâng ê kî-tó.","tghg":"耶和華離開歹人遠遠，總是伊聽義人的祈禱。","bklhl":"耶和華離開pháiⁿ人遠遠；總是祂聽義人ê祈禱。"}},{"book":"箴","chapter":15,"verse":30,"versions":{"unv":"眼有光，使心喜樂；好信息，使骨滋潤。","bklcl":"Ba̍k-chiu ê kng-bêng hō͘ sim hoaⁿ-hí;  Hó siau-sit ōe lūn-te̍k kut.","tghg":"目睭的光明，互心歡喜；好消息，會潤澤骨。","bklhl":"目睭ê光明hō͘心歡喜；好消息ōe潤澤骨。"}},{"book":"箴","chapter":15,"verse":31,"versions":{"unv":"聽從生命責備的，必常在智慧人中。","bklcl":"Thiaⁿ-thàn oa̍h-miā ê chek-pī ê,  Beh khiā-khí tī tì-hūi ê lâng ê tiong-kan.","tghg":"聽趁活命的責備的，欲徛起佇智慧的人的中間。","bklhl":"聽thàn活命ê責備ê，Beh khiā起tī智慧ê人ê中間。"}},{"book":"箴","chapter":15,"verse":32,"versions":{"unv":"棄絕管教的，輕看自己的生命；聽從責備的，卻得智慧。","bklcl":"M̄ thiaⁿ kéng-kài-ê, sī khòaⁿ-khin ka-kī;  Chóng-sī thiaⁿ-thàn chek-pī-ê, chiū tit-tio̍h kiàn-sek.","tghg":"呣聽警戒的，是看輕家己；總是聽趁責備的，就得著見識。","bklhl":"M̄聽警戒-ê，是看輕家己；總是聽thàn責備-ê，就得tio̍h見識。"}},{"book":"箴","chapter":15,"verse":33,"versions":{"unv":"敬畏耶和華是智慧的訓誨；尊榮以前，必有謙卑。","bklcl":"Kèng-ùi Iâ-hô-hoa sī tì-hūi ê kà-sī;  Khiam-pi chiū-sī êng-kng ê tāi-seng.","tghg":"敬畏耶和華是智慧的教示；謙卑就是榮光的代先。","bklhl":"敬畏耶和華是智慧ê教示；謙卑就是榮光ê事先。"}}]