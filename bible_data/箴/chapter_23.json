[{"book":"箴","chapter":23,"verse":1,"versions":{"unv":"你若與官長坐席，要留意在你面前的是誰。","bklcl":"Lí nā kap koaⁿ-tiúⁿ chē-toh,  Tio̍h chù-ì hit-ê tī lí bīn-chêng ê;","tghg":"你若及官長坐桌，著注意彼個佇你面前的。","bklhl":"你若kap官長坐桌，Tio̍h注意hit ê tī你面前ê；"}},{"book":"箴","chapter":23,"verse":2,"versions":{"unv":"你若是貪食的，就當拿刀放在喉嚨上。","bklcl":"Lí nā sī tham-chia̍h ê lâng,  Chiū tio̍h ēng to hē tī nâ-âu.","tghg":"你若是貪食的人，就著用刀下佇嚨喉(nâ-âu)。","bklhl":"你若是貪食ê人，就tio̍h用刀hē tī嚨喉。"}},{"book":"箴","chapter":23,"verse":3,"versions":{"unv":"不可貪戀他的美食，因為是哄人的食物。","bklcl":"M̄-thang tham i ê hó chia̍h-mi̍h;  In-ūi sī phiàn-lâng ê chia̍h-mi̍h.","tghg":"呣通貪伊的好食物，因為是騙人的食物。","bklhl":"M̄-thang貪伊ê好食物；因為是騙人ê食物。"}},{"book":"箴","chapter":23,"verse":4,"versions":{"unv":"不要勞碌求富，休仗自己的聰明。","bklcl":"M̄-thang thoa-bôa lâi kiû hó-gia̍h;  M̄-thang óa-khò ka-kī ê chhang-miâ.","tghg":"呣通拖磨來求好額，呣通倚靠家己的聰明。","bklhl":"M̄-thang拖磨來求好額；M̄-thang óa靠家己ê聰明。"}},{"book":"箴","chapter":23,"verse":5,"versions":{"unv":"你豈要定睛在虛無的錢財上嗎？因錢財必長翅膀，如鷹向天飛去。","bklcl":"Lí kiám beh chù-ba̍k tī hit ê khang-hu--ê mah?  In-ūi chîⁿ-châi ka-kī beh hoat-si̍t,  chhin-chhiūⁿ eng-chiáu pe chiūⁿ thiⁿ.","tghg":"你豈欲注目佇彼個空虛(khang-hu)的嗎？因為錢財家己欲發翅，親像鷹鳥飛上天。","bklhl":"你kiám beh注目tī hit ê空虛ê mah？因為錢財家己beh發翼，親像鷹鳥飛上天。"}},{"book":"箴","chapter":23,"verse":6,"versions":{"unv":"不要吃惡眼人的飯，也不要貪他的美味；","bklcl":"M̄-thang chia̍h kian-līn ê lâng ê pn̄g, Iā m̄-thang tham i ê hó chu-bī.","tghg":"呣通食堅吝的人的飯，也呣通貪伊的好滋味；","bklhl":"M̄-thang食堅吝ê人ê飯，也m̄-thang貪伊ê好滋味。"}},{"book":"箴","chapter":23,"verse":7,"versions":{"unv":"因為他心怎樣思量，他為人就是怎樣。他雖對你說，請吃，請喝，他的心卻與你相背。","bklcl":"In-ūi i ê sim án-ni siūⁿ, i chòe lâng iā án-ni;  I sui-jiân tùi lí kóng, Chhiáⁿ chia̍h, chhiáⁿ lim,  Chóng-sī i ê sim bô ì-hiòng lí.","tghg":"因為伊的心按呢想，伊做人也按呢。伊雖然對你講，請食，請飲，總是伊的心無意向你。","bklhl":"因為伊ê心án-ni想，伊做人也án-ni；伊雖然對你講，請食，請lim，總是伊ê心無意向你。"}},{"book":"箴","chapter":23,"verse":8,"versions":{"unv":"你所吃的那點食物必吐出來；你所說的甘美言語也必落空。","bklcl":"Chiū lí só͘ chia̍h hit-tiám-á beh thò͘--chhut-lâi;  Só͘ kóng ê hó-ōe kui tī khang-khang.","tghg":"就你所食彼點仔欲吐出來；所講的好話歸佇空空。","bklhl":"就你所食hit-點á beh吐出來；所講ê好話歸tī空空。"}},{"book":"箴","chapter":23,"verse":9,"versions":{"unv":"你不要說話給愚昧人聽，因他必藐視你智慧的言語。","bklcl":"M̄-thang kóng-ōe hō͘ gōng-lâng thiaⁿ,  In-ūi i beh khòaⁿ-khin lí tì-hūi ê ōe.","tghg":"呣通講話互戇人聽，因為伊欲看輕你智慧的話。","bklhl":"M̄-thang講話hō͘戇人聽，因為伊beh看輕你智慧ê話。"}},{"book":"箴","chapter":23,"verse":10,"versions":{"unv":"不可挪移古時的地界，也不可侵入孤兒的田地；","bklcl":"M̄-thang î-sóa chá-sî só͘ li̍p ê tōe-kài, Iā m̄-thang chhim-ji̍p bô-pē ê kiáⁿ ê chhân-tōe.","tghg":"呣通移徙早時所立的地界，也呣通侵入無父的子的田地。","bklhl":"M̄-thang移徙早時所立ê地界，也m̄-thang侵入無父ê kiáⁿ ê田地。"}},{"book":"箴","chapter":23,"verse":11,"versions":{"unv":"因他們的救贖主大有能力，他必向你為他們辨屈。","bklcl":"In-ūi sio̍k-hôe in ê, ū tōa koân-lêng,  I beh tùi lí lâi sin in ê oan.","tghg":"因為贖回𪜶的有大權能，伊欲對你來伸𪜶的冤。","bklhl":"因為贖回in-ê，有大權能，伊beh對你來伸in ê冤。"}},{"book":"箴","chapter":23,"verse":12,"versions":{"unv":"你要留心領受訓誨，側耳聽從知識的言語。","bklcl":"Tio̍h choan-sim ǹg tī kà-sī,  Àⁿ hī-khang tī tì-hūi ê ōe.","tghg":"著專心向佇教示，俯耳孔佇智慧的話。","bklhl":"Tio̍h專心ǹg tī教示，Àⁿ耳孔tī智慧ê話。"}},{"book":"箴","chapter":23,"verse":13,"versions":{"unv":"不可不管教孩童；你用杖打他，他必不至於死。","bklcl":"Gín-ná m̄-thang bô kàu-tok;  Lí ēng chhê phah i bōe tì-kàu sí.","tghg":"囝仔呣通無教督；你用箠(chhê)拍伊，𣍐致到死。","bklhl":"Gín-ná m̄-thang無教督；你用箠phah伊bōe致到死。"}},{"book":"箴","chapter":23,"verse":14,"versions":{"unv":"你要用杖打他，就可以救他的靈魂免下陰間。","bklcl":"Lí ēng chhê phah i,  Chiū thang kiù i ê lêng-hûn bián lo̍h im-hú.","tghg":"你用箠拍伊，就通救伊的靈魂免落陰府。","bklhl":"你用箠phah伊，就thang救伊ê靈魂免落陰府。"}},{"book":"箴","chapter":23,"verse":15,"versions":{"unv":"我兒，你心若存智慧，我的心也甚歡喜。","bklcl":"Góa ê kiáⁿ, lí ê sim nā ū tì-hūi,  Góa ê sim tek-khak chin hoaⁿ-hí.","tghg":"我的子，你的心若有智慧，我的心的確真歡喜。","bklhl":"我ê kiáⁿ，你ê心若有智慧，我ê心的確真歡喜。"}},{"book":"箴","chapter":23,"verse":16,"versions":{"unv":"你的嘴若說正直話，我的心腸也必快樂。","bklcl":"Lí ê chhùi nā kóng chèng-ti̍t,  Góa ê sim-tn̂g iā beh khoài-lo̍k.","tghg":"你的嘴若講正直，我的心腸也欲快樂。","bklhl":"你ê嘴若講正直，我ê心腸也beh快樂。"}},{"book":"箴","chapter":23,"verse":17,"versions":{"unv":"你心中不要嫉妒罪人，只要終日敬畏耶和華；","bklcl":"Lí m̄-thang him-soān pháiⁿ-lâng, To̍k-to̍k tio̍h thong-ji̍t kèng-ùi Iâ-hô-hoa.","tghg":"你呣通欣羨歹人，獨獨著通日敬畏耶和華；","bklhl":"你m̄-thang欣羨pháiⁿ人，獨獨tio̍h thong日敬畏耶和華。"}},{"book":"箴","chapter":23,"verse":18,"versions":{"unv":"因為至終必有善報，你的指望也不致斷絕。","bklcl":"In-ūi iáu ū chiong-lâi ê pò-èng,  Lí ê ǹg-bāng iā bōe-ōe toān-choa̍t.","tghg":"因為猶有將來的報應，你的向望也𣍐會斷絕。","bklhl":"因為iáu有將來ê報應，你ê ǹg望也bōe會斷絕。"}},{"book":"箴","chapter":23,"verse":19,"versions":{"unv":"我兒，你當聽，當存智慧，好在正道上引導你的心。","bklcl":"Góa ê kiáⁿ, lí tio̍h thiaⁿ, tio̍h ū tì-hūi;  Koh ín-chhōa lí ê sim tī chèng-ti̍t ê lō͘.","tghg":"我的子，你著聽，著有智慧，閣引導你的心佇正直的路。","bklhl":"我ê kiáⁿ，你tio̍h聽，tio̍h有智慧；Koh引chhōa你ê心tī正直ê路。"}},{"book":"箴","chapter":23,"verse":20,"versions":{"unv":"好飲酒的，好吃肉的，不要與他們來往；","bklcl":"Hò͘ⁿ lim-chiú ê, tham-chia̍h bah ê,  Lí m̄-thang kap i óng-lâi,  kiat-kau á chòe-tīn.","tghg":"好(hò͘ⁿ)飲酒的，貪食肉的，你呣通及伊往來，結交抑做陣；","bklhl":"好lim酒ê，貪食肉ê，你m̄-thang kap伊往來，結交á做陣。"}},{"book":"箴","chapter":23,"verse":21,"versions":{"unv":"因為好酒貪食的，必致貧窮；好睡覺的，必穿破爛衣服。","bklcl":"In-ūi hò͘ⁿ-chiú tham-chia̍h-ê, beh tì-kàu sòng-hiong;  Ài khùn-ê beh tì-kàu chhēng phòa-saⁿ.","tghg":"因為好酒貪食的，欲致到喪鄉；愛睏的，欲致到穿破衫。","bklhl":"因為好酒貪食ê，beh致到sòng-hiong；Ài睏ê beh致到穿破衫。"}},{"book":"箴","chapter":23,"verse":22,"versions":{"unv":"你要聽從生你的父親；你母親老了，也不可藐視她。","bklcl":"Lí tio̍h thiaⁿ-thàn siⁿ lí ê lāu-pē;  Lí ê lāu-bú lāu ê sî, iā m̄-thang khòaⁿ-khin i.","tghg":"你著聽趁生你的老父；你的老母老的時，也呣通看輕伊。","bklhl":"你tio̍h聽thàn生你ê老父；你ê老母老ê時，也m̄-thang看輕伊。"}},{"book":"箴","chapter":23,"verse":23,"versions":{"unv":"你當買真理；就是智慧、訓誨，和聰明也都不可賣。","bklcl":"Tio̍h bóe chin-lí, m̄-thang bōe-chhut;  Tì-hūi, kà-sī, kap bêng-lí, iā tio̍h án-ni.","tghg":"著買真理，呣通賣出；智慧、教示、及明理也著按呢。","bklhl":"Tio̍h買真理，m̄-thang賣出；智慧、教示，kap明理，也tio̍h án-ni。"}},{"book":"箴","chapter":23,"verse":24,"versions":{"unv":"義人的父親必大得快樂；人生智慧的兒子，必因他歡喜。","bklcl":"Gī-lâng ê lāu-pē beh tōa khoài-lo̍k;  Lâng siⁿ-tio̍h tì-hūi ê kiáⁿ beh in-ūi i lâi hoaⁿ-hí.","tghg":"義人的老父欲大快樂；人生著(lâng siⁿ-tio̍h)智慧的子，欲因為伊來歡喜。","bklhl":"義人ê老父beh大快樂；人生tio̍h智慧ê kiáⁿ beh因為伊來歡喜。"}},{"book":"箴","chapter":23,"verse":25,"versions":{"unv":"你要使父母歡喜，使生你的快樂。","bklcl":"Lí tio̍h hō͘ lí ê pē-bú hoaⁿ-hí,  Hō͘ siⁿ lí ê bú khoài-lo̍k.","tghg":"你著互你的父母歡喜，互生你的母快樂。","bklhl":"你tio̍h hō͘你ê父母歡喜，Hō͘生你ê母快樂。"}},{"book":"箴","chapter":23,"verse":26,"versions":{"unv":"我兒，要將你的心歸我；你的眼目也要喜悅我的道路。","bklcl":"Góa ê kiáⁿ, tio̍h chiong lí ê sim hiàn hō͘ góa,  Lí ê ba̍k-chiu iā tio̍h hoaⁿ-hí góa hiah-ê lō͘.","tghg":"我的子，著將你的心獻互我；你的目睭也著歡喜我許個路。","bklhl":"我ê kiáⁿ，tio̍h將你ê心獻hō͘我，你ê目睭也tio̍h歡喜我hiah-ê路。"}},{"book":"箴","chapter":23,"verse":27,"versions":{"unv":"妓女是深坑；外女是窄阱。","bklcl":"In-ūi chhiong-ki sī chhim-khiⁿ,  Îm-hū sī oe̍h ê chíⁿ.","tghg":"因為娼妓是深坑；淫婦是狹(oe̍h)的井。","bklhl":"因為娼妓是深坑，淫婦是狹ê井。"}},{"book":"箴","chapter":23,"verse":28,"versions":{"unv":"她埋伏好像強盜；她使人中多有奸詐的。","bklcl":"I teh tng-tán chhin-chhiūⁿ chha̍t,  Tī lâng ê tiong-kan ke-thiⁿ khúi-chà ê lâng.","tghg":"伊啲當等親像賊；佇人的中間加添詭詐的人。","bklhl":"伊teh當等親像賊，Tī人ê中間加添詭詐ê人。"}},{"book":"箴","chapter":23,"verse":29,"versions":{"unv":"誰有禍患？誰有憂愁？誰有爭鬥？誰有哀歎（或譯：怨言）？誰無故受傷？誰眼目紅赤？","bklcl":"Chī-chūi ū chai-ē? chī-chūi ū iu-būn? chī-chūi ū saⁿ-chiⁿ?  Chī-chūi ū thó͘-khùi? chī-chūi bô iân-kò͘ siū siong?  Chī-chūi ba̍k-chiu âng-bū?","tghg":"是誰有災禍？是誰有憂悶？是誰有相爭？是誰有吐氣？是誰無緣故受傷？是誰目睭紅霧？","bklhl":"Chī-chūi有災厄？ Chī-chū有憂悶？ Chī-chū有相爭？ Chī-chūi有吐氣？ Chī-chū誰無緣故受傷？ Chī-chūi目睭紅霧？"}},{"book":"箴","chapter":23,"verse":30,"versions":{"unv":"就是那流連飲酒、常去尋找調和酒的人。","bklcl":"Chiū-sī hit-hō lim-chiú m̄-chai soah,  Sì-kòe chhē tiau-hô ê chiú, hit-hō lâng.","tghg":"就是彼號飲酒呣知息，四界尋調和的酒，彼號人。","bklhl":"就是hit號lim酒m̄知soah，四界chhē調和ê酒，hit號人。"}},{"book":"箴","chapter":23,"verse":31,"versions":{"unv":"酒發紅，在杯中閃爍，你不可觀看，雖然下咽舒暢，終久是咬你如蛇，刺你如毒蛇。","bklcl":"Chiú chiâⁿ-chòe âng,  Tī poe-lāi chiâⁿ-chòe sek-chúi;  Lim-liáu ku̍t-âu,  lí m̄-thang khòaⁿ i.","tghg":"酒成做紅，佇杯內成做色水，飲了滑喉，你呣通看伊，","bklhl":"酒成做紅，Tī杯內成做色水；Lim了滑喉，你m̄-thang看伊。"}},{"book":"箴","chapter":23,"verse":32,"versions":{"unv":"【併於上節】","bklcl":"Kàu-bé chhin-chhiūⁿ chôa teh kā lí,  Chhin-chhiūⁿ to̍k-chôa teh chhioh lí.","tghg":"到尾親像蛇啲咬你，親像毒蛇啲螯(chhioh)你。","bklhl":"到尾親像蛇teh咬你，親像毒蛇teh螫你。"}},{"book":"箴","chapter":23,"verse":33,"versions":{"unv":"你眼必看見異怪的事（或譯：淫婦）；你心必發出乖謬的話。","bklcl":"Lí ê ba̍k-chiu beh khòaⁿ kî-īⁿ ê sū,  Lí ê sim beh hoat-chhut koāi-biū.","tghg":"你的目睭欲看奇異的事；你的心欲發出乖謬。","bklhl":"你ê目睭beh看奇異ê事，你ê心beh發出乖謬。"}},{"book":"箴","chapter":23,"verse":34,"versions":{"unv":"你必像躺在海中，或像臥在桅杆上。","bklcl":"Lí beh chhin-chhiūⁿ tó tī hái-tiong,  Á-sī chhin-chhiūⁿ khùn tī chûn-ûi-téng ê lâng.","tghg":"你欲親像倒佇海中，抑是親像睏佇船桅頂的人。","bklhl":"你beh親像倒tī海中，á是親像睏tī船桅頂ê人。"}},{"book":"箴","chapter":23,"verse":35,"versions":{"unv":"你必說：人打我，我卻未受傷；人鞭打我，我竟不覺得。我幾時清醒，我仍去尋酒。","bklcl":"Lí beh kóng, Lâng phah góa, góa bô siū-siong,  Lâng kòng góa, góa m̄-chai;  Góa tī-sî cheng-sîn? góa koh khì chhē chiú.","tghg":"你欲講：人拍我，我無受傷；人摃(kòng)我，我呣知。我底時精神，我閣去尋酒。","bklhl":"你beh講，人phah我，我無受傷，人摃我，我m̄知；我tī時精神？我koh去chhē酒。"}}]