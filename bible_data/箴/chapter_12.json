[{"book":"箴","chapter":12,"verse":1,"versions":{"unv":"喜愛管教的，就是喜愛知識；恨惡責備的，卻是畜類。","bklcl":"Hoaⁿ-hí siū kàu-tok--ê, chiū-sī hoaⁿ-hí chai-bat;  Oàn-hūn chek-pī--ê, chiū-sī cheng-siⁿ.","tghg":"歡喜受教督的，就是歡喜知識(chai-bat)；怨恨責備者，就是精牲。","bklhl":"歡喜受教督ê，就是歡喜知識；怨恨責備ê，就是cheng-siⁿ。"}},{"book":"箴","chapter":12,"verse":2,"versions":{"unv":"善人必蒙耶和華的恩惠；設詭計的人，耶和華必定他的罪。","bklcl":"Hó-lâng beh tit-tio̍h Iâ-hô-hoa ê un-hūi;  Siat khúi-kè ê lâng, I beh tēng i ê chōe.","tghg":"好人欲得著耶和華的恩惠；設詭計的人，伊欲定伊的罪。","bklhl":"好人beh得tio̍h耶和華ê恩惠；設詭計ê人，伊beh定伊ê罪。"}},{"book":"箴","chapter":12,"verse":3,"versions":{"unv":"人靠惡行不能堅立；義人的根必不動搖。","bklcl":"Lâng bōe-ōe tùi pháiⁿ lâi kiàn-li̍p;  Gī-lâng ê kun-pún éng bōe iô-tāng.","tghg":"人𣍐會對歹來建立；義人的根本永𣍐搖動。","bklhl":"人bōe會tùi pháiⁿ來建立；義人ê根本永bōe搖動。"}},{"book":"箴","chapter":12,"verse":4,"versions":{"unv":"才德的婦人是丈夫的冠冕；貽羞的婦人如同朽爛在她丈夫的骨中。","bklcl":"Châi-tek ê hū-jîn-lâng sī tiōng-hu ê bián-liû;  Sià-pāi ê hū-jîn-lâng hō͘ tiōng-hu chhin-chhiūⁿ kut hiú-nōa.","tghg":"才德的婦仁人是丈夫的冕旒；卸敗(sià-pāi)的婦仁人互丈夫親像骨朽爛。","bklhl":"才德ê婦人人是丈夫ê冕旒；卸敗ê婦人人hō͘丈夫親像骨朽爛。"}},{"book":"箴","chapter":12,"verse":5,"versions":{"unv":"義人的思念是公平；惡人的計謀是詭詐。","bklcl":"Gī-lâng ê liām-thâu sī kong-pêng;  Pháiⁿ-lâng ê kè-bô͘ sī khúi-chà.","tghg":"義人的念頭是公平；歹人的計謀是詭詐。","bklhl":"義人ê念頭是公平；pháiⁿ人ê計謀是詭詐。"}},{"book":"箴","chapter":12,"verse":6,"versions":{"unv":"惡人的言論是埋伏流人的血；正直人的口必拯救人。","bklcl":"Pháiⁿ-lâng ê ōe sī tng-tán beh hāi lâng;  Chèng-ti̍t ê lâng ê chhùi, beh kiù i.","tghg":"歹人的話是當等欲害人；正直的人的嘴欲救伊。","bklhl":"pháiⁿ人ê話是當等beh害人；正直ê人ê嘴，beh救伊。"}},{"book":"箴","chapter":12,"verse":7,"versions":{"unv":"惡人傾覆，歸於無有；義人的家必站得住。","bklcl":"Pháiⁿ-lâng tó-hoāi kui tī bô;  Gī-lâng ê ke beh khiā-chāi.","tghg":"歹人倒壞，歸佇無；義人的家欲徛在。","bklhl":"pháiⁿ人倒壞歸tī無；義人ê家beh khiā在。"}},{"book":"箴","chapter":12,"verse":8,"versions":{"unv":"人必按自己的智慧被稱讚；心中乖謬的，必被藐視。","bklcl":"Lâng beh chiàu i ê tì-hūi tit-tio̍h o-ló;  Sim-lāi koāi-biū--ê, beh siū biáu-sī.","tghg":"人欲照伊的智慧得著謳咾；心內乖謬的欲受藐視。","bklhl":"人beh照伊ê智慧得tio̍h o-ló；心內乖謬ê，beh受藐視。"}},{"book":"箴","chapter":12,"verse":9,"versions":{"unv":"被人輕賤，卻有僕人，強如自尊，缺少食物。","bklcl":"Siū lâng khòaⁿ-khin--ê, iáu-kú ū lô͘-po̍k ê,  Khah-iâⁿ ka-kī chun-tōa, iā khiàm-kheh bí-niû ê.","tghg":"受人看輕者，猶久(iáu-kú)有奴僕的，卡贏家己尊大，也欠缺米糧的。","bklhl":"受人看輕ê，iáu-kú有奴僕ê，khah贏家己尊大，也欠缺米糧ê。"}},{"book":"箴","chapter":12,"verse":10,"versions":{"unv":"義人顧惜他牲畜的命；惡人的憐憫也是殘忍。","bklcl":"Gī-lâng koan-sim i ê cheng-siⁿ ê oa̍h-miā;  Pháiⁿ-lâng ê lîn-bín iā sī chân-jím.","tghg":"義人關心伊的精牲的活命；歹人的憐憫也是殘忍。","bklhl":"義人關心伊ê cheng-siⁿ ê活命；pháiⁿ人ê憐憫也是殘忍。"}},{"book":"箴","chapter":12,"verse":11,"versions":{"unv":"耕種自己田地的，必得飽食；追隨虛浮的，卻是無知。","bklcl":"Chèng-choh i ê chhân-hn̂g ê, beh ū bí-niû kàu-gia̍h,  Kau-pôe bô hē-lo̍h ê lâng sī bû-ti.","tghg":"種作伊的田園的，欲有米糧夠額；交陪無下落的人是無知。","bklhl":"種作伊ê田園ê，beh有米糧夠額，交陪無hē-lo̍h ê人是無知。"}},{"book":"箴","chapter":12,"verse":12,"versions":{"unv":"惡人想得壞人的網羅；義人的根得以結實。","bklcl":"Pháiⁿ-lâng him-bō͘ put-gī ê lâng ê lô-bāng;  Gī-lâng ê kun-thâu siⁿ-chhut ké-chí.","tghg":"歹人欣慕不義的人的羅網；義人的根頭生出果子。","bklhl":"pháiⁿ人欣慕不義ê人ê羅網；義人ê根頭生出果子。"}},{"book":"箴","chapter":12,"verse":13,"versions":{"unv":"惡人嘴中的過錯是自己的網羅；但義人必脫離患難。","bklcl":"Chhùi-tûn ê kè-sit sī pháiⁿ ê lô-bāng;  To̍k-to̍k gī-lâng beh thoat-lī hoān-lān.","tghg":"嘴唇的過失是歹的羅網；獨獨義人欲脫離患難。","bklhl":"嘴唇ê過失是pháiⁿ ê羅網；獨獨義人beh脫離患難。"}},{"book":"箴","chapter":12,"verse":14,"versions":{"unv":"人因口所結的果子，必飽得美福；人手所做的，必為自己的報應。","bklcl":"Lâng in-ūi chhùi só͘ kiat ê ké-chí beh tit-tio̍h hok-khì móa-móa;  Lâng chiàu i ê chhiú só͘ chòe--ê, beh tit-tio̍h pò-èng.","tghg":"人因為嘴所結的果子，欲得著福氣滿滿；人照伊的手所做的，欲得著報應。","bklhl":"人因為嘴所結ê果子beh得tio̍h福氣滿滿；人照伊ê手所做ê，beh得tio̍h報應。"}},{"book":"箴","chapter":12,"verse":15,"versions":{"unv":"愚妄人所行的，在自己眼中看為正直；惟智慧人肯聽人的勸教。","bklcl":"Gōng-lâng khòaⁿ ka-kī ê lō͘ chòe chèng-ti̍t;  To̍k-to̍k tì-hūi ê lâng thiaⁿ lâng khó͘-khǹg.","tghg":"戇人看家己的路做正直；獨獨智慧的人聽人苦勸。","bklhl":"戇人看家己ê路做正直；獨獨智慧ê人聽人苦勸。"}},{"book":"箴","chapter":12,"verse":16,"versions":{"unv":"愚妄人的惱怒立時顯露；通達人能忍辱藏羞。","bklcl":"Gōng-lâng ê m̄-goān liâm-piⁿ hián-chhut;  Thong-ta̍t ê lâng khǹg-ba̍t kiàn-siàu.","tghg":"戇人的呣願連鞭顯出；通達的人囥密見誚，","bklhl":"戇人ê m̄願liâm-piⁿ顯出；通達ê人khǹg密見笑。"}},{"book":"箴","chapter":12,"verse":17,"versions":{"unv":"說出真話的，顯明公義；作假見證的，顯出詭詐。","bklcl":"Kóng si̍t-ōe--ê, hián-bêng kong-gī;  Lām-sám kan-chèng--ê, hián-chhut khúi-khiat.","tghg":"講實話的，顯明公義；濫糝干證的，顯出詭譎(khúi-khiat)。","bklhl":"講實話ê，顯明公義；Lām-sám干證ê，顯出詭譎。"}},{"book":"箴","chapter":12,"verse":18,"versions":{"unv":"說話浮躁的，如刀刺人；智慧人的舌頭卻為醫人的良藥。","bklcl":"Kóng-ōe sò-sèng--ê, chhin-chhiūⁿ to ê chha̍k-lâng;  Tì-hūi ê lâng ê chi̍h ōe i-hó lâng.","tghg":"講話躁性的，親像刀的鑿人；智慧的人的舌會醫好人。","bklhl":"講話躁性ê，親像刀ê鑿人；智慧ê人ê舌能醫好人。"}},{"book":"箴","chapter":12,"verse":19,"versions":{"unv":"口吐真言，永遠堅立；舌說謊話，只存片時。","bklcl":"Sêng-si̍t ê chhùi éng-oán kian-kò͘;  Pe̍h-chha̍t ê chi̍h put-kò tiap-á-kú.","tghg":"誠實的嘴，永遠堅固；白賊的舌，不過霎(tia̍p)仔久。","bklhl":"誠實ê嘴永遠堅固；白賊ê舌不過tiap-á久。"}},{"book":"箴","chapter":12,"verse":20,"versions":{"unv":"圖謀惡事的，心存詭詐；勸人和睦的，便得喜樂。","bklcl":"Tô͘-bô͘ pháiⁿ-tāi--ê, sim chûn khúi-chà;  Khǹg lâng hô-hó--ê, beh tit-tio̍h hoaⁿ-hí.","tghg":"圖謀歹代的，心存詭詐；勸人和好的，欲得著歡喜。","bklhl":"圖謀pháiⁿ-tāi-ê，心存詭詐；勸人和好ê，beh得tio̍h歡喜。"}},{"book":"箴","chapter":12,"verse":21,"versions":{"unv":"義人不遭災害；惡人滿受禍患。","bklcl":"Gī-lâng bô tú-tio̍h chai-hāi;  Pháiⁿ-lâng tú-tio̍h chai-hō móa-móa.","tghg":"義人無抵著(tú-tio̍h)災害；歹人抵著災禍滿滿。","bklhl":"義人無tú-tio̍h災害；pháiⁿ人tú-tio̍h災禍滿滿。"}},{"book":"箴","chapter":12,"verse":22,"versions":{"unv":"說謊言的嘴為耶和華所憎惡；行事誠實的，為他所喜悅。","bklcl":"Pe̍h-chha̍t ê chhùi-tûn sī Iâ-hô-hoa só͘ iàm-ò͘ⁿ;  Kiâⁿ tāi-chì sêng-si̍t--ê, sī I só͘ hoaⁿ-hí.","tghg":"白賊的嘴唇是耶和華所厭惡；行代誌誠實的，是伊所歡喜。","bklhl":"白賊ê嘴唇是耶和華所厭惡；行tāi-chì誠實ê，是伊所歡喜。"}},{"book":"箴","chapter":12,"verse":23,"versions":{"unv":"通達人隱藏知識；愚昧人的心彰顯愚昧。","bklcl":"Thong-ta̍t ê lâng ún-khǹg chai-bat;  Gōng-lâng ê sim hián-chhut gû-gōng;","tghg":"通達的人隱囥知識；戇人的心顯出愚戇。","bklhl":"通達ê人隱khǹg知識；戇人ê心顯出愚戇；"}},{"book":"箴","chapter":12,"verse":24,"versions":{"unv":"殷勤人的手必掌權；懶惰的人必服苦。","bklcl":"Un-khûn ê lâng i ê chhiú beh chiáng-koân;  Pîn-tōaⁿ ê lâng beh chòe lâng ê khó͘-kang.","tghg":"殷勤的人伊的手欲掌權；貧憚的人欲做人的苦工。","bklhl":"慇勤ê人伊ê手beh掌權；Pîn-tōaⁿ ê人beh做人ê苦工。"}},{"book":"箴","chapter":12,"verse":25,"versions":{"unv":"人心憂慮，屈而不伸；一句良言，使心歡樂。","bklcl":"Lâng ê sim khòa-lū, hō͘ i lóe-chì;  Chi̍t-kù hó-ōe, hō͘ i hoaⁿ-hí.","tghg":"人的心掛慮，互伊餒志；一句好話，互伊歡喜。","bklhl":"人ê心掛慮，hō͘伊餒志；一句好話，hō͘伊歡喜。"}},{"book":"箴","chapter":12,"verse":26,"versions":{"unv":"義人引導他的鄰舍；惡人的道叫人失迷。","bklcl":"Gī-lâng ín-chhōa i ê chhù-piⁿ;  Pháiⁿ-lâng ê lō͘ hō͘ lâng sit-bê.","tghg":"義人引導伊的厝邊；歹人的路互人失迷。","bklhl":"義人引chhōa伊ê厝邊；pháiⁿ人ê路hō͘人失迷。"}},{"book":"箴","chapter":12,"verse":27,"versions":{"unv":"懶惰的人不烤打獵所得的；殷勤的人卻得寶貴的財物。","bklcl":"Pîn-tōaⁿ ê lâng bô pek phah-la̍h só͘ tit-tio̍h--ê;  Un-khûn ê lâng tit-tio̍h lâng pó-kùi ê châi-bu̍t.","tghg":"貧憚的人無煏拍獵所得著者；殷勤的人得著人寶貴的財物。","bklhl":"Pîn-tōaⁿ ê人無pek phah獵所得tio̍h-ê；慇勤ê人得tio̍h人寶貴ê財物。"}},{"book":"箴","chapter":12,"verse":28,"versions":{"unv":"在公義的道上有生命；其路之中並無死亡。","bklcl":"Tī kong-gī ê lō͘ ū oa̍h-miā;  I ê lō͘-kèng pēng bô sí-bô.","tghg":"佇公義的路有活命；伊的路徑並無死無。","bklhl":"Tī公義ê路有活命；伊ê路徑並無死無。"}}]