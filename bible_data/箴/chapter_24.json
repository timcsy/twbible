[{"book":"箴","chapter":24,"verse":1,"versions":{"unv":"你不要嫉妒惡人，也不要起意與他們相處；","bklcl":"Bo̍h-tit him-soān pháiⁿ-lâng,  Iā m̄-thang ài kap in chòe chi̍t-tui.","tghg":"莫得欣羨歹人，也呣通愛及𪜶做一堆；","bklhl":"莫得欣羨pháiⁿ人，也m̄-thang ài kap in做一堆。"}},{"book":"箴","chapter":24,"verse":2,"versions":{"unv":"因為，他們的心圖謀強暴，他們的口談論奸惡。","bklcl":"In-ūi in ê sim tô͘-bô͘ kiông-pō,  In ê chhùi tâm-lūn chân-hāi.","tghg":"因為𪜶的心圖謀強暴，𪜶的嘴談論殘害。","bklhl":"因為in ê心圖謀強暴，In ê嘴談論殘害。"}},{"book":"箴","chapter":24,"verse":3,"versions":{"unv":"房屋因智慧建造，又因聰明立穩；","bklcl":"Chhù tùi tì-hūi lâi khí-chō,  Koh tùi chhang-miâ lâi kiàn-li̍p.","tghg":"厝對智慧來起造，閣對聰明來建立；","bklhl":"厝tùi智慧來起造，Koh tùi聰明來建立。"}},{"book":"箴","chapter":24,"verse":4,"versions":{"unv":"其中因知識充滿各樣美好寶貴的財物。","bklcl":"Koh tùi tì-sek chiū hiah-ê pâng-keng,  Ū ta̍k-hāng pó-pòe kap súi ê châi-bu̍t móa-móa.","tghg":"閣對智識就許個房間，有逐項寶貝及媠的財物滿滿。","bklhl":"Koh tùi知識就hiah-ê房間，有ta̍k項寶貝kap súi ê財物滿滿。"}},{"book":"箴","chapter":24,"verse":5,"versions":{"unv":"智慧人大有能力；有知識的人力上加力。","bklcl":"Tì-hūi ê lâng ū tōa lêng-le̍k,  Ū tì-sek ê lâng ke-thiⁿ khùi-la̍t.","tghg":"智慧的人有大能力；有智識的人加添氣力。","bklhl":"智慧ê人有大能力，有知識ê人加添氣力。"}},{"book":"箴","chapter":24,"verse":6,"versions":{"unv":"你去打仗，要憑智謀；謀士眾多，人便得勝。","bklcl":"Lí beh kau-chiàn tio̍h ēng hó ê kè-chhek,  Bô͘-sū chōe, chiū ōe tek-sèng.","tghg":"你欲交戰，著用好的計策；謀士多，就會得勝。","bklhl":"你beh交戰tio̍h用好ê計策，謀士chōe，就會得勝。"}},{"book":"箴","chapter":24,"verse":7,"versions":{"unv":"智慧極高，非愚昧人所能及，所以在城門內不敢開口。","bklcl":"Tì-hūi chin koâiⁿ, gōng-lâng bōe-ōe kàu;  Tī siâⁿ-mn̂g i bô khui-chhùi.","tghg":"智慧真高，戇人𣍐會到，佇城門伊無開嘴。","bklhl":"智慧真高，戇人bōe能到；Tī城門伊無開嘴。"}},{"book":"箴","chapter":24,"verse":8,"versions":{"unv":"設計作惡的，必稱為奸人。","bklcl":"Siat kè-bô͘ chòe pháiⁿ ê,  Lâng beh chheng i chòe jiá chai-ē ê.","tghg":"設計謀做歹的，人欲稱伊做惹災禍的。","bklhl":"設計謀做pháiⁿ ê，人beh稱伊做惹災厄ê。"}},{"book":"箴","chapter":24,"verse":9,"versions":{"unv":"愚妄人的思念乃是罪惡；褻慢者為人所憎惡。","bklcl":"Gōng-lâng ê sim-siūⁿ sī chōe-ok,  Bú-bān-ê sī lâng só͘ iàm-ò͘ⁿ.","tghg":"戇人的心想是罪惡；侮慢的是人所厭惡。","bklhl":"戇人ê心想是罪惡，侮慢ê是人所厭惡。"}},{"book":"箴","chapter":24,"verse":10,"versions":{"unv":"你在患難之日若膽怯，你的力量就微小。","bklcl":"Lí tī hoān-lān ê ji̍t nā thòe-siok,  Lí ê khùi-la̍t chiū chió.","tghg":"你佇患難的日若退縮(thòe-siok)，你的氣力就少。","bklhl":"你tī患難ê日若退縮，你ê氣力就少。"}},{"book":"箴","chapter":24,"verse":11,"versions":{"unv":"人被拉到死地，你要解救；人將被殺，你須攔阻。","bklcl":"Lâng siū thoa kàu sí-tōe, lí tio̍h kiù i;  Lâng beh siū thâi, lí m̄-thang bô kiù i.","tghg":"人受拖到死地，你著救伊；人欲受刣，你呣通無救伊。","bklhl":"人受拖到死地，你tio̍h救伊；人beh受刣，你m̄-thang無救伊。"}},{"book":"箴","chapter":24,"verse":12,"versions":{"unv":"你若說：這事我未曾知道，那衡量人心的豈不明白嗎？保守你命的豈不知道嗎？他豈不按各人所行的報應各人嗎？","bklcl":"Lí nā kóng, Khòaⁿ ah, chit ê sū goán m̄-chai,  Hit-ê kàm-chhat lâng ê sim ê, kiám bōe chhún-to̍k mah?  Pó-choân lí ê sìⁿ-miā-ê kiám m̄-chai?  I kiám bô chiàu ta̍k-lâng só͘-kiâⁿ-ê pò-èng ta̍k-lâng mah?","tghg":"你若講：看啊，此個事我呣知，彼個鑑察人的心的豈𣍐忖𢜬(chhún-to̍k)嗎？保全你的生命的豈呣知？伊豈無照逐人所行的報應逐人嗎？","bklhl":"你若講，看ah，chit ê事阮m̄知，Hit-ê鑑察人ê心ê，kiám bōe忖度mah？保全你ê性命ê kiám m̄知？ 祂kiám無照ta̍k人所行ê報應ta̍k人mah？"}},{"book":"箴","chapter":24,"verse":13,"versions":{"unv":"我兒，你要吃蜜，因為是好的；吃蜂房下滴的蜜便覺甘甜。","bklcl":"Góa ê kiáⁿ, lí tio̍h chia̍h bi̍t, in-ūi sī hó;  Chia̍h bi̍t-pô͘ só͘ tih ê bi̍t chiū chai tiⁿ.","tghg":"我的子，你著食蜜，因為是好；食蜜房(bi̍t-pô͘)所滴的蜜就知甜。","bklhl":"我ê kiáⁿ，你tio̍h食蜜，因為是好；食蜜pô͘所滴ê蜜就知甜。"}},{"book":"箴","chapter":24,"verse":14,"versions":{"unv":"你心得了智慧，也必覺得如此。你若找著，至終必有善報；你的指望也不致斷絕。","bklcl":"Tio̍h chai tì-hūi tī lí ê sim iā sī án-ni;  Lí nā chhē-tio̍h, chiong-lâi beh ū hó-pò;  Lí ê ǹg-bāng iā bô tì-kàu toān-choa̍t.","tghg":"著知智慧佇你的心，也是按呢。你若尋著，將來欲有好報；你的向望也無致到斷絕。","bklhl":"tio̍h知智慧tī你ê心也是án-ni；你若chhē-tio̍h，將來beh有好-報；你ê ǹg望也無致到斷絕。"}},{"book":"箴","chapter":24,"verse":15,"versions":{"unv":"你這惡人，不要埋伏攻擊義人的家；不要毀壞他安居之所。","bklcl":"Pháiⁿ-lâng ah, m̄-thang bih teh kong-kek gī-lâng ê ke;  M̄-thang pāi-hoāi i an-hioh ê só͘-chāi.","tghg":"歹人啊！呣通匿啲攻擊義人的家；呣通敗壞伊安息的所在。","bklhl":"pháiⁿ人ah，m̄-thang bih teh攻擊義人ê家；M̄-thang敗壞伊安歇ê所在。"}},{"book":"箴","chapter":24,"verse":16,"versions":{"unv":"因為，義人雖七次跌倒，仍必興起；惡人卻被禍患傾倒。","bklcl":"In-ūi gī-lâng poa̍h-tó chhit-pái ōe koh khí-lâi;  Pháiⁿ-lâng siū chai-lān chiū tó-hoāi.","tghg":"因為，義人跋倒(poa̍h-tó)七擺，會閣起來；歹人受災難就倒壞。","bklhl":"因為義人跋倒七pái ōe koh起來；pháiⁿ人受災難就倒壞。"}},{"book":"箴","chapter":24,"verse":17,"versions":{"unv":"你仇敵跌倒，你不要歡喜；他傾倒，你心不要快樂；","bklcl":"Lí ê tùi-te̍k poa̍h-tó, lí bo̍h-tit hoaⁿ-hí;  I tó-hoāi, lí ê sim bo̍h-tit khoài-lo̍k.","tghg":"你的對敵跋倒，你莫得歡喜；伊倒壞，你的心莫得快樂；","bklhl":"你ê對敵跋倒，你莫得歡喜；伊倒壞，你ê心莫得快樂。"}},{"book":"箴","chapter":24,"verse":18,"versions":{"unv":"恐怕耶和華看見就不喜悅，將怒氣從仇敵身上轉過來。","bklcl":"Kiaⁿ-liáu Iâ-hô-hoa khòaⁿ-kìⁿ, chiū bô hoaⁿ-hí,  Chiū hō͘ I ê siū-khì lī-khui hit-ê lâng.","tghg":"驚了耶和華看見就無歡喜，就互伊的受氣離開彼個人。","bklhl":"驚了耶和華看見，就無歡喜，就hō͘伊ê受氣離開hit ê人。"}},{"book":"箴","chapter":24,"verse":19,"versions":{"unv":"不要為作惡的心懷不平，也不要嫉妒惡人；","bklcl":"M̄-thang ūi-tio̍h chòe-pháiⁿ ê lâng lâi bōe khat-tit,  Iā bo̍h-tit him-siān pháiⁿ-lâng.","tghg":"呣通為著做歹的人來𣍐克得(khat-tit)，也莫得欣羨歹人；","bklhl":"M̄-thang為tio̍h做pháiⁿ ê人來bōe khat得，也莫得欣羨pháiⁿ人。"}},{"book":"箴","chapter":24,"verse":20,"versions":{"unv":"因為，惡人終不得善報；惡人的燈也必熄滅。","bklcl":"In-ūi pháiⁿ-lâng bô hó bé-kéng,  Pháiⁿ-lâng ê teng beh hoa--khì.","tghg":"因為，歹人無好尾景；歹人的燈欲熄(hoa)去。","bklhl":"因為pháiⁿ人無好尾景，pháiⁿ人ê燈beh hoa去。"}},{"book":"箴","chapter":24,"verse":21,"versions":{"unv":"我兒，你要敬畏耶和華與君王，不要與反覆無常的人結交，","bklcl":"Góa ê kiáⁿ ah, lí tio̍h kèng-ùi Iâ-hô-hoa kap kun-ông,  Bo̍h-tit kap hoán-hok ê lâng kiat-kau.","tghg":"我的子啊，你著敬畏耶和華及君王，莫得及反覆的人結交，","bklhl":"我ê kiáⁿ ah，你tio̍h敬畏耶和華kap君王，莫得kap反覆ê人結交。"}},{"book":"箴","chapter":24,"verse":22,"versions":{"unv":"因為他們的災難必忽然而起。耶和華與君王所施行的毀滅，誰能知道呢？","bklcl":"In-ūi in ê chai-hāi hut-jiân khí,  In ê nî-hè ê choa̍t, chī-chūi ōe chai?","tghg":"因為𪜶的災害忽然起。𪜶的年歲的絕，是誰會知？","bklhl":"因為in ê災害忽然起，In ê年歲ê絕，是誰會知？"}},{"book":"箴","chapter":24,"verse":23,"versions":{"unv":"以下也是智慧人的箴言：審判時看人情面是不好的。","bklcl":"Ē-bīn só͘ kì-ê iā-sī tì-hūi lâng ê ōe.  Sím-phòaⁿ ê sî khòaⁿ lâng ê chêng-biān sī m̄-hó.","tghg":"下面所記的也是智慧人的話：審判的時看人的情面是呣好。","bklhl":"下面所記ê也是智慧人ê話。審判ê時看人ê情面是m̄好。"}},{"book":"箴","chapter":24,"verse":24,"versions":{"unv":"對惡人說「你是義人」的，這人萬民必咒詛，列邦必憎惡。","bklcl":"Tùi pháiⁿ-lâng kóng, Lí sī kong-gī,  Chit ê lâng bān peh-sìⁿ beh chiù-chó͘ i, lia̍t-pang beh iàm-ò͘ⁿ i.","tghg":"對歹人講「你是公義」，此個人萬百姓欲咒詛伊，列邦欲厭惡伊。","bklhl":"Tùi pháiⁿ人講，你是公義，chit ê人萬百姓beh咒詛伊，列邦beh厭惡伊。"}},{"book":"箴","chapter":24,"verse":25,"versions":{"unv":"責備惡人的，必得喜悅；美好的福也必臨到他。","bklcl":"Chek-pī pháiⁿ-lâng-ê beh tit-tio̍h hoaⁿ-hí,  Hó-ōe ê chiok-hok iā beh lîm-kàu i.","tghg":"責備歹人的，欲得著歡喜；好話的祝福也欲臨到伊。","bklhl":"責備pháiⁿ人ê beh得tio̍h歡喜，好話ê祝福也beh臨到伊。"}},{"book":"箴","chapter":24,"verse":26,"versions":{"unv":"應對正直的，猶如與人親嘴。","bklcl":"Ēng ha̍p-gî ê ōe ìn-tap ê,  Chhin-chhiūⁿ ēng chhùi kā lâng chim.","tghg":"用合宜的話應答的，親像用嘴給人唚(chim)。","bklhl":"用合宜ê話應答ê，親像用嘴kā人chim。"}},{"book":"箴","chapter":24,"verse":27,"versions":{"unv":"你要在外頭預備工料，在田間辦理整齊，然後建造房屋。","bklcl":"Lí tio̍h tāi-seng pī-pān gōa-thâu ê sū,  Chhân-hn̂g liāu-lí chheng-chhó,   Chiah thang khí-chhù.","tghg":"你著代先備辦外頭的事，田園料理清楚，才通起厝。","bklhl":"你tio̍h事先備辦外頭ê事，田園料理清楚， Chiah thang起厝。"}},{"book":"箴","chapter":24,"verse":28,"versions":{"unv":"不可無故作見證陷害鄰舍，也不可用嘴欺騙人。","bklcl":"M̄-thang bô iân-kò͘ chòe kan-chèng lâi kong-kek chhù-piⁿ;  Lí kiám beh ēng chhùi-tûn lâi khi-phiàn lâng?","tghg":"呣通無緣故做干證來攻擊厝邊，你豈欲用嘴唇來欺騙人。","bklhl":"M̄-thang無緣故做干證來攻擊厝邊；你kiám beh用嘴唇來欺騙人？"}},{"book":"箴","chapter":24,"verse":29,"versions":{"unv":"不可說：人怎樣待我，我也怎樣待他；我必照他所行的報復他。","bklcl":"M̄-thang kóng i cháiⁿ-iūⁿ khoán-thāi góa,  góa iā án-ni khoán-thāi i;  Góa beh chiàu hit lâng só͘ kiâⁿ ê lâi pò i.","tghg":"呣通講：伊怎樣款待我，我也按呢款待伊；我欲照彼人所行的來報伊。","bklhl":"M̄-thang講伊怎樣款待我，我也án-ni款待伊；我beh照hit人所行ê來報伊。"}},{"book":"箴","chapter":24,"verse":30,"versions":{"unv":"我經過懶惰人的田地、無知人的葡萄園，","bklcl":"Góa keng-kè pîn-tōaⁿ ê lâng ê chhân, Bû-ti ê lâng ê phû-tô-hn̂g.","tghg":"我經過貧憚的人的田、無知的人的葡萄園，","bklhl":"我經過pîn-tōaⁿ ê人ê田，無知ê人ê葡萄園。"}},{"book":"箴","chapter":24,"verse":31,"versions":{"unv":"荊棘長滿了地皮，刺草遮蓋了田面，石牆也坍塌了。","bklcl":"Khòaⁿ-kìⁿ chhì-phè piàn-piàn hoat,  Chháu-chhì jia-khàm tōe-bīn;  Chio̍h-chhiûⁿ iā tó--lo̍h-khì.","tghg":"看見莿帕(chhì-phè)遍遍發，草茦(chháu-chhì)遮蓋地面，石牆也倒落去。","bklhl":"看見刺phè遍遍發，草刺遮蓋地面；石牆也倒落去。"}},{"book":"箴","chapter":24,"verse":32,"versions":{"unv":"我看見就留心思想；我看著就領了訓誨。","bklcl":"Góa khòaⁿ-liáu chiū liû-sim siūⁿ,  Góa khòaⁿ-liáu chiū siū kà-sī.","tghg":"我看了就留心想；我看了就受教示。","bklhl":"我看了就留心想，我看了就受教示。"}},{"book":"箴","chapter":24,"verse":33,"versions":{"unv":"再睡片時，打盹片時，抱著手躺臥片時，","bklcl":"Koh khùn tiap-á-kú, koh bîn tiap-á-kú,  Sok-chhiú the tiap-á-kú;","tghg":"閣睏霎(tia̍p)仔久，閣眠霎仔久，束手撐(the)霎仔久，","bklhl":"Koh睏tiap-á久，koh眠tiap-á久，束手the tiap-á久；"}},{"book":"箴","chapter":24,"verse":34,"versions":{"unv":"你的貧窮就必如強盜速來，你的缺乏彷彿拿兵器的人來到。","bklcl":"Lí ê sòng-hiong beh chhin-chhiūⁿ chha̍t lâi,  Lí ê khiàm-kheh chhin-chhiūⁿ chhēng chiàn-kah-ê lâi.","tghg":"你的喪鄉欲親像賊來，你的欠缺親像穿戰甲的來。","bklhl":"你ê sòng-hiong beh親像賊來，你ê欠缺親像穿戰甲ê來。"}}]