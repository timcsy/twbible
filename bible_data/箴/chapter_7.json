[{"book":"箴","chapter":7,"verse":1,"versions":{"unv":"我兒，你要遵守我的言語，將我的命令存記在心。","bklcl":"Góa ê kiáⁿ, lí tio̍h pó-siú góa ê ōe,  Sim-lāi khǹg góa ê bēng-lēng.","tghg":"我的子，你著保守我的話，心內囥我的命令。","bklhl":"我ê kiáⁿ，你tio̍h保守我ê話，心內khǹg我ê命令。"}},{"book":"箴","chapter":7,"verse":2,"versions":{"unv":"遵守我的命令就得存活；保守我的法則（或譯：指教），好像保守眼中的瞳人，","bklcl":"Pó-siú góa ê bēng-lēng chiū tit-tio̍h oa̍h;  Pó-siú góa ê kà-sī, chhin-chhiūⁿ pó-siú ba̍k-chiu-jîn.","tghg":"保守我的命令就得著活；保守我的教示，親像保守目睭仁，","bklhl":"保守我ê命令就得tio̍h活；保守我ê教示，親像保守目睭仁。"}},{"book":"箴","chapter":7,"verse":3,"versions":{"unv":"繫在你指頭上，刻在你心版上。","bklcl":"Pa̍k tī lí ê chńg-thâu-á,  Khek tī lí ê sim-pi.","tghg":"縛佇你的指頭仔，刻佇你的心碑。","bklhl":"縛tī你ê指頭á，刻tī你ê心碑。"}},{"book":"箴","chapter":7,"verse":4,"versions":{"unv":"對智慧說：你是我的姊妹，稱呼聰明為你的親人，","bklcl":"Tio̍h tùi tì-hūi kóng, Lí sī góa ê chí-bē,  Tio̍h kiò chhang-miâ chòe lí ê chhin-lâng.","tghg":"著對智慧講：你是我的姊妹，著叫聰明做你的親人，","bklhl":"Tio̍h對智慧講，你是我ê姊妹，Tio̍h叫聰明做你ê親人。"}},{"book":"箴","chapter":7,"verse":5,"versions":{"unv":"她就保你遠離淫婦，遠離說諂媚話的外女。","bklcl":"I ōe pó-hō͘ lí siám-pī îm-hū,  Siám-pī kóng thiám-mī ōe ê kī-lú.","tghg":"伊會保護你閃避淫婦，閃避講諂媚(thiám-mī)話的妓女。","bklhl":"伊會保護你閃避淫婦，閃避講諂媚ōe ê妓女。"}},{"book":"箴","chapter":7,"verse":6,"versions":{"unv":"我曾在我房屋的窗戶內，從我窗欞之間往外觀看：","bklcl":"Góa bat khiā tī góa ê chhù ê thang-á, Tùi góa ê thang-á-chí khòaⁿ chhut-khì.","tghg":"我曾徛佇我的厝的窗仔，對我的窗仔子(thang-á-chí)看出去：","bklhl":"我bat khiā tī我ê厝ê窗á，Tùi我ê窗á-chí看出-去。"}},{"book":"箴","chapter":7,"verse":7,"versions":{"unv":"見愚蒙人內，少年人中，分明有一個無知的少年人，","bklcl":"Khòaⁿ-kìⁿ gû-gōng lâng ê lāi-bīn, hāu-siⁿ-ke ê tiong-kan,  Bêng-bêng khòaⁿ-kìⁿ ū chi̍t-ê bû-ti ê siàu-liân lâng,","tghg":"看見愚戇人的內面，後生家的中間，明明看見有一個無知的少年人，","bklhl":"看見愚戇人ê內面，後生-ke ê中間，明明看見有一个無知ê少年人，"}},{"book":"箴","chapter":7,"verse":8,"versions":{"unv":"從街上經過，走近淫婦的巷口，直往通她家的路去，","bklcl":"Tùi ke-lō͘ keng-kè, kūn îm-hū ê chhù-kak,  Kiâⁿ hit-tiâu thàu-kàu i ê chhù ê lō͘;","tghg":"對街路經過，近淫婦的厝角，行彼條透到伊的厝的路，","bklhl":"Tùi街路經過，近淫婦ê厝角，行hit條透到伊ê厝ê路；"}},{"book":"箴","chapter":7,"verse":9,"versions":{"unv":"在黃昏，或晚上，或半夜，或黑暗之中。","bklcl":"Tī hông-hun, tī ê-hng,  Tī mî--sî ê o͘-àm.","tghg":"佇黃昏，佇下昏，佇暝時的黑暗。","bklhl":"Tī黃昏，tī ê-hng，Tī暝時ê烏暗。"}},{"book":"箴","chapter":7,"verse":10,"versions":{"unv":"看哪，有一個婦人來迎接他，是妓女的打扮，有詭詐的心思。","bklcl":"Khòaⁿ ah, ū chi̍t ê hū-jîn-lâng tú-tio̍h i,  Sī kī-lú ê táⁿ-pān, ū káu-koài ê sim-su.","tghg":"看啊，有一個婦仁人抵著(tú-tio̍h)伊，是妓女的打扮，有狡怪的心思。","bklhl":"看ah，有一个婦人人tú-tio̍h伊，是妓女ê打扮，有káu-koài ê心思。"}},{"book":"箴","chapter":7,"verse":11,"versions":{"unv":"這婦人喧嚷，不守約束，在家裡停不住腳，","bklcl":"Chit ê hū-jîn-lâng gâu-jióng, bô siū iok-sok;  I ê kha bô tòa chhù.","tghg":"此個婦仁人𠢕嚷(gâu-jióng)，無受約束，伊的腳無住厝，","bklhl":"Chit ê婦人人gâu嚷，無受約束；伊ê腳無tòa厝。"}},{"book":"箴","chapter":7,"verse":12,"versions":{"unv":"有時在街市上，有時在寬闊處，或在各巷口蹲伏，","bklcl":"Ū-sî tī ke-lō͘--nih, ū-sî tī khui-khoah ê só͘-chāi;  Ū-sî tī ta̍k ê hāng-kháu teh tng-tán.","tghg":"有時佇街路裡，有時佇開闊的所在，有時佇逐個巷口啲當等，","bklhl":"有時tī街路裡，有時tī開闊ê所在；有時tī ta̍k ê巷口teh當等。"}},{"book":"箴","chapter":7,"verse":13,"versions":{"unv":"拉住那少年人，與他親嘴，臉無羞恥對他說：","bklcl":"Khîⁿ hit ê siàu-liân lâng, kap i chim-chhùi;  Bô kiàn-siàu ê bīn-sek, tùi i kóng,","tghg":"擒(khîⁿ)彼個少年人，及伊唚嘴，無見誚的面色對伊講：","bklhl":"擒hit ê少年人，kap伊chim嘴；無見笑ê面色，對伊講，"}},{"book":"箴","chapter":7,"verse":14,"versions":{"unv":"平安祭在我這裡，今日才還了我所許的願。","bklcl":"Góa chia ū pêng-an-chè;  Kin-á-ji̍t ū siā góa ê goān.","tghg":"我遮有平安祭，今仔日有謝我的願。","bklhl":"我chia有平安祭；今á日有謝我ê願。"}},{"book":"箴","chapter":7,"verse":15,"versions":{"unv":"因此，我出來迎接你，懇切求見你的面，恰巧遇見了你。","bklcl":"Só͘-í góa chhut-lâi ngiâ-chih lí,  Khún-chhiat chhē-kìⁿ lí ê bīn, tú-hó tú-tio̍h lí.","tghg":"所以，我出來迎接(ngiâ-chih)你，懇切尋見你的面，抵好抵著你。","bklhl":"所以我出來迎接你，懇切chhē見你ê面，tú好tú-tio̍h你。"}},{"book":"箴","chapter":7,"verse":16,"versions":{"unv":"我已經用繡花毯子和埃及線織的花紋布鋪了我的床。","bklcl":"Góa í-keng ēng siù-hoe ê thán-á,  Kap Ai-ki̍p ê sòaⁿ só͘ chit ū hoe-chōa ê pò͘, chhu tī góa ê bîn-chhn̂g.","tghg":"我已經用繡花的毯仔及埃及的線所織的花鑆(hoe-chōa)的布，舒(chhu)佇我的眠床。","bklhl":"我已經用繡花ê毯á，Kap埃及ê線所織有花chōa ê布，chhu tī我ê眠床。"}},{"book":"箴","chapter":7,"verse":17,"versions":{"unv":"我又用沒藥、沉香、桂皮薰了我的榻。","bklcl":"Góa koh ēng bu̍t-io̍h, tîm-hiuⁿ, jio̍k-kùi,  Hiù góa ê chhn̂g.","tghg":"我閣用沒藥、沈香、肉桂，灑(hiù)我的床。","bklhl":"我koh用沒藥、沉香、肉桂，Hiù我ê床。"}},{"book":"箴","chapter":7,"verse":18,"versions":{"unv":"你來，我們可以飽享愛情，直到早晨；我們可以彼此親愛歡樂。","bklcl":"Lâi ah, lán thang hióng-siū ài-chêng kàu móa-ì, ti̍t-kàu thiⁿ-kng,  Lán thang saⁿ-kap loân-ài khoài-lo̍k.","tghg":"來啊，咱通享受愛情到滿意，直到天光；咱通相及戀愛快樂。","bklhl":"來ah，咱thang享受愛情到滿意，直到天光，咱thang相kap戀愛快樂。"}},{"book":"箴","chapter":7,"verse":19,"versions":{"unv":"因為我丈夫不在家，出門行遠路；","bklcl":"In-ūi ta-po͘-lâng bô tī chhù--ni̍h, Chhut-khì kiâⁿ hn̄g-lō͘.","tghg":"因為查甫人無佇厝裡，出去行遠路；","bklhl":"因為ta-po͘人無tī厝裡，出去行遠路。"}},{"book":"箴","chapter":7,"verse":20,"versions":{"unv":"他手拿銀囊，必到月望才回家。","bklcl":"I chhiú tòa gûn-tē;  Kàu ge̍h-îⁿ chiah tò-lâi.","tghg":"伊手帶銀袋，到月圓才倒來。","bklhl":"伊手帶銀袋；到月圓chiah tò來。"}},{"book":"箴","chapter":7,"verse":21,"versions":{"unv":"淫婦用許多巧言誘他隨從，用諂媚的嘴逼他同行。","bklcl":"Îm-hū ēng chōe-chōe kî-khiáu ê ōe ín-iú i,  Ēng thiám-mī ê chhùi pek i saⁿ-kap khì.","tghg":"淫婦用多多奇巧的話引誘伊，用諂媚的嘴迫伊相及去。","bklhl":"淫婦用chōe-chōe奇巧ê話引誘伊，用諂媚ê嘴逼伊相kap去。"}},{"book":"箴","chapter":7,"verse":22,"versions":{"unv":"少年人立刻跟隨她，好像牛往宰殺之地；又像愚昧人帶鎖鍊去受刑罰，","bklcl":"I liâm-piⁿ tè i khì,  Chhin-chhiūⁿ gû khan khì thâi;  Koh chhin-chhiūⁿ gōng-lâng tòa só-liān, khì siū hêng-hoa̍t.","tghg":"伊連鞭隨伊去，親像牛牽去刣，閣親像戇人帶鎖鍊去受刑罰，","bklhl":"伊liâm-piⁿ tè伊去，親像牛khan去刣；Koh親像戇人帶鎖鏈，去受刑罰。"}},{"book":"箴","chapter":7,"verse":23,"versions":{"unv":"直等箭穿他的肝；如同雀鳥急入網羅，卻不知是自喪己命。","bklcl":"Kàu chìⁿ siā-ji̍p i ê koaⁿ,  Chhin-chhiūⁿ chiáu-á kín-kín ji̍p lô-bāng,  Iā m̄-chai che sī koan-hē i ê sìⁿ-miā.","tghg":"到箭射入伊的肝，親像鳥仔緊緊入羅網，也呣知這是關係伊的生命。","bklhl":"到箭射-入伊ê肝，親像鳥á緊緊入羅網，也m̄知這是關係伊ê性命。"}},{"book":"箴","chapter":7,"verse":24,"versions":{"unv":"眾子啊，現在要聽從我，留心聽我口中的話。","bklcl":"Chiah-ê kiáⁿ ah, taⁿ tio̍h thiaⁿ-thàn góa.  Liû-sim thiaⁿ góa só͘ kóng ê ōe.","tghg":"諸個子啊，今著聽趁我，留心聽我所講的話。","bklhl":"chiah ê kiáⁿ ah，taⁿ tio̍h聽thàn我。留心聽我所講ê話。"}},{"book":"箴","chapter":7,"verse":25,"versions":{"unv":"你的心不可偏向淫婦的道，不要入她的迷途。","bklcl":"Lí ê sim m̄-thang ì-hiòng i ê lō͘,  M̄-thang bê tī i ê lō͘.","tghg":"你的心呣通意向伊的路，呣通迷佇伊的路。","bklhl":"你ê心m̄-thang意向伊ê路，M̄-thang迷tī伊ê路。"}},{"book":"箴","chapter":7,"verse":26,"versions":{"unv":"因為，被她傷害仆倒的不少；被她殺戮的而且甚多。","bklcl":"In-ūi i hō͘ chōe-chōe lâng siū-siong tó--lo̍h-khì;  Koh chin-chōe lâng hō͘ i thâi-sí.","tghg":"因為，伊互多多人受傷倒落去；閣真多人互伊刣死。","bklhl":"因為伊hō͘ chōe-chōe人受傷倒落去；Koh真chōe人hō͘伊刣死。"}},{"book":"箴","chapter":7,"verse":27,"versions":{"unv":"她的家是在陰間之路，下到死亡之宮。","bklcl":"I ê chhù sī chòe im-hú ê lō͘,  Chhōa kàu sí-bô ê chhù-the̍h.","tghg":"伊的厝是做陰府的路，導到死無的厝宅。","bklhl":"伊ê厝是做陰府ê路，Chhōa到死-無ê厝宅。"}}]