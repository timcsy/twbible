[{"book":"箴","chapter":3,"verse":1,"versions":{"unv":"我兒，不要忘記我的法則（或譯：指教）；你心要謹守我的誡命；","bklcl":"Góa ê kiáⁿ, m̄-thang bōe kì-tit góa ê kà-sī;  Lí ê sim tio̍h chip-siú góa ê kài-bēng.","tghg":"我的子，呣通𣍐記得我的教示；你的心著執守我的誡命；","bklhl":"我ê kiáⁿ，m̄-thang bōe記得我ê教示；你ê心tio̍h執守我ê誡命。"}},{"book":"箴","chapter":3,"verse":2,"versions":{"unv":"因為它必將長久的日子，生命的年數與平安，加給你。","bklcl":"In-ūi hiah-ê beh chiong kú-tn̂g ê ji̍t-chí, tn̂g ê hè-siū, Kap pêng-an, ke-thiⁿ hō͘ lí.","tghg":"因為許個欲將久長的日子，長的歲壽及平安，加添互你。","bklhl":"因為hiah-ê beh將久長ê日子，長ê歲壽，Kap平安，加添hō͘你。"}},{"book":"箴","chapter":3,"verse":3,"versions":{"unv":"不可使慈愛、誠實離開你，要繫在你頸項上，刻在你心版上。","bklcl":"M̄-thang hō͘ chû-ài sêng-si̍t lī-khui lí;  Tio̍h pa̍k tī lí ê ām-kún,  Khek tī lí ê sim-pi.","tghg":"呣通互慈愛、誠實離開你，著縛佇你的頷頸，刻佇你的心碑。","bklhl":"M̄-thang hō͘慈愛誠實離開你；Tio̍h縛tī你ê頷頸，刻tī你ê心碑。"}},{"book":"箴","chapter":3,"verse":4,"versions":{"unv":"這樣，你必在　神和世人眼前蒙恩寵，有聰明。","bklcl":"Án-ni lí beh tī Siōng-tè kap lâng ê bīn-chêng,  Tit-tio̍h un-tián kap hó miâ-siaⁿ.","tghg":"按呢，你欲佇上帝及人的面前得著恩典及好名聲。","bklhl":"Án-ni你beh tī上帝kap人ê面前，得tio̍h恩典kap好名聲。"}},{"book":"箴","chapter":3,"verse":5,"versions":{"unv":"你要專心仰賴耶和華，不可倚靠自己的聰明，","bklcl":"Lí tio̍h choan-sim óa-khò Iâ-hô-hoa,  M̄-thang óa-khò lí ka-kī ê gâu.","tghg":"你著專心倚靠耶和華，呣通倚靠你家己的𠢕，","bklhl":"你tio̍h專心óa靠耶和華，M̄-thang óa靠你家己ê gâu。"}},{"book":"箴","chapter":3,"verse":6,"versions":{"unv":"在你一切所行的事上都要認定他，他必指引你的路。","bklcl":"Tī lí it-chhè só͘ kiâⁿ ê sū lóng tio̍h jīn I,  I beh chí-tiám lí ê lō͘.","tghg":"佇你一切所行的事攏著認伊，伊欲指點你的路。","bklhl":"Tī你一切所行ê事lóng tio̍h認祂，伊beh指點你ê路。"}},{"book":"箴","chapter":3,"verse":7,"versions":{"unv":"不要自以為有智慧；要敬畏耶和華，遠離惡事。","bklcl":"M̄-thang ka-kī khòaⁿ-chòe tì-hūi,  Tio̍h kèng-ùi Iâ-hô-hoa, lī-khui pháiⁿ-sū.","tghg":"呣通家己看做智慧；著敬畏耶和華，離開歹事。","bklhl":"M̄-thang家己看做智慧，Tio̍h敬畏耶和華，離開pháiⁿ事。"}},{"book":"箴","chapter":3,"verse":8,"versions":{"unv":"這便醫治你的肚臍，滋潤你的百骨。","bklcl":"Che ōe hō͘ lí ê sin-thé ióng-kiāⁿ,  Lūn-te̍k lí ê kun-kut.","tghg":"這會互你的身體勇健，潤澤你的筋骨。","bklhl":"這會hō͘你ê身體勇健，潤澤你ê根骨。"}},{"book":"箴","chapter":3,"verse":9,"versions":{"unv":"你要以財物和一切初熟的土產尊榮耶和華。","bklcl":"Tio̍h ēng lí ê châi-bu̍t,  Kap lí it-chhè khí-thâu se̍k ê thó͘-sán, chun-kèng Iâ-hô-hoa.","tghg":"著用你的財物及你一切起頭熟的土產尊敬耶和華。","bklhl":"tio̍h用你ê財物，kap你一切起頭熟ê土產，尊敬耶和華。"}},{"book":"箴","chapter":3,"verse":10,"versions":{"unv":"這樣，你的倉房必充滿有餘；你的酒醡有新酒盈溢。","bklcl":"Án-ni lí ê chhek-chhng beh tīⁿ móa-móa,  Lí ê chiú-khut beh ū sin-chiú móa--chhut-lâi.","tghg":"按呢，你的粟倉(chhek-chhng)欲淀(tīⁿ)滿滿，你的酒窟欲有新酒滿出來。","bklhl":"Án-ni你ê粟倉beh tīⁿ滿滿，你ê酒窟beh有新酒滿出來。"}},{"book":"箴","chapter":3,"verse":11,"versions":{"unv":"我兒，你不可輕看耶和華的管教（或譯：懲治），也不可厭煩他的責備；","bklcl":"Góa ê kiáⁿ, m̄-thang khòaⁿ-khin Iâ-hô-hoa ê kéng-kài,  Ia̍h m̄-thang iàm-chiān I ê chek-pī.","tghg":"我的子，呣通看輕耶和華的警戒，亦呣通厭賤伊的責備；","bklhl":"我ê kiáⁿ，m̄-thang看輕耶和華ê警戒，亦m̄-thang厭賤祂ê責備。"}},{"book":"箴","chapter":3,"verse":12,"versions":{"unv":"因為耶和華所愛的，他必責備，正如父親責備所喜愛的兒子。","bklcl":"In-ūi Iâ-hô-hoa chek-pī I só͘ thiàⁿ--ê,  Chhin-chhiūⁿ lāu-pē chek-pī i só͘ hoaⁿ-hí ê kiáⁿ.","tghg":"因為耶和華責備伊所疼者，親像老父責備伊所歡喜的子。","bklhl":"因為耶和華責備祂所疼ê，親像老父責備伊所歡喜ê kiáⁿ。"}},{"book":"箴","chapter":3,"verse":13,"versions":{"unv":"得智慧，得聰明的，這人便為有福。","bklcl":"Tit-tio̍h tì-hūi--ê, tit-tio̍h chhang-miâ,  Chit-hō lâng ū hok-khì.","tghg":"得著智慧者，得著聰明，此號人有福氣。","bklhl":"得tio̍h智慧ê，得tio̍h聰明，chit號人有福氣。"}},{"book":"箴","chapter":3,"verse":14,"versions":{"unv":"因為得智慧勝過得銀子，其利益強如精金，","bklcl":"In-ūi tit-tio̍h i iâⁿ-kè tit-tio̍h gûn,  I ê tek-lī khah-iâⁿ hó-kim.","tghg":"因為得著伊贏過得著銀，伊的得利卡贏好金，","bklhl":"因為得tio̍h伊贏過得tio̍h銀，伊ê得利khah贏好金。"}},{"book":"箴","chapter":3,"verse":15,"versions":{"unv":"比珍珠（或譯：紅寶石）寶貴；你一切所喜愛的，都不足與比較。","bklcl":"Pí âng-pó-chio̍h khah kùi-khì;  Lí só͘ him-bō͘-ê, bô chi̍t-hāng ōe pí-tit i.","tghg":"比紅寶石卡貴氣；你所欣慕的，無一項會比得伊。","bklhl":"比紅寶石khah貴氣；你所欣慕ê，無一項能比得伊。"}},{"book":"箴","chapter":3,"verse":16,"versions":{"unv":"她右手有長壽，左手有富貴。","bklcl":"I ê chiàⁿ-chhiú ū tn̂g hè-siū,  I ê tò-chhiú ū hó-gia̍h kap chun-kùi.","tghg":"伊的正手有長歲壽，伊的倒手有好額及尊貴。","bklhl":"伊ê chiàⁿ手有長歲壽，伊ê tò手有好額kap尊貴。"}},{"book":"箴","chapter":3,"verse":17,"versions":{"unv":"她的道是安樂；她的路全是平安。","bklcl":"I ê lō͘ sī khoài-lo̍k ê lō͘;  I ê lō͘-kèng lóng sī pêng-an.","tghg":"伊的路是快樂的路；伊的路徑攏是平安。","bklhl":"伊ê路是快樂ê路；伊ê路徑lóng是平安。"}},{"book":"箴","chapter":3,"verse":18,"versions":{"unv":"她與持守她的作生命樹；持定她的，俱各有福。","bklcl":"Tùi-tī chhî-siú i ê lâng, sī chòe oa̍h-miā chhiū,  Khîⁿ-tiâu i ê, ta̍k-ê ū hok-khì.","tghg":"對佇持守伊的人，是做活命樹；擒住(khîⁿ-tiâu)伊的，逐個有福氣。","bklhl":"對tī持守伊ê人，是做活命樹，擒tiâu伊ê，ta̍k-ê有福氣。"}},{"book":"箴","chapter":3,"verse":19,"versions":{"unv":"耶和華以智慧立地，以聰明定天，","bklcl":"Iâ-hô-hoa ēng tì-hūi kiàn-li̍p tōe,  Ēng chhang-miâ an-tì thiⁿ.","tghg":"耶和華用智慧建立地，用聰明安置天，","bklhl":"耶和華用智慧建立地，用聰明安置天。"}},{"book":"箴","chapter":3,"verse":20,"versions":{"unv":"以知識使深淵裂開，使天空滴下甘露。","bklcl":"Ēng I ê tì-sek hō͘ chhim-ian li̍h-khui,  Kiong-chhong lo̍h lō͘-chúi.","tghg":"用伊的智識互深淵裂開，穹蒼落露水。","bklhl":"用伊ê知識hō͘深淵裂開，穹蒼落露水。"}},{"book":"箴","chapter":3,"verse":21,"versions":{"unv":"我兒，要謹守真智慧和謀略，不可使她離開你的眼目。","bklcl":"Góa ê kiáⁿ, tio̍h chip-siú chin ê tì-hūi kap kè-e̍k;  M̄-thang hō͘ in lī-khui lí ê ba̍k-chiu.","tghg":"我的子，著執守真的智慧及計劃，呣通互𪜶離開你的目睭。","bklhl":"我ê kiáⁿ，tio̍h執守真ê智慧kap計畫；M̄-thang hō͘ in離開你ê目睭。"}},{"book":"箴","chapter":3,"verse":22,"versions":{"unv":"這樣，她必作你的生命，頸項的美飾。","bklcl":"Án-ni in beh tī lí ê lêng-hûn chòe oa̍h-miā;  Tī lí ê ām-kún chòe súi ê chng-thāⁿ.","tghg":"按呢，𪜶欲佇你的靈魂做活命；佇你的頷頸做媠的妝飾。","bklhl":"Án-ni in beh tī你ê靈魂做活命；Tī你ê頷頸做súi ê裝飾。"}},{"book":"箴","chapter":3,"verse":23,"versions":{"unv":"你就坦然行路，不致碰腳。","bklcl":"Lí chiū beh an-jiân kiâⁿ lí ê lō͘;  Lí ê kha ia̍h bô tio̍h-tak.","tghg":"你就欲安然行你的路，你的腳亦無著觸。","bklhl":"你就beh安然行你ê路；你ê腳亦無tio̍h-tak。"}},{"book":"箴","chapter":3,"verse":24,"versions":{"unv":"你躺下，必不懼怕；你躺臥，睡得香甜。","bklcl":"Lí tó-teh, tek-khak bô kiaⁿ;  Lí tó-teh, beh chin hó-khùn.","tghg":"你倒啲，的確無驚；你倒啲，欲真好睏。","bklhl":"你倒teh，的確無驚；你倒teh，beh真好睏。"}},{"book":"箴","chapter":3,"verse":25,"versions":{"unv":"忽然來的驚恐，不要害怕；惡人遭毀滅，也不要恐懼。","bklcl":"Hut-jiân lâi ê kiaⁿ-hiâⁿ, lí m̄-bián kiaⁿ;  Pháiⁿ-lâng só͘ tú-tio̍h ê pāi-hoāi, lí iā m̄-bián kiaⁿ.","tghg":"忽然來的驚惶，你呣免驚；歹人所抵著(tú-tio̍h)的敗壞，你也呣免驚。","bklhl":"忽然來ê驚惶，你m̄免驚；pháiⁿ人所tú-tio̍h ê敗壞，你也m̄免驚。"}},{"book":"箴","chapter":3,"verse":26,"versions":{"unv":"因為耶和華是你所倚靠的；他必保守你的腳不陷入網羅。","bklcl":"In-ūi Iâ-hô-hoa beh chòe lí só͘ óa-khò--ê;  I beh pó-siú lí ê kha bô hām-lo̍h lô-bāng.","tghg":"因為耶和華欲做你所倚靠者；伊欲保守你的腳無陷落羅網。","bklhl":"因為耶和華beh做你所óa靠ê；祂beh保守你ê腳無陷落羅網。"}},{"book":"箴","chapter":3,"verse":27,"versions":{"unv":"你手若有行善的力量，不可推辭，就當向那應得的人施行。","bklcl":"Lí ê chhiú nā ū kiâⁿ-hó ê khùi-la̍t, m̄-thang the-sî,  Chiū tio̍h the̍h hō͘ hit-ê eng-kai tit-tio̍h ê lâng.","tghg":"你的手若有行好的氣力，呣通推辭，就著提互彼個應該得著的人。","bklhl":"你ê手若有行好ê氣力，m̄-thang推辭，就tio̍h the̍h hō͘ hit ê應該得tio̍h ê人。"}},{"book":"箴","chapter":3,"verse":28,"versions":{"unv":"你那裡若有現成的，不可對鄰舍說：去吧，明天再來，我必給你。","bklcl":"Lí nā ū piān, m̄-thang tùi lí ê chhù-piⁿ kóng, Chhiáⁿ khì,  Bîn-á-ji̍t koh lâi, góa beh hō͘ lí.","tghg":"你若有便，呣通對你的厝邊講：請去，明仔日閣來，我欲互你。","bklhl":"你若有便，m̄-thang對你ê厝邊講，請去，明á日koh來，我beh hō͘你。"}},{"book":"箴","chapter":3,"verse":29,"versions":{"unv":"你的鄰舍既在你附近安居，你不可設計害他。","bklcl":"Lí ê chhù-piⁿ tī lí ê hū-kūn an-jiân khiā-khí;  Lí m̄-thang siat kè-bô͘ hāi i.","tghg":"你的厝邊佇你的附近安然徛起，你呣通設計謀害伊。","bklhl":"你ê厝邊tī你ê附近安然khiā起；你m̄-thang設計謀害伊。"}},{"book":"箴","chapter":3,"verse":30,"versions":{"unv":"人未曾加害與你，不可無故與他相爭。","bklcl":"Lâng m̄-bat hām-hāi lí;  Lí m̄-thang bô in-toaⁿ kap i oan-ke.","tghg":"人呣曾陷害你，你呣通無因端及伊冤家。","bklhl":"人m̄-bat陷害你；你m̄-thang無因端kap伊冤家。"}},{"book":"箴","chapter":3,"verse":31,"versions":{"unv":"不可嫉妒強暴的人，也不可選擇他所行的路。","bklcl":"M̄-thang him-soān kiông-pō ê lâng;  Ia̍h m̄-thang kéng i só͘ kiâⁿ ê lō͘.","tghg":"呣通欣羨強暴的人，亦呣通揀伊所行的路。","bklhl":"M̄-thang欣羨強暴ê人；亦m̄-thang揀伊所行ê路。"}},{"book":"箴","chapter":3,"verse":32,"versions":{"unv":"因為，乖僻人為耶和華所憎惡；正直人為他所親密。","bklcl":"In-ūi hêng-ge̍k ê lâng sī Iâ-hô-hoa só͘ iàm-ò͘ⁿ;  Chèng-ti̍t ê lâng I kap i chhin-bi̍t.","tghg":"因為，橫逆(hêng-ge̍k)的人是耶和華所厭惡；正直的人伊及伊親密。","bklhl":"因為橫逆ê人是耶和華所厭惡；正直ê人伊kap伊親密。"}},{"book":"箴","chapter":3,"verse":33,"versions":{"unv":"耶和華咒詛惡人的家庭，賜福與義人的居所。","bklcl":"Iâ-hô-hoa ê chiù-chó͘ kàu tī pháiⁿ-lâng ê ke;  Nā-sī hó-lâng ê chhù I siúⁿ-sù hok-khì hō͘ i.","tghg":"耶和華的咒詛到佇歹人的家，若是好人的厝伊賞賜福氣互伊。","bklhl":"耶和華ê咒詛到tī pháiⁿ人ê家；但是好人ê厝祂賞賜福氣hō͘伊。"}},{"book":"箴","chapter":3,"verse":34,"versions":{"unv":"他譏誚那好譏誚的人，賜恩給謙卑的人。","bklcl":"Bú-bān lâng--ê, I bú-bān i;  Si-un hō͘ khiam-pi ê lâng.","tghg":"侮慢人的，伊侮慢伊，施恩互謙卑的人。","bklhl":"侮慢人ê，祂侮慢伊；施恩hō͘謙卑ê人。"}},{"book":"箴","chapter":3,"verse":35,"versions":{"unv":"智慧人必承受尊榮；愚昧人高升也成為羞辱。","bklcl":"Tì-hūi ê lâng beh sêng-chiap êng-kng;  Gû-gōng ê lâng seng-koâiⁿ iā chiâⁿ-chòe kiàn-siàu.","tghg":"智慧的人欲承接榮光；愚戇的人升高也成做見誚。","bklhl":"智慧ê人beh承接榮光；愚戇ê人升高也成做見笑。"}}]