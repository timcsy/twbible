[{"book":"箴","chapter":19,"verse":1,"versions":{"unv":"行為純正的貧窮人勝過乖謬愚妄的富足人。","bklcl":"Sòng-hiong lâi kiâⁿ chèng-ti̍t ê,  Iâⁿ-kè kóng koāi-biū koh gû-gōng ê.","tghg":"喪鄉來行正直的，贏過講乖謬閣愚戇的。","bklhl":"Sòng-hiong來行正直ê，贏過講乖謬koh愚戇ê。"}},{"book":"箴","chapter":19,"verse":2,"versions":{"unv":"心無知識的，乃為不善；腳步急快的，難免犯罪。","bklcl":"Sim bô chai-bat sī m̄-hó;  Kha kín cháu ê, bōe bián-tit hoān-chōe.","tghg":"心無知識(chai-bat)是呣好；腳緊走的，𣍐免得犯罪。","bklhl":"心無知bat是m̄好；腳緊走ê，bōe免得犯罪。"}},{"book":"箴","chapter":19,"verse":3,"versions":{"unv":"人的愚昧傾敗他的道；他的心也抱怨耶和華。","bklcl":"Lâng in-ūi gû-gōng lâi pāi-hoāi i ê lō͘,  I ê sim chiū khì-hiâm Siōng-tè.","tghg":"人因為愚戇來敗壞伊的路；伊的心就棄嫌上帝。","bklhl":"人因為愚戇來敗壞伊ê路，伊ê心就棄嫌上帝。"}},{"book":"箴","chapter":19,"verse":4,"versions":{"unv":"財物使朋友增多；但窮人朋友遠離。","bklcl":"Hó-gia̍h chiū ke-thiⁿ chōe-chōe pêng-iú,  Sòng-hiong chiū pêng-iú kap i lī-pia̍t.","tghg":"好額就加添多多朋友；喪鄉就朋友及伊離別。","bklhl":"好額就加添chōe-chōe朋友，Sòng-hiong就朋友kap伊離別。"}},{"book":"箴","chapter":19,"verse":5,"versions":{"unv":"作假見證的，必不免受罰；吐出謊言的，終不能逃脫。","bklcl":"Lām-sám kan-chèng ê lâng bōe bián-tit siū hêng-hoa̍t; Kóng pe̍h-chha̍t bōe-ōe tô-thoat hêng-hoa̍t.","tghg":"濫糝(lām-sám)干證的人，𣍐免得受刑罰；講白賊，𣍐會逃脫刑罰。","bklhl":"Lām-sám干證ê人bōe免得受刑罰；講白賊bōe能逃脫刑罰。"}},{"book":"箴","chapter":19,"verse":6,"versions":{"unv":"好施散的，有多人求他的恩情；愛送禮的，人都為他的朋友。","bklcl":"Tōa-liōng ê lâng chōe-chōe lâng tùi i kiû un;  Sàng-mi̍h-ê, lâng-lâng chòe i ê pêng-iú.","tghg":"大量的人，多多人對伊求恩；送物的，人人做伊的朋友。","bklhl":"大量 ê人chōe-chōe人對伊求恩；送-物-ê，人人做伊ê朋友。"}},{"book":"箴","chapter":19,"verse":7,"versions":{"unv":"貧窮人，弟兄都恨他；何況他的朋友，更遠離他！他用言語追隨，他們卻走了。","bklcl":"Sòng-hiong lâng i ê hiaⁿ-tī lóng oàn-hūn i,  Hô-hòng i ê pêng-iú koh khah lī-khui i;  Jip beh kap in kóng-ōe, in í-keng bô tī-teh.","tghg":"喪鄉人，伊的兄弟攏怨恨伊，何況伊的朋友，閣卡離開伊！趇(jip)欲及𪜶講話，𪜶已經無佇啲。","bklhl":"Sòng-hiong人伊ê兄弟lóng怨恨伊，何況伊ê朋友koh khah離開伊；Jip beh kap in講話，in已經無tī-teh。"}},{"book":"箴","chapter":19,"verse":8,"versions":{"unv":"得著智慧的，愛惜生命；保守聰明的，必得好處。","bklcl":"Tit-tio̍h tì-hūi ê, thiàⁿ-sioh i ê lêng-hûn,  Pó-siú bêng-lí ê, beh tit-tio̍h hok-khì.","tghg":"得著智慧的，疼惜伊的靈魂；保守明理的，欲得著福氣。","bklhl":"得tio̍h智慧ê，疼惜伊ê靈魂，保守明理ê，beh得tio̍h福氣。"}},{"book":"箴","chapter":19,"verse":9,"versions":{"unv":"作假見證的，不免受罰；吐出謊言的，也必滅亡。","bklcl":"Lām-sám kan-chèng ê, bōe bián-tit siū hêng-hoa̍t;  Kóng pe̍h-chha̍t ê, beh tú-tio̍h bia̍t-bô.","tghg":"濫糝干證的，𣍐免得受刑罰；講白賊的，欲抵著(tú-tio̍h)滅無。","bklhl":"Lām-sám干證ê，bōe免得受刑罰；講白賊ê，beh tú-tio̍h滅無。"}},{"book":"箴","chapter":19,"verse":10,"versions":{"unv":"愚昧人宴樂度日是不合宜的；何況僕人管轄王子呢？","bklcl":"Gōng-lâng hióng-siū iàn-lo̍k, sī bô ha̍p-gî;  Hô-hòng lô͘-po̍k koán-hat kùi-cho̍k ah?","tghg":"戇人享受宴樂是無合宜；何況奴僕管轄貴族啊？","bklhl":"戇人享受宴樂，是無合宜；何況奴僕管轄貴族ah？"}},{"book":"箴","chapter":19,"verse":11,"versions":{"unv":"人有見識就不輕易發怒；寬恕人的過失便是自己的榮耀。","bklcl":"Lâng ū kiàn-sek chiū bô khoài-khoài siū-khì;  Sià-bián lâng ê kè-sit chiū-sī i ê êng-kng.","tghg":"人有見識就無快快受氣；赦免人的過失就是伊的榮光。","bklhl":"人有見識就無快快受氣；赦免人ê過失就是伊ê榮光。"}},{"book":"箴","chapter":19,"verse":12,"versions":{"unv":"王的忿怒好像獅子吼叫；他的恩典卻如草上的甘露。","bklcl":"Ông ê tōa siū-khì chhin-chhiūⁿ sai hm̄-hm̄-háu;  I ê un-tián chhin-chhiūⁿ chháu-téng ê lō͘-chúi.","tghg":"王的大受氣親像獅噤噤哮(hm̄-hm̄-háu)；伊的恩典親像草頂的露水。","bklhl":"王ê大受氣親像獅hm̄-hm̄-哮；伊ê恩典親像草頂ê露水。"}},{"book":"箴","chapter":19,"verse":13,"versions":{"unv":"愚昧的兒子是父親的禍患；妻子的爭吵如雨連連滴漏。","bklcl":"Gōng ê kiáⁿ sī lāu-pē ê chai-ē;  Bó͘ ê chháu-nāu chhin-chhiūⁿ hō͘-chúi chha̍uh-chha̍uh tih.","tghg":"戇的子是老父的災禍；某的吵鬧親像雨水嘈嘈滴(chha̍uh-chha̍uh tih)。","bklhl":"戇ê kiáⁿ是老父ê災厄；Bó͘ ê吵鬧親像雨水chha̍uh-chha̍uh滴。"}},{"book":"箴","chapter":19,"verse":14,"versions":{"unv":"房屋錢財是祖宗所遺留的；惟有賢慧的妻是耶和華所賜的。","bklcl":"Chhù-the̍h châi-sán sī chó͘-kong só͘ lâu ê,  To̍k-to̍k gâu ê bó͘ sī Iâ-hô-hoa só͘ sù ê.","tghg":"厝宅財產是祖公所留的；獨獨𠢕的某是耶和華所賜的。","bklhl":"厝宅財產是祖公所留ê，獨獨gâu ê bó͘是耶和華所賜ê。"}},{"book":"箴","chapter":19,"verse":15,"versions":{"unv":"懶惰使人沉睡；懈怠的人必受飢餓。","bklcl":"Lán-tō hō͘ lâng khùn tāng-bîn,  Pîn-tōaⁿ ê lâng beh tú-tio̍h iau-gō.","tghg":"懶惰(lán-tō)互人睏重眠；貧憚的人欲抵著枵餓。","bklhl":"懶惰 hō͘人睏重眠，Pîn-tōaⁿ ê人beh tú-tio̍h iau餓。"}},{"book":"箴","chapter":19,"verse":16,"versions":{"unv":"謹守誡命的，保全生命；輕忽己路的，必致死亡。","bklcl":"Siú kài-bēng ê, sī siú lêng-hûn,  Bô sòe-jī i ê só͘ kiâⁿ ê, beh tì-kàu sí-bô.","tghg":"守誡命的，是守靈魂；無細膩伊的所行的，欲致到死無。","bklhl":"守誡命ê，是守靈魂，無細膩伊ê所行ê，beh致到死無。"}},{"book":"箴","chapter":19,"verse":17,"versions":{"unv":"憐憫貧窮的，就是借給耶和華；他的善行，耶和華必償還。","bklcl":"Lîn-bín sòng-hiong lâng ê, chiū-sī chioh hō͘ Iâ-hô-hoa;  I beh chiàu i só͘ kiâⁿ ê hó-sū lâi hêng i.","tghg":"憐憫喪鄉人的，就是借互耶和華；伊欲照伊所行的好事來還伊。","bklhl":"憐憫sòng-hiong人ê，就是借hō͘耶和華；伊beh照伊所行ê好事來還伊。"}},{"book":"箴","chapter":19,"verse":18,"versions":{"unv":"趁有指望，管教你的兒子；你的心不可任他死亡。","bklcl":"Thàn iáu ū ǹg-bāng, tio̍h kàu-tok lí ê kiáⁿ,  Lí m̄-thang ū ì-sù beh hō͘ i sí.","tghg":"趁猶有向望，著教督你的子；你呣通有意思欲互伊死。","bklhl":"趁iáu有ǹg望，tio̍h教督你ê kiáⁿ，你m̄-thang有意思beh hō͘伊死。"}},{"book":"箴","chapter":19,"verse":19,"versions":{"unv":"暴怒的人必受刑罰；你若救他，必須再救。","bklcl":"Tōa siū-khì ê lâng tek-khak tio̍h siū hêng-hoa̍t,  Lí nā kiù i tio̍h koh ke chi̍t pái.","tghg":"大受氣的人的確著受刑罰；你若救伊，著閣加一擺。","bklhl":"大受氣ê人的確tio̍h受刑罰，你若救伊tio̍h koh加一pái。"}},{"book":"箴","chapter":19,"verse":20,"versions":{"unv":"你要聽勸教，受訓誨，使你終久有智慧。","bklcl":"Lí tio̍h thiaⁿ khó͘-khǹg siū kà-sī,  Hō͘ lí kàu-bé ū tì-hūi.","tghg":"你著聽苦勸，受教示，互你到尾有智慧。","bklhl":"你tio̍h聽苦勸受教示，hō͘你到尾有智慧。"}},{"book":"箴","chapter":19,"verse":21,"versions":{"unv":"人心多有計謀；惟有耶和華的籌算才能立定。","bklcl":"Lâng sim-lāi ū chōe-chōe kè-bô͘,  To̍k-to̍k Iâ-hô-hoa ê chí-ì chiah ōe ún-tàng.","tghg":"人心內有多多計謀；獨獨耶和華的旨意才會穩當。","bklhl":"人心內有chōe-chōe計謀，獨獨耶和華ê旨意chiah會穩當。"}},{"book":"箴","chapter":19,"verse":22,"versions":{"unv":"施行仁慈的，令人愛慕；窮人強如說謊言的。","bklcl":"Lâng só͘ ì-ài sī i jîn-chû ê liōng,  Sòng-hiong lâng pí kóng pe̍h-chha̍t khah-hó.","tghg":"人所意愛，是伊仁慈的量；喪鄉人比講白賊卡好。","bklhl":"人所意愛是伊仁慈ê量，Sòng-hiong人比講白賊khah好。"}},{"book":"箴","chapter":19,"verse":23,"versions":{"unv":"敬畏耶和華的，得著生命；他必恆久知足，不遭禍患。","bklcl":"Kèng-ùi Iâ-hô-hoa chiū ōe tit-tio̍h oa̍h-miā;  I beh an-ku pá-chiok bô tú-tio̍h chai-ē.","tghg":"敬畏耶和華，就會得著活命；伊欲安居飽足，無抵著災禍。","bklhl":"敬畏耶和華就會得tio̍h活命；伊beh安居飽足無tú-tio̍h災厄。"}},{"book":"箴","chapter":19,"verse":24,"versions":{"unv":"懶惰人放手在盤子裡，就是向口撤回，他也不肯。","bklcl":"Pîn-tōaⁿ ê lâng chhun-chhiú tī pôaⁿ--ni̍h, Iā m̄-khéng the̍h kàu chhùi.","tghg":"貧憚的人伸手佇盤裡，也呣肯提到嘴。","bklhl":"Pîn-tōaⁿ ê人伸手tī盤裡，也m̄肯the̍h到嘴。"}},{"book":"箴","chapter":19,"verse":25,"versions":{"unv":"鞭打褻慢人，愚蒙人必長見識；責備明哲人，他就明白知識。","bklcl":"Phah bú-bān ê lâng, gōng-ti̍t-ê beh chhíⁿ-ngō͘; Chek-pī bêng-lí ê lâng, i chiū khah chai-bat.","tghg":"拍侮慢的人，戇直的欲醒悟；責備明理的人，伊就卡知識。","bklhl":"Phah侮慢ê人，戇直ê beh醒悟；責備明理ê人，伊就khah知bat。"}},{"book":"箴","chapter":19,"verse":26,"versions":{"unv":"虐待父親、攆出母親的，是貽羞致辱之子。","bklcl":"Pháiⁿ khoán-thāi lāu-pē kek-tio̍k lāu-bú ê,  Sī sià-pāi tì-kàu lêng-jio̍k ê kiáⁿ.","tghg":"歹款待老父、革逐老母的，是卸敗致到凌辱的子。","bklhl":"Pháiⁿ款待老父革逐老母ê，是卸敗致到凌辱ê kiáⁿ。"}},{"book":"箴","chapter":19,"verse":27,"versions":{"unv":"我兒，不可聽了教訓而又偏離知識的言語。","bklcl":"Góa ê kiáⁿ ah, lâng nā kà-sī lí khì-sak tì-sek ê ōe,  Lí koat-toàn m̄-thang thiaⁿ.","tghg":"我的子啊，人若教示你棄拺智識的話，你決斷呣通聽。","bklhl":"我ê kiáⁿ ah，人若教示你去-sak知識ê話，你決斷m̄-thang聽。"}},{"book":"箴","chapter":19,"verse":28,"versions":{"unv":"匪徒作見證戲笑公平；惡人的口吞下罪孽。","bklcl":"Chòe bô-iáⁿ-chiah-ê kan-chèng hì-lāng kong-pêng,  Pháiⁿ-lâng thun-lo̍h chōe-ok.","tghg":"做無影跡的干證戲弄公平；歹人吞落罪惡。","bklhl":"做無-影跡ê干證戲弄公平，pháiⁿ人吞-落罪惡。"}},{"book":"箴","chapter":19,"verse":29,"versions":{"unv":"刑罰是為褻慢人預備的；鞭打是為愚昧人的背預備的。","bklcl":"Hêng-hoa̍t sī ūi-tio̍h bú-bān ê lâng siat;  Piⁿ-phah iā sī ūi-tio̍h gōng-lâng ê ka-chiah.","tghg":"刑罰是為著侮慢的人設；鞭拍也是為著戇人的尻脊(ka-chiah)。","bklhl":"刑罰是為tio̍h侮慢ê人設；鞭phah也是為tio̍h戇人ê ka-chiah。"}}]