[{"book":"箴","chapter":31,"verse":1,"versions":{"unv":"利慕伊勒王的言語，是他母親教訓他的真言。","bklcl":"Má-sat ông Lī-bō͘-i-le̍k ê ōe, chiū-sī i ê lāu-bú só͘ kà-sī ê.","tghg":"瑪撒王利慕伊勒的話，就是伊的老母所教示的。","bklhl":"Má-sat 王 Lī-bō͘-i-le̍k ê話，就是伊ê老母所教示ê。"}},{"book":"箴","chapter":31,"verse":2,"versions":{"unv":"我的兒啊，我腹中生的兒啊，我許願得的兒啊！我當怎樣教訓你呢？","bklcl":"Góa ê kiáⁿ ah, tio̍h cháiⁿ-iūⁿ?  góa chhin-siⁿ ê kiáⁿ ah, tio̍h cháiⁿ-iūⁿ?  Góa hē-goān tit-tio̍h ê kiáⁿ ah, tio̍h cháiⁿ-iūⁿ ah?","tghg":"我的子啊，著怎樣？我親生的子啊，著怎樣？我下願得著的子啊，著怎樣啊？","bklhl":"我ê kiáⁿ ah，tio̍h怎樣？我親生ê kiáⁿ ah，tio̍h怎樣？我下願得tio̍h ê kiáⁿ ah，tio̍h怎樣ah？"}},{"book":"箴","chapter":31,"verse":3,"versions":{"unv":"不要將你的精力給婦女；也不要有敗壞君王的行為。","bklcl":"M̄-thang chiong lí ê cheng-le̍k hō͘ hū-jîn-lâng,  Lí ê só͘ kiâⁿ m̄-thang thàn hiah-ê pāi-hoāi ông ê.","tghg":"呣通將你的精力互婦仁人；你的所行呣通趁許個敗壞王的。","bklhl":"M̄-thang將你ê精力hō͘婦人人，你ê所行m̄-thang thàn hiah-ê敗壞王ê。"}},{"book":"箴","chapter":31,"verse":4,"versions":{"unv":"利慕伊勒啊，君王喝酒，君王喝酒不相宜；王子說濃酒在那裡也不相宜；","bklcl":"Lī-bō͘-i-le̍k ah, lim-chiú m̄-sī ông só͘ ha̍p-gî, m̄-sī ông só͘ ha̍p-gî; Ông-chhin kóng, Kāu-chiú tī toh-lo̍h? iā sī bô ha̍p-gî.","tghg":"利慕伊勒啊，飲酒呣是王所合宜，呣是王所合宜；王親講厚酒佇叨落也是無合宜；","bklhl":"Lī-bō͘-i-le̍k ah，lim酒m̄是王所合宜，m̄是王所合宜；王親講，厚酒tī toh落？也是無合宜。"}},{"book":"箴","chapter":31,"verse":5,"versions":{"unv":"恐怕喝了就忘記律例，顛倒一切困苦人的是非。","bklcl":"Kiaⁿ-liáu in lim--lo̍h-khì chiū bōe-kì-tit lu̍t-hoat;  Phian-toàn it-chhè siū-khó͘ ê lâng ê àn-kiāⁿ.","tghg":"驚了𪜶飲落去就𣍐記得律法，偏斷一切受苦的人的案件。","bklhl":"驚了in lim落去就bōe記得律法；偏斷一切受苦ê人ê案件。"}},{"book":"箴","chapter":31,"verse":6,"versions":{"unv":"可以把濃酒給將亡的人喝，把清酒給苦心的人喝，","bklcl":"Kāu-chiú tio̍h hō͘ beh sí ê lâng,  Chiú tio̍h hō͘ khó͘-sim ê lâng;","tghg":"厚酒著互欲死的人，酒著互苦心的人，","bklhl":"厚酒tio̍h hō͘ beh死ê人，酒tio̍h hō͘苦心ê人；"}},{"book":"箴","chapter":31,"verse":7,"versions":{"unv":"讓他喝了，就忘記他的貧窮，不再記念他的苦楚。","bklcl":"Hō͘ i lim-liáu bōe-kì-tit i ê sòng-hiong;  Bô koh kì-tit i ê kan-khó͘.","tghg":"互伊飲了，𣍐記得伊的喪鄉，無閣記得伊的艱苦。","bklhl":"hō͘伊lim-了bōe記得伊ê sòng-hiong；無koh記得伊ê艱苦。"}},{"book":"箴","chapter":31,"verse":8,"versions":{"unv":"你當為啞巴（或譯：不能自辯的）開口，為一切孤獨的伸冤。","bklcl":"Lí tio̍h ūi-tio̍h é-káu-ê lâi khui-chhùi;  Ūi-tio̍h it-chhè bô i-óa--ê, lâi sin in ê oan.","tghg":"你著為著啞口的(é-káu-ê)來開嘴，為著一切無依倚的來伸𪜶的冤。","bklhl":"你tio̍h為tio̍h啞口ê來開嘴；為tio̍h一切無依óa-ê，來伸in ê冤。"}},{"book":"箴","chapter":31,"verse":9,"versions":{"unv":"你當開口按公義判斷，為困苦和窮乏的辨屈。","bklcl":"Lí tio̍h khui-chhùi chiàu kong-gī phòaⁿ-toàn;  Ūi-tio̍h khùn-khó͘ kap sòng-hiong-ê sin-oan.","tghg":"你著開嘴照公義判斷，為著困苦及喪鄉的伸冤。","bklhl":"你tio̍h開嘴照公義判斷；為tio̍h困苦kap sòng-hiong-ê伸冤。"}},{"book":"箴","chapter":31,"verse":10,"versions":{"unv":"才德的婦人誰能得著呢？她的價值遠勝過珍珠。","bklcl":"Ū châi-tek ê hū-jîn-lâng chī-chūi ōe chhē-tio̍h ah?  I ê kà-ti̍t tōa-tōa iâⁿ-kè pó-chio̍h.","tghg":"有才德的婦仁人是誰會尋著啊？伊的價值大大贏過寶石。","bklhl":"有才德ê婦人人是誰ōe chhē-tio̍h ah？伊ê價值大大贏過寶石。"}},{"book":"箴","chapter":31,"verse":11,"versions":{"unv":"她丈夫心裡倚靠她，必不缺少利益；","bklcl":"I ê tiōng-hu ê sim óa-khò i,  Lóng bô khiàm-kheh châi-lī.","tghg":"伊的丈夫的心倚靠伊，攏無欠缺財利，","bklhl":"伊ê丈夫ê心óa靠伊，Lóng無欠缺財利。"}},{"book":"箴","chapter":31,"verse":12,"versions":{"unv":"她一生使丈夫有益無損。","bklcl":"I chi̍t-sì-lâng ê ji̍t,  Hō͘ tiōng-hu ū lī-ek bô sún-hāi.","tghg":"伊一世人的日互丈夫有利益無損害。","bklhl":"I一世人ê日，Hō͘丈夫有利益無損害。"}},{"book":"箴","chapter":31,"verse":13,"versions":{"unv":"她尋找羊羢和麻，甘心用手做工。","bklcl":"I chhē mî-iûⁿ ê mn̂g kap iù-môa,  Kam-sim ēng chhiú chòe kang.","tghg":"伊尋綿羊的毛及幼麻，甘心用手做工。","bklhl":"伊chhē綿羊ê毛kap幼麻，甘心用手做工。"}},{"book":"箴","chapter":31,"verse":14,"versions":{"unv":"她好像商船從遠方運糧來，","bklcl":"I chhin-chhiūⁿ seng-lí chûn,  Tùi hn̄g-hn̄g ūn i ê bí-niû lâi.","tghg":"伊親像生理船對遠遠運伊的米糧來，","bklhl":"伊親像seng-lí船，Tùi遠遠運伊ê米糧來。"}},{"book":"箴","chapter":31,"verse":15,"versions":{"unv":"未到黎明她就起來，把食物分給家中的人，將當做的工分派婢女。","bklcl":"Thiⁿ bē kng, i chiū khí-lâi,  Ēng chia̍h-mi̍h pun hō͘ ke-lāi ê lâng;  Chiong eng-kai chòe ê kang hun-phài lú-pī.","tghg":"天未光伊就起來，用食物分互家內的人，將應該做的工分派女婢。","bklhl":"天未光，伊就起來，用食物分hō͘家內ê人；將應該做ê工分派女婢。"}},{"book":"箴","chapter":31,"verse":16,"versions":{"unv":"她想得田地就買來；用手所得之利栽種葡萄園。","bklcl":"I chim-chiok khòaⁿ chhân-hn̂g, chiū bóe i;  Ēng i ê chhiú só͘-thàn-ê, lâi chai-chèng phû-tô-hn̂g.","tghg":"伊斟酌看田園就買伊；用伊的手所趁的來栽種葡萄園。","bklhl":"伊斟酌看田園，就買伊；用伊ê手所thàn-ê，來栽種葡萄園。"}},{"book":"箴","chapter":31,"verse":17,"versions":{"unv":"她以能力束腰，使膀臂有力。","bklcl":"I ēng khùi-la̍t hâ-io,  Hō͘ chhiú-kut giám-ngī.","tghg":"伊用氣力縖(hâ)腰，互手骨嚴硬(giám-ngī)。","bklhl":"伊用氣力縖腰，Hō͘手骨giám硬。"}},{"book":"箴","chapter":31,"verse":18,"versions":{"unv":"她覺得所經營的有利；她的燈終夜不滅。","bklcl":"I chai só͘ keng-êng-ê ū lī-ek;  I ê teng thong-mî bô hoa.","tghg":"伊知所經營的有利益；伊的燈通暝無熄(hoa)。","bklhl":"伊知所經營ê有利益；伊ê燈thong暝無hoa。"}},{"book":"箴","chapter":31,"verse":19,"versions":{"unv":"她手拿撚線竿，手把紡線車。","bklcl":"I ê chhiú the̍h a̍k-á,  I ê chhiú-sim hōaⁿ pháng-chhia.","tghg":"伊的手提籰仔(a̍k-á)，伊的手心按紡車。","bklhl":"伊ê手the̍h絞á，伊ê手心hōaⁿ紡車。"}},{"book":"箴","chapter":31,"verse":20,"versions":{"unv":"她張手賙濟困苦人，伸手幫補窮乏人。","bklcl":"I chhut-chhiú chín-chè kan-khó͘ lâng;  Chhun-chhiú pang-chān sòng-hiong lâng.","tghg":"伊出手賑濟艱苦人，伸手幫助喪鄉人。","bklhl":"伊出手賑濟艱苦人；伸手幫贊sòng-hiong人。"}},{"book":"箴","chapter":31,"verse":21,"versions":{"unv":"她不因下雪為家裡的人擔心，因為全家都穿著朱紅衣服。","bklcl":"I bô in-ūi lo̍h-seh, ūi ke-lāi ê lâng khòa-lū;  In-ūi choân-ke lóng chhēng chu-âng ê i-ho̍k.","tghg":"伊無因為落雪為家內的人掛慮，因為全家攏穿朱紅的衣服。","bklhl":"伊無因為落雪，為家內ê人掛慮；因為全家lóng穿朱紅ê衣服。"}},{"book":"箴","chapter":31,"verse":22,"versions":{"unv":"她為自己製作繡花毯子；她的衣服是細麻和紫色布做的。","bklcl":"I ūi ka-kī chòe súi ê thán-á;  I só͘ chhēng-ê chiū-sī iù-tōe-pò͘ kap chí-sek ê pò͘.","tghg":"伊為家己做媠的毯仔；伊所穿的就是幼苧布及紫色的布。","bklhl":"伊為家己做súi ê毯á；伊所穿ê就是幼苧布kap紫色ê布。"}},{"book":"箴","chapter":31,"verse":23,"versions":{"unv":"她丈夫在城門口與本地的長老同坐，為眾人所認識。","bklcl":"I ê tiōng-hu tī siâⁿ-mn̂g-kháu lâng-lâng bat i;  In-ūi i kap pún-tōe ê tióng-ló saⁿ-kap chē.","tghg":"伊的丈夫佇城門口人人識伊，因為伊及本地的長老相及坐。","bklhl":"伊ê丈夫tī城門口人人bat伊；因為伊kap本地ê長老相kap坐。"}},{"book":"箴","chapter":31,"verse":24,"versions":{"unv":"她做細麻布衣裳出賣，又將腰帶賣與商家。","bklcl":"I chòe iù-tōe-pò͘ ê i-chiûⁿ khì bōe;  Koh chiong io-tòa bōe hō͘ seng-lí lâng.","tghg":"伊做幼苧布的衣裳(i-chiûⁿ)去賣，閣將腰帶賣互生理人。","bklhl":"伊做幼苧布ê衣裳去賣；Koh將腰帶賣hō͘ seng-lí人。"}},{"book":"箴","chapter":31,"verse":25,"versions":{"unv":"能力和威儀是她的衣服；她想到日後的景況就喜笑。","bklcl":"Khùi-la̍t kap ui-gî sī i ê i-ho̍k;  I siūⁿ-tio̍h chiong-lâi ê kéng-hóng, chiū hoaⁿ-hí chhiò.","tghg":"氣力及威儀是伊的衣服；伊想著將來的景況就歡喜笑。","bklhl":"氣力kap威儀是伊ê衣服；伊想tio̍h將來ê景況，就歡喜笑。"}},{"book":"箴","chapter":31,"verse":26,"versions":{"unv":"她開口就發智慧；她舌上有仁慈的法則。","bklcl":"I khui-chhùi chiū kóng tì-sek ê ōe;  I ê chi̍h ū jîn-chû ê kà-sī.","tghg":"伊開嘴就講智識的話；伊的舌有仁慈的教示。","bklhl":"伊開嘴就講知識ê話；伊ê舌有仁慈ê教示。"}},{"book":"箴","chapter":31,"verse":27,"versions":{"unv":"她觀察家務，並不吃閒飯。","bklcl":"I chim-chiok khòaⁿ ke-lāi ê sū, Bô chia̍h êng- pn̄g.","tghg":"伊斟酌看家內的事，無食閒飯。","bklhl":"伊斟酌看家內ê事，無食閒飯。"}},{"book":"箴","chapter":31,"verse":28,"versions":{"unv":"她的兒女起來稱她有福；她的丈夫也稱讚她，","bklcl":"I ê kiáⁿ-jî khí-lâi chheng i ū hok-khì;  I ê tiōng-hu iā o-ló i,","tghg":"伊的子兒起來稱伊有福氣；伊的丈夫也謳咾伊，","bklhl":"伊ê kiáⁿ兒起來稱伊有福氣；伊ê丈夫也o-ló伊，"}},{"book":"箴","chapter":31,"verse":29,"versions":{"unv":"說：才德的女子很多，惟獨你超過一切。","bklcl":"Kóng, Cha-bó͘-kiáⁿ hó tek-hēng--ê chōe-chōe,  To̍k-to̍k lí kài-tē-it ê.","tghg":"講：查某子好德行者多多，獨獨你界(kài)第一的。","bklhl":"講，Cha-bó͘-kiáⁿ好德行ê chōe-chōe，獨獨你kài第一ê。"}},{"book":"箴","chapter":31,"verse":30,"versions":{"unv":"艷麗是虛假的，美容是虛浮的；惟敬畏耶和華的婦女必得稱讚。","bklcl":"Hó jîn-châi sī hu-ké ê, súi iā sī khang-khang;  To̍k-to̍k kèng-ùi Iâ-hô-hoa ê hū-jîn-lâng beh tit-tio̍h o-ló.","tghg":"好人才是虛假(hu-ké)的，媠也是空空；獨獨敬畏耶和華的婦仁人欲得著謳咾。","bklhl":"好人才是虛假ê，súi也是空空；獨獨敬畏耶和華ê婦人人beh得tio̍h o-ló。"}},{"book":"箴","chapter":31,"verse":31,"versions":{"unv":"願她享受操作所得的；願她的工作在城門口榮耀她。","bklcl":"I ê chhiú só͘ chòe ê hāu-kó kui i;  I ê kang tī siâⁿ-mn̂g beh o-ló i.","tghg":"伊的手所做的效果歸伊；伊的工佇城門欲謳咾伊。","bklhl":"伊ê手所做ê效果kui伊；伊ê工tī城門beh o-ló伊。"}}]