[{"book":"箴","chapter":25,"verse":1,"versions":{"unv":"以下也是所羅門的箴言，是猶大王希西家的人所謄錄的。","bklcl":"Í-ē iā sī Só͘-lô-bûn ê chim-giân, sī Iû-tāi ông Hi-se-ka ê lâng só͘ chhau ê.","tghg":"以下(í-ē)也是所羅門的箴言，是猶大王希西家的人所抄的。","bklhl":"以下也是所羅門ê箴言，是偤大王 Hi-se-ka ê人所chhau ê。"}},{"book":"箴","chapter":25,"verse":2,"versions":{"unv":"將事隱祕乃　神的榮耀；將事察清乃君王的榮耀。","bklcl":"Chiong tāi-chì pì-ba̍t, sī Siōng-tè ê êng-kng;  Chiong tāi-chì chhâ-bêng, sī kun-ông ê êng-kng.","tghg":"將代誌秘密(pì-ba̍t)是上帝的榮光；將代誌查明是君王的榮光。","bklhl":"將tāi-chì秘密，是上帝ê榮光；將tāi-chì查明，是君王ê榮光。"}},{"book":"箴","chapter":25,"verse":3,"versions":{"unv":"天之高，地之厚，君王之心也測不透。","bklcl":"Thiⁿ ê koâiⁿ, tōe ê kāu,  Kun-ông ê sim iā chhâ-bōe-chhut.","tghg":"天的高，地的厚，君王的心也查𣍐出。","bklhl":"天ê高，地ê厚，君王ê心也查bōe出。"}},{"book":"箴","chapter":25,"verse":4,"versions":{"unv":"除去銀子的渣滓就有銀子出來，銀匠能以做器皿。","bklcl":"Tû-khì gûn ê che-tái,  Chiah ū khì-kū thang hō͘ thoàn-liān ê lâng ēng;","tghg":"除去銀的渣滓(che-tái)，才有器具通互鍛煉的人用。","bklhl":"除去銀ê渣滓，chiah有器具thang hō͘鍛鍊ê人用；"}},{"book":"箴","chapter":25,"verse":5,"versions":{"unv":"除去王面前的惡人，國位就靠公義堅立。","bklcl":"Tû-khì ông ê bīn-chêng ê pháiⁿ-lâng, I ê kok-ūi sī tùi kong-gī lâi kian-kò͘.","tghg":"除去王的面前的歹人，伊的國位是對公義來堅固。","bklhl":"除去王ê面前ê pháiⁿ人，伊ê國位是tùi公義來堅固。"}},{"book":"箴","chapter":25,"verse":6,"versions":{"unv":"不要在王面前妄自尊大；不要在大人的位上站立。","bklcl":"Tī ông ê bīn-chêng m̄-thang ka-kī chun tōa,  Iā m̄-thang khiā tī tāi-jîn ê ūi.","tghg":"佇王的面前呣通家己尊大；也呣通徛佇大人的位。","bklhl":"Tī王ê面前m̄-thang家己尊大，也m̄-thang khiā tī大人ê位。"}},{"book":"箴","chapter":25,"verse":7,"versions":{"unv":"寧可有人說：請你上來，強如在你覲見的王子面前叫你退下。","bklcl":"Khah-hó ū lâng tùi lí kóng,  Chhiáⁿ lí chiūⁿ-lâi chia,  M̄-thang tī lí só͘ kìⁿ ông-chhin ê bīn-chêng,  Kiò lí lo̍h-khì.","tghg":"卡好有人對你講：請你上來遮，呣通佇你所見王親的面前叫你落去。","bklhl":"khah好有人對你講，請你上來chia，M̄-thang tī你所見王親ê面前，叫你落去。"}},{"book":"箴","chapter":25,"verse":8,"versions":{"unv":"不要冒失出去與人爭競，免得至終被他羞辱，你就不知道怎樣行了。","bklcl":"M̄-thang kín-kín chhut-khì kap lâng oan-ke,  Bián-tit kàu-bé siū lí ê chhù-piⁿ lêng-jio̍k ê sî,  Lí m̄-chai beh cháiⁿ-iūⁿ chòe.","tghg":"呣通緊緊出去及人冤家，免得到尾受你的厝邊凌辱的時，你呣知欲怎樣做，","bklhl":"M̄-thang緊緊出去kap人冤家，免得到尾受你ê厝邊凌辱ê時，你m̄知beh怎樣做。"}},{"book":"箴","chapter":25,"verse":9,"versions":{"unv":"你與鄰舍爭訟，要與他一人辯論，不可洩漏人的密事，","bklcl":"Lí kap chhù-piⁿ kè-kàu, tio̍h kap i pún-sin hun-hē;  M̄-thang lō͘-chhut pa̍t-lâng pì-bi̍t ê sū;","tghg":"你及厝邊計較，著及伊本身分系，呣通露出別人秘密(pì-bi̍t)的事，","bklhl":"你kap厝邊計較，tio̍h kap伊本身分會；M̄-thang露出別人祕密ê事；"}},{"book":"箴","chapter":25,"verse":10,"versions":{"unv":"恐怕聽見的人罵你，你的臭名就難以脫離。","bklcl":"Kiaⁿ-liáu thiaⁿ-kìⁿ ê lâng ōe mē lí,  Lí ê chhàu-miâ chiū oh-tit thoat-lī.","tghg":"驚了聽見的人會罵你，你的臭名就僫得(oh-tit)脫離。","bklhl":"驚了聽見ê人會罵你，你ê臭名就oh得脫離。"}},{"book":"箴","chapter":25,"verse":11,"versions":{"unv":"一句話說得合宜，就如金蘋果在銀網子裡。","bklcl":"Kóng-ōe ha̍p-gî,  Chhin-chhiūⁿ kim ê pîn-kó hē tī gûn ê nâ-á.","tghg":"講話合宜，親像金的蘋果(pîn-kó)下佇銀的籃仔。","bklhl":"講話合宜，親像金ê蘋果hē tī銀ê籃á。"}},{"book":"箴","chapter":25,"verse":12,"versions":{"unv":"智慧人的勸戒，在順從的人耳中，好像金耳環和精金的妝飾。","bklcl":"Tì-hūi ê lâng ê chek-pī, tī sūn-thàn ê lâng ê hī-khang,  Chhin-chhiūⁿ kim ê hī-kau kap hó-kim ê siú-sek.","tghg":"智慧的人的責備，佇順趁的人的耳孔，親像金的耳鈎及好金的首飾(siú-sek)。","bklhl":"智慧ê人ê責備，tī順thàn ê人ê耳孔，親像金ê耳鉤kap好金ê首飾。"}},{"book":"箴","chapter":25,"verse":13,"versions":{"unv":"忠信的使者叫差他的人心裡舒暢，就如在收割時有冰雪的涼氣。","bklcl":"Tiong-sìn ê sù-chiá tùi-tī chhe i ê,   Chhin-chhiūⁿ siu-koah ê sî ū sng-seh ê liâng-léng;  In-ūi i hō͘ chú-lâng ê sim khòaⁿ-oa̍h.","tghg":"忠信的使者對佇差伊的，親像收割的時有霜雪的涼冷，因為伊互主人的心快活(khòaⁿ-oa̍h)。","bklhl":"忠信ê使者對tī差伊ê，親像收割ê時有霜雪ê涼冷；因為伊hō͘主人ê心看-活。"}},{"book":"箴","chapter":25,"verse":14,"versions":{"unv":"空誇贈送禮物的，好像無雨的風雲。","bklcl":"Bô-iáⁿ sàng mi̍h lâi khoa-kháu ê,  Sī chhin-chhiūⁿ ū hong ū hûn iā bô lo̍h-hō͘.","tghg":"無影送物來誇口的，是親像有風有雲也無落雨。","bklhl":"無影送物來誇口ê，是親像有風有雲也無落雨。"}},{"book":"箴","chapter":25,"verse":15,"versions":{"unv":"恆常忍耐可以勸動君王；柔和的舌頭能折斷骨頭。","bklcl":"Tn̂g-tn̂g thun-lún, chiū koaⁿ-tiúⁿ iā siū i khó͘-khǹg;  Un-jiû ê chhùi-chi̍h ōe at-chi̍h kut-thâu.","tghg":"長長吞愞(thun-lún)，就官長也受伊苦勸；溫柔的嘴舌會遏折(at-chi̍h)骨頭。","bklhl":"長長吞忍，就官長也受伊苦勸；溫柔ê嘴舌ōe at折骨頭。"}},{"book":"箴","chapter":25,"verse":16,"versions":{"unv":"你得了蜜嗎？只可吃夠而已，恐怕你過飽就嘔吐出來。","bklcl":"Lí ū tit-tio̍h bi̍t bô? chia̍h kàu-gia̍h chiū hó;  Kiaⁿ-liáu lí chia̍h kè-gia̍h chiū thò͘--chhut-lâi.","tghg":"你有得著蜜無？食夠額就好，驚了你食過額就吐出來。","bklhl":"你有得tio̍h蜜無？食夠額就好；驚了你食過額就吐出-來。"}},{"book":"箴","chapter":25,"verse":17,"versions":{"unv":"你的腳要少進鄰舍的家，恐怕他厭煩你，恨惡你。","bklcl":"Lí ê kha m̄-thang chia̍p-chia̍p khì chhù-piⁿ ê ke,  Kiaⁿ-liáu i iàm-chiān lí, gīn-sîn lí.","tghg":"你的腳呣通捷捷(chia̍p-chia̍p)去厝邊的家，驚了伊厭賤你、哏神(gīn-sîn)你。","bklhl":"你ê腳m̄-thang chia̍p-chia̍p去厝邊ê家，驚了伊厭賤你，恨神你。"}},{"book":"箴","chapter":25,"verse":18,"versions":{"unv":"作假見證陷害鄰舍的，就是大槌，是利刀，是快箭。","bklcl":"Lām-sám kan-chèng hām-hāi chhù-piⁿ ê lâng,  Chiū-sī chhin-chhiūⁿ thûi kap to kap lāi-chìⁿ.","tghg":"濫糝干證陷害厝邊的人，就是親像槌，及刀，及利箭。","bklhl":"Lām-sám干證陷害厝邊ê人，就是親像槌kap刀kap利箭。"}},{"book":"箴","chapter":25,"verse":19,"versions":{"unv":"患難時倚靠不忠誠的人，好像破壞的牙，錯骨縫的腳。","bklcl":"Hoān-lān ê sî, óa-khò bô tiong-sìn ê lâng,  Chhin-chhiūⁿ pháiⁿ ê chhùi-khí, thu̍t-lûn ê kha.","tghg":"患難的時倚靠無忠信的人，親像歹的嘴齒，脫輪(thu̍t-lûn)的腳，","bklhl":"患難ê時，óa靠無忠信ê人，親像pháiⁿ ê嘴齒，脫輪ê腳。"}},{"book":"箴","chapter":25,"verse":20,"versions":{"unv":"對傷心的人唱歌，就如冷天脫衣服，又如鹼上倒醋。","bklcl":"Tùi siong-sim ê lâng chhiùⁿ-koa,  Chhin-chhiūⁿ tang-thiⁿ ê sî thǹg-saⁿ, koh chhin-chhiūⁿ piàⁿ-chhò͘ tī kiⁿ ê téng-bīn.","tghg":"對傷心的人唱歌，親像冬天的時褪衫，閣親像傾(piàⁿ)醋佇鹼(kiⁿ)的頂面。","bklhl":"Tùi傷心ê人唱歌，親像冬天ê時thǹg衫，koh親像piàⁿ-醋tī 鹼ê頂面。"}},{"book":"箴","chapter":25,"verse":21,"versions":{"unv":"你的仇敵若餓了，就給他飯吃；若渴了，就給他水喝；","bklcl":"Lí ê tùi-te̍k nā iau, tio̍h ēng bí-niû hō͘ i chia̍h;  Chhùi-ta, tio̍h ēng chúi hō͘ i lim;","tghg":"你的對敵若枵，著用米糧互伊食；嘴乾，著用水互伊飲；","bklhl":"你ê對敵若iau，tio̍h用米糧hō͘伊食；嘴乾，tio̍h用水hō͘伊lim；"}},{"book":"箴","chapter":25,"verse":22,"versions":{"unv":"因為，你這樣行就是把炭火堆在他的頭上；耶和華也必賞賜你。","bklcl":"In-ūi lí sī ēng jia̍t-jia̍t ê hé-thòaⁿ thia̍p tī i ê thâu-khak-téng;  Iâ-hô-hoa iā beh pò-siúⁿ lí.","tghg":"因為你是用熱熱的火炭疊(thia̍p)佇伊的頭殼頂；耶和華也欲報賞你。","bklhl":"因為你是用熱熱ê火炭疊tī伊ê頭殼頂；耶和華也beh報賞你。"}},{"book":"箴","chapter":25,"verse":23,"versions":{"unv":"北風生雨，讒謗人的舌頭也生怒容。","bklcl":"Pak-hong ōe tì-kàu lo̍h hō͘;  Húi-pòng lâng ê chi̍h ōe tì-kàu lâng pìⁿ-bīn.","tghg":"北風會致到落雨，誹謗人的舌會致到人變面。","bklhl":"北風ōe致到落雨；譭謗人ê舌ōe致到人變面。"}},{"book":"箴","chapter":25,"verse":24,"versions":{"unv":"寧可住在房頂的角上，不在寬闊的房屋與爭吵的婦人同住。","bklcl":"Lêng-khó͘ tiàm tī chhù-téng ê kak-thâu,  Bo̍h-tit kap chháu-nāu ê hū-jîn-lâng saⁿ-kap tòa tī khoan-khoah ê chhù.","tghg":"寧可踮佇厝頂的角頭，莫得及吵鬧的婦仁人相及住佇寬闊的厝。","bklhl":"寧可tiàm tī厝頂ê角頭，莫得kap吵鬧ê婦人人相kap tòa tī寬闊ê厝。"}},{"book":"箴","chapter":25,"verse":25,"versions":{"unv":"有好消息從遠方來，就如拿涼水給口渴的人喝。","bklcl":"Ū hó siau-sit tùi hn̄g-hn̄g lâi, Chhin-chhiūⁿ ēng léng-chúi hō͘ chhùi-ta ê lâng lim.","tghg":"有好消息對遠遠來，親像用冷水互嘴乾的人飲。","bklhl":"有好消息tùi遠遠來，親像用冷水hō͘嘴乾ê人lim。"}},{"book":"箴","chapter":25,"verse":26,"versions":{"unv":"義人在惡人面前退縮，好像逿渾之泉，弄濁之井。","bklcl":"Gī-lâng tī pháiⁿ-lâng ê bīn-chêng thè-niū,  Chhin-chhiūⁿ ta̍h-lô ê chúi-chôaⁿ, phah lâ-sâm ê chíⁿ.","tghg":"義人佇歹人的面前退讓(thè-niū)，親像踏濁(ta̍h-lô)的水泉，拍垃墋(lâ-sâm)的井。","bklhl":"義人tī pháiⁿ人ê面前退讓，親像踏濁ê水泉，phah lâ-sâm ê井。"}},{"book":"箴","chapter":25,"verse":27,"versions":{"unv":"吃蜜過多是不好的；考究自己的榮耀也是可厭的。","bklcl":"Chia̍h bi̍t chōe-chōe sī m̄-hó;  Lâng kiû ka-kī ê êng-kng bōe-sǹg-tit êng-kng.","tghg":"食蜜多多是呣好；人求家己的榮光𣍐算得榮光。","bklhl":"食蜜chōe-chōe是m̄好；人求家己ê榮光bōe-算得榮光。"}},{"book":"箴","chapter":25,"verse":28,"versions":{"unv":"人不制伏自己的心，好像毀壞的城邑沒有牆垣。","bklcl":"Lâng bô iok-sok ka-kī ê sim,  Sī chhin-chhiūⁿ húi-hoāi ê siâⁿ bô chhiûⁿ.","tghg":"人無約束家己的心，是親像毀壞的城無牆。","bklhl":"人無約束家己ê心，是親像毀壞ê城無牆。"}}]