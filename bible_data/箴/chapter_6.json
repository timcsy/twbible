[{"book":"箴","chapter":6,"verse":1,"versions":{"unv":"我兒，你若為朋友作保，替外人擊掌，","bklcl":"Góa ê kiáⁿ, lí nā ūi-tio̍h chhù-piⁿ chòe tiong-pó,  Thòe gōa-lâng tah-èng;","tghg":"我的子，你若為著厝邊做中保，替外人答應，","bklhl":"我ê kiáⁿ，你若為tio̍h厝邊做中保，替外人答應；"}},{"book":"箴","chapter":6,"verse":2,"versions":{"unv":"你就被口中的話語纏住，被嘴裡的言語捉住。","bklcl":"Lí chiū hō͘ chhùi-lāi ê ōe tauh--tio̍h,  Hō͘ chhùi-lāi ê ōe khîⁿ--tio̍h.","tghg":"你就互嘴內的話罩著(tauh-tio̍h)，互嘴內的話擒著。","bklhl":"你就hō͘嘴內ê話tauh-tio̍h，Hō͘嘴內ê話擒tio̍h。"}},{"book":"箴","chapter":6,"verse":3,"versions":{"unv":"我兒，你既落在朋友手中，就當這樣行才可救自己：你要自卑，去懇求你的朋友。","bklcl":"Góa ê kiáⁿ, lí kì-jiân lo̍h tī chhù-piⁿ ê chhiú-tiong,  Taⁿ tio̍h án-ni kiâⁿ, lâi kiù ka-kī.  Lí tio̍h khiam-pi khì khún-kiû lí ê chhù-piⁿ.","tghg":"我的子，你既然落佇厝邊的手中，今著按呢行，來救家己：你著謙卑，去懇求你的厝邊。","bklhl":"我ê kiáⁿ，你既然落tī厝邊ê手中，Taⁿ tio̍h án-ni行，來救家己。你tio̍h謙卑去懇求你ê厝邊。"}},{"book":"箴","chapter":6,"verse":4,"versions":{"unv":"不要容你的眼睛睡覺；不要容你的眼皮打盹。","bklcl":"M̄-thang hō͘ lí ê ba̍k-chiu khùn--khì,  M̄-thang hō͘ lí ê ba̍k-chiu-phê pàng-khoeh.","tghg":"呣通互你的目睭睏去；呣通互你的目睭皮放瞌(pàng-khoeh)。","bklhl":"M̄-thang hō͘你ê目睭睏去，M̄-thang hō͘你ê目睭皮放khoeh。"}},{"book":"箴","chapter":6,"verse":5,"versions":{"unv":"要救自己，如鹿脫離獵戶的手，如鳥脫離捕鳥人的手。","bklcl":"Tio̍h kiù ka-kī, chhin-chhiūⁿ lo̍k thoat-lī phah-la̍h ê lâng ê chhiú;  Chhin-chhiūⁿ chiáu thoat-lī lia̍h chiáu-á ê lâng ê chhiú.","tghg":"著救家己，親像鹿脫離拍獵的人的手，親像鳥脫離掠鳥仔的人的手。","bklhl":"Tio̍h救家己，親像鹿脫離phah獵ê人ê手；親像鳥脫離掠鳥á ê人ê手。"}},{"book":"箴","chapter":6,"verse":6,"versions":{"unv":"懶惰人哪，你去察看螞蟻的動作就可得智慧。","bklcl":"Pîn-tōaⁿ ê lâng ah, lí tio̍h khì khòaⁿ káu-hiā,  Siūⁿ i ê kiâⁿ-chòe, thang tit-tio̍h tì-hūi.","tghg":"貧憚(pîn-tōaⁿ)的人啊，你著去看蚼蟻(káu-hiā)，想伊的行做通得著智慧。","bklhl":"Pîn-tōaⁿ ê人ah，你tio̍h去看káu-hiā，想伊ê行做，thang得tio̍h智慧。"}},{"book":"箴","chapter":6,"verse":7,"versions":{"unv":"螞蟻沒有元帥，沒有官長，沒有君王，","bklcl":"I bô thâu-ba̍k, Bô kam(**kàm)-tok, bô sī-tōa,","tghg":"伊無頭目，無監督，無序大(sī-tōa)，","bklhl":"伊無頭目，無kam-tok，無序大，"}},{"book":"箴","chapter":6,"verse":8,"versions":{"unv":"尚且在夏天預備食物，在收割時聚斂糧食。","bklcl":"Iáu-kú tī hē-thiⁿ pī-pān i ê chia̍h-mi̍h,  Tī siu-koah ê sî chek-chū i ê bí-niû.","tghg":"猶久佇夏天備辦伊的食物，佇收割的時積聚伊的米糧。","bklhl":"Iáu-kú tī夏天備辦伊ê食物，Tī收割ê時積聚伊ê米糧。"}},{"book":"箴","chapter":6,"verse":9,"versions":{"unv":"懶惰人哪，你要睡到幾時呢？你何時睡醒呢？","bklcl":"Pîn-tōaⁿ lâng ah, lí beh khùn kàu tī-sî ah?  Lí sím-mi̍h sî khùn-chhíⁿ khí-lâi ah?","tghg":"貧憚人啊，你欲睏到底時啊？你甚麼時睏醒起來啊？","bklhl":"Pîn-tōaⁿ人ah，你beh睏到tī時ah？你甚麼時睏醒起來ah？"}},{"book":"箴","chapter":6,"verse":10,"versions":{"unv":"再睡片時，打盹片時，抱著手躺臥片時，","bklcl":"Koh khùn tiap-á-kú, koh bîn tiap-á-kú,  Sok-chhiú the tiap-á-kú;","tghg":"閣睏霎(tia̍p)仔久，閣眠霎仔久，束手(sok-chhiú)撐(the)霎仔久，","bklhl":"Koh睏tiap-á久，koh眠tiap-á久，束手the tiap-á久；"}},{"book":"箴","chapter":6,"verse":11,"versions":{"unv":"你的貧窮就必如強盜速來，你的缺乏彷彿拿兵器的人來到。","bklcl":"Lí ê sòng-hiong beh chhin-chhiūⁿ chha̍t lâi;  Lí ê khiàm-kheh chhin-chhiūⁿ chhēng chiàn-kah--ê lâi.","tghg":"你的喪鄉欲親像賊來，你的欠缺親像穿戰甲者來。","bklhl":"你ê sòng-hiong beh親像賊來；你ê欠缺親像穿戰甲ê來。"}},{"book":"箴","chapter":6,"verse":12,"versions":{"unv":"無賴的惡徒，行動就用乖僻的口，","bklcl":"Bô hē-lo̍h ê pháiⁿ-lâng,  Kiâⁿ-chòe chiū ēng koāi-biū ê chhùi,","tghg":"無下落的歹人，行做就用乖謬(koāi-biū)的嘴，","bklhl":"無hē-lo̍h ê pháiⁿ人，行做就用乖謬ê嘴，"}},{"book":"箴","chapter":6,"verse":13,"versions":{"unv":"用眼傳神，用腳示意，用指點劃，","bklcl":"Nih-ba̍k hōe-ì, ēng kha pí ì-sù,  Ēng chńg-thâu-á chí-tiám.","tghg":"𥍉(nih)目會意，用腳比意思，用指頭仔指點，","bklhl":"Nih目會意，用腳比意思，用指頭á指點。"}},{"book":"箴","chapter":6,"verse":14,"versions":{"unv":"心中乖僻，常設惡謀，布散紛爭。","bklcl":"Sim-lāi koāi-phiah, siông-siông kè-bô͘ pháiⁿ-sū;  Sì-kòe so-lōng oan-ke.","tghg":"心內乖僻，常常計謀歹事，四界唆弄(so-lōng)冤家。","bklhl":"心內乖僻，常常計謀pháiⁿ事；四界唆弄冤家。"}},{"book":"箴","chapter":6,"verse":15,"versions":{"unv":"所以，災難必忽然臨到他身；他必頃刻敗壞，無法可治。","bklcl":"Só͘-í i ê chai-ē hut-jiân lîm-kàu;  I beh hut-jiân pāi-hoāi, bô hoat thang i-tī.","tghg":"所以，伊的災禍忽然臨到；伊欲忽然敗壞，無法通醫治。","bklhl":"所以伊ê災厄忽然臨到；伊beh忽然敗壞，無法thang醫治。"}},{"book":"箴","chapter":6,"verse":16,"versions":{"unv":"耶和華所恨惡的有六樣，連他心所憎惡的共有七樣：","bklcl":"Ū la̍k-hāng sī Iâ-hô-hoa só͘ oàn-hūn, Liân I ê sim só͘ iàm-ò͘ⁿ--ê, ū chhit-hāng;","tghg":"有六項是耶和華所怨恨，連伊的心所厭惡的有七項：","bklhl":"有六項是耶和華所怨恨，連祂ê心所厭惡ê，有七項；"}},{"book":"箴","chapter":6,"verse":17,"versions":{"unv":"就是高傲的眼，撒謊的舌，流無辜人血的手，","bklcl":"Chiū-sī kiau-ngō͘ ê ba̍k-chiu, kóng pe̍h-chha̍t ê chi̍h,  Chhiú thâi bô-chōe ê lâng;","tghg":"就是驕傲的目睭，講白賊的舌，手刣(thâi)無罪的人，","bklhl":"就是驕傲ê目睭，講白賊ê舌，手刣無罪ê人；"}},{"book":"箴","chapter":6,"verse":18,"versions":{"unv":"圖謀惡計的心，飛跑行惡的腳，","bklcl":"Sim tô͘-bô͘ pháiⁿ-sū,  Kha kín-kín kiâⁿ hām-hāi;","tghg":"心圖謀歹事，腳緊緊行陷害，","bklhl":"心圖謀pháiⁿ事，腳緊緊行陷害；"}},{"book":"箴","chapter":6,"verse":19,"versions":{"unv":"吐謊言的假見證，並弟兄中布散紛爭的人。","bklcl":"Kóng pe̍h-chha̍t ê ké kan-chèng,  Tī hiaⁿ-tī tiong so-lōng oan-ke ê lâng.","tghg":"講白賊的假干證，佇兄弟中唆弄冤家的人。","bklhl":"講白賊ê假干證，Tī兄弟中唆弄冤家ê人。"}},{"book":"箴","chapter":6,"verse":20,"versions":{"unv":"我兒，要謹守你父親的誡命；不可離棄你母親的法則（或譯：指教），","bklcl":"Góa ê kiáⁿ, tio̍h chip-siú lí ê lāu-pē ê bēng-lēng,  M̄-thang khì-sak lí ê lāu-bú ê kà-sī.","tghg":"我的子，著執守你的老父的命令；呣通棄拺你的老母的教示，","bklhl":"我ê kiáⁿ，tio̍h執守你ê老父ê命令，M̄-thang棄sak你ê老母ê教示。"}},{"book":"箴","chapter":6,"verse":21,"versions":{"unv":"要常繫在你心上，掛在你項上。","bklcl":"Tio̍h siông-siông kì-tiâu tī lí ê sim,  Kòa tī lí ê ām-kún.","tghg":"著常常記住佇你的心，掛佇你的頷頸。","bklhl":"Tio̍h常常記tiâu tī你ê心，掛tī你ê頷頸。"}},{"book":"箴","chapter":6,"verse":22,"versions":{"unv":"你行走，它必引導你；你躺臥，它必保守你；你睡醒，它必與你談論。","bklcl":"Lí kiâⁿ-lō͘ ê sî chiū ín-chhōa lí;  Lí khùn ê sî chiū pó-siú lí;  Lí khùn-chhíⁿ chiū kap lí tâm-lūn.","tghg":"你行路的時，就引導你；你睏的時，就保守你；你睏醒，就及你談論。","bklhl":"你行路ê時就引chhōa你；你睏ê時就保守你；你睏醒就kap你談論。"}},{"book":"箴","chapter":6,"verse":23,"versions":{"unv":"因為誡命是燈，法則（或譯：指教）是光，訓誨的責備是生命的道，","bklcl":"In-ūi bēng-lēng sī teng, kà-sī sī kng;  Chiàu-hoat ê chek-pī sī oa̍h-miā ê lō͘;","tghg":"因為命令是燈，教示是光，詔法(chiàu-hoat)的責備是活命的路，","bklhl":"因為命令是燈，教示是光；詔法ê責備是活命ê路；"}},{"book":"箴","chapter":6,"verse":24,"versions":{"unv":"能保你遠離惡婦，遠離外女諂媚的舌頭。","bklcl":"Ōe pó-siú lí bô chhin-kūn pháiⁿ ê hū-jîn-lâng,  Bô thiaⁿ kī-lú thiám-mī ê ōe.","tghg":"會保守你無親近歹的婦仁人，無聽妓女諂媚(thiám-mī)的話。","bklhl":"會保守你無親近pháiⁿ ê婦人人，無聽妓女諂媚ê話。"}},{"book":"箴","chapter":6,"verse":25,"versions":{"unv":"你心中不要戀慕她的美色，也不要被她眼皮勾引。","bklcl":"Lí ê sim-lāi m̄-thang loân-bō͘ i ê súi-sek;  Iā m̄-thang hō͘ i ê ba̍k-chiu-phê ín-iú.","tghg":"你的心內呣通戀慕伊的媠色，也呣通互伊的目睭皮引誘。","bklhl":"你ê心內m̄-thang戀慕伊ê súi色；也m̄-thang hō͘伊ê目睭-皮引誘。"}},{"book":"箴","chapter":6,"verse":26,"versions":{"unv":"因為，妓女能使人只剩一塊餅；淫婦獵取人寶貴的生命。","bklcl":"In-ūi kī-lú ōe hō͘ lâng chí-ū chhun chi̍t-tè-piáⁿ;  Îm-hū ōe chhiúⁿ-toa̍t lâng pó-kùi ê oa̍h-miā.","tghg":"因為，妓女會互人只有剩一塊餅；淫婦會搶奪人寶貴的活命。","bklhl":"因為妓女會hō͘人只有chhun一塊餅；淫婦會搶奪人寶貴ê活命。"}},{"book":"箴","chapter":6,"verse":27,"versions":{"unv":"人若懷裡搋火，衣服豈能不燒呢？","bklcl":"Lâng kiám ōe phō hé tī heng-chêng,  I ê saⁿ ia̍h bô to̍h--khì mah?","tghg":"人豈會抱火佇胸前，伊的衫亦無𤏸(to̍h)去嗎？","bklhl":"人kiám會抱火tī胸前，伊ê衫亦無to̍h去mah？"}},{"book":"箴","chapter":6,"verse":28,"versions":{"unv":"人若在火炭上走，腳豈能不燙呢？","bklcl":"Lâng kiám ōe ta̍h tī jia̍t ê hé-thòaⁿ,  I ê kha ia̍h bô sio--tio̍h mah?","tghg":"人豈會踏佇熱的火炭，伊的腳亦無燒著嗎？","bklhl":"人kiám會踏tī熱ê火炭，伊ê腳亦無燒tio̍h mah？"}},{"book":"箴","chapter":6,"verse":29,"versions":{"unv":"親近鄰舍之妻的，也是如此；凡挨近她的，不免受罰。","bklcl":"Chhin-kūn chhù-piⁿ ê bó͘--ê, ia̍h sī án-ni;  Kìⁿ-nā bong i ê, bōe bián-tit siū-chōe.","tghg":"親近厝邊的某者，亦是按呢；見若摸伊的，𣍐免得受罪。","bklhl":"親近厝邊ê bó͘-ê，亦是án-ni；見若摸伊ê，bōe免得受罪。"}},{"book":"箴","chapter":6,"verse":30,"versions":{"unv":"賊因飢餓偷竊充飢，人不藐視他，","bklcl":"Chha̍t in-ūi iau thau-the̍h mi̍h lâi chí-ki,  Lâng bô khòaⁿ-khin i.","tghg":"賊因為枵(iau)偷提物來止飢，人無看輕伊，","bklhl":"賊因為iau偷the̍h物來止饑，人無看輕伊。"}},{"book":"箴","chapter":6,"verse":31,"versions":{"unv":"若被找著，他必賠還七倍，必將家中所有的盡都償還。","bklcl":"Siat-sú hō͘ lâng lia̍h-tio̍h, tio̍h pê chhit-pē;  Tio̍h chiong ke-lāi só͘-ū--ê, lóng hō͘ lâng.","tghg":"設使互人掠著，著賠七倍，著將家內所有的攏互人。","bklhl":"設使hō͘人掠tio̍h，tio̍h賠七倍；Tio̍h將家內所有ê，lóng hō͘人。"}},{"book":"箴","chapter":6,"verse":32,"versions":{"unv":"與婦人行淫的，便是無知；行這事的，必喪掉生命。","bklcl":"Kap lâng ê bó͘ kiâⁿ-îm--ê, chiū-sī bô tì-sek;  Kiâⁿ chit ê sū--ê, beh sún-hāi ka-kī ê sìⁿ-miā.","tghg":"及人的某行淫者，就是無智識；行此個事者，欲損害家己的生命。","bklhl":"Kap人ê bó͘行淫ê，就是無知識；行chit ê事ê，beh損害家己ê性命。"}},{"book":"箴","chapter":6,"verse":33,"versions":{"unv":"他必受傷損，必被凌辱；他的羞恥不得塗抹。","bklcl":"I beh siū siong-hāi kap lêng-jio̍k;  I ê kiàn-siàu bōe-ōe sóe-tû.","tghg":"伊欲受傷害及凌辱；伊的見誚𣍐會洗除。","bklhl":"伊beh受傷-hāi kap凌辱；伊ê見笑bōe會/能洗除。"}},{"book":"箴","chapter":6,"verse":34,"versions":{"unv":"因為人的嫉恨成了烈怒，報仇的時候決不留情。","bklcl":"In-ūi tò͘-khī chiū-sī lâng ê tōa siū-khì;  Pò-siû ê sî tek-khak bô khoan-iông.","tghg":"因為妒忌(tò͘-khī)就是人的大受氣，報讎(pò-siû)的時的確無寬容。","bklhl":"因為妒忌就是人ê大受氣；報仇ê時的確無寬容。"}},{"book":"箴","chapter":6,"verse":35,"versions":{"unv":"甚麼贖價，他都不顧；你雖送許多禮物，他也不肯干休。","bklcl":"Ēng gûn sio̍k-chōe, i iā m̄-ti̍h;  Lí sui-jiân sàng chōe-chōe lé-mi̍h, i iā m̄ pàng lí soah.","tghg":"用銀贖罪，伊也呣揲(m̄-ti̍h)；你雖然送多多禮物，伊也呣放你息。","bklhl":"用銀贖罪，伊也m̄-ti̍h；你雖然送chōe-chōe禮物，伊也m̄放你soah。"}}]