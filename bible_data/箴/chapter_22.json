[{"book":"箴","chapter":22,"verse":1,"versions":{"unv":"美名勝過大財；恩寵強如金銀。","bklcl":"Hó miâ-siaⁿ khah iâⁿ-kè tōa hoat-châi;  Un-hūi khah-hó kim-gûn.","tghg":"好名聲卡贏過大發財；恩惠卡好金銀。","bklhl":"好名聲khah贏-kè大發財；恩惠khah好金銀。"}},{"book":"箴","chapter":22,"verse":2,"versions":{"unv":"富戶窮人在世相遇，都為耶和華所造。","bklcl":"Hó-gia̍h sòng-hiong saⁿ óng-lâi;  Lóng sī Iâ-hô-hoa só͘ chhòng-chō.","tghg":"好額喪鄉相往來，攏是耶和華所創造。","bklhl":"好額sòng-hiong相往來；lóng是耶和華所創造。"}},{"book":"箴","chapter":22,"verse":3,"versions":{"unv":"通達人見禍藏躲；愚蒙人前往受害。","bklcl":"Thong-ta̍t ê lâng khòaⁿ-kìⁿ chai-ē chiū siám-bih;  Gōng-ti̍t ê lâng chìn-chêng khì siū chai-hāi.","tghg":"通達的人看見災禍就閃匿(siám-bih)；戇直的人進前去受災害。","bklhl":"通達ê人看見災厄就閃bih；戇直ê人進前去受災害。"}},{"book":"箴","chapter":22,"verse":4,"versions":{"unv":"敬畏耶和華心存謙卑，就得富有、尊榮、生命為賞賜。","bklcl":"Khiam-pi kèng-ùi Iâ-hô-hoa ê pò-siúⁿ,  Chiū-sī hó-gia̍h, chun-kùi, oa̍h-miā.","tghg":"謙卑敬畏耶和華的報賞，就是好額、尊貴、活命。","bklhl":"謙卑敬畏耶和華ê報賞，就是好額，尊貴，活命。"}},{"book":"箴","chapter":22,"verse":5,"versions":{"unv":"乖僻人的路上有荊棘和網羅；保守自己生命的，必要遠離。","bklcl":"Koāi-phiah-ê lâng ê lō͘, ū chhì-phè kap lô-bāng;  Pó-siú i ê lêng-hûn--ê, chiū lī-khui i hn̄g-hn̄g.","tghg":"乖僻的人的路有莿帕(chhì-phè)及羅網；保守伊的靈魂的，就離開伊遠遠。","bklhl":"乖僻ê人ê路，有刺phè kap羅網；保守伊ê靈魂ê，就離開伊遠遠。"}},{"book":"箴","chapter":22,"verse":6,"versions":{"unv":"教養孩童，使他走當行的道，就是到老他也不偏離。","bklcl":"Kàu-ióng gín-ná tio̍h ēng ha̍p-gî ê hoat,  Chiū i kàu-lāu iā bô oai-chhoa̍h.","tghg":"教養囝仔，著用合宜的法，就伊到老也無歪斜。","bklhl":"教養 gín-ná tio̍h用合宜ê法，就伊到-老也無歪chhoa̍h。"}},{"book":"箴","chapter":22,"verse":7,"versions":{"unv":"富戶管轄窮人；欠債的是債主的僕人。","bklcl":"Hó-gia̍h--ê koán-hat sòng-hiong lâng;  Khiàm-chè-ê chòe chè-chú ê chhe-ēng.","tghg":"好額的管轄喪鄉人；欠債的做債主的差用。","bklhl":"好額ê管轄sòng-hiong人；欠債ê做債主ê差用。"}},{"book":"箴","chapter":22,"verse":8,"versions":{"unv":"撒罪孽的，必收災禍；他逞怒的杖也必廢掉。","bklcl":"Chai-chèng chōe-ok--ê, beh siu chai-ē;  I siū-khì ê koáiⁿ beh hòe-tû.","tghg":"栽種罪惡的，欲收災禍；伊受氣的枴欲廢除。","bklhl":"栽種罪惡ê，beh收災厄；伊受氣ê柺beh廢除。"}},{"book":"箴","chapter":22,"verse":9,"versions":{"unv":"眼目慈善的，就必蒙福，因他將食物分給窮人。","bklcl":"Hó-sim ê lâng beh tit-tio̍h hok-khì;  In-ūi chiong i ê bí-niû pun hō͘ sòng-hiong lâng.","tghg":"好心的人，欲得著福氣，因為將伊的米糧分互喪鄉人。","bklhl":"好心ê人beh得tio̍h福氣；因為將伊ê米糧分hō͘ sòng-hiong人。"}},{"book":"箴","chapter":22,"verse":10,"versions":{"unv":"趕出褻慢人，爭端就消除；紛爭和羞辱也必止息。","bklcl":"Kóaⁿ-chhut bú-bān ê lâng chiū bô saⁿ-chiⁿ;  Oan-ke kap lêng-jio̍k iā beh soah.","tghg":"趕出侮慢的人，就無相爭；冤家及凌辱也欲息。","bklhl":"趕出侮慢ê人就無相爭；冤家kap凌辱也beh soah。"}},{"book":"箴","chapter":22,"verse":11,"versions":{"unv":"喜愛清心的人因他嘴上的恩言，王必與他為友。","bklcl":"Ài chheng-khì sim-koaⁿ ê lâng,  In-ūi i kóng un-tián ê ōe, ông beh chòe i ê pêng-iú.","tghg":"愛清氣心肝的人，因為伊講恩典的話，王欲做伊的朋友。","bklhl":"Ài清氣心肝ê人，因為伊講恩典ê話，王 beh做伊ê朋友。"}},{"book":"箴","chapter":22,"verse":12,"versions":{"unv":"耶和華的眼目眷顧聰明人，卻傾敗奸詐人的言語。","bklcl":"Iâ-hô-hoa ê ba̍k-chiu khòaⁿ-kò͘ chhang-miâ ê lâng;  Chóng-sī I pāi-hoāi kóng kan-chà ê lâng ê giân-gú.","tghg":"耶和華的目睭看顧聰明的人，總是伊敗壞講奸詐的人的言語。","bklhl":"耶和華ê目睭看顧聰明ê人；總是祂敗壞講奸詐ê人ê言語。"}},{"book":"箴","chapter":22,"verse":13,"versions":{"unv":"懶惰人說：外頭有獅子；我在街上就必被殺。","bklcl":"Pîn-tōaⁿ ê lâng kóng, Ū sai tī gōa-bīn, Góa tī ke-lō͘--ni̍h beh siū hāi-sí.","tghg":"貧憚的人講：有獅佇外面；我佇街路裡欲受害死。","bklhl":"Pîn-tōaⁿ ê人講，有獅tī外面，我tī街路裡beh受害死。"}},{"book":"箴","chapter":22,"verse":14,"versions":{"unv":"淫婦的口為深坑；耶和華所憎惡的，必陷在其中。","bklcl":"Îm-hū ê chhùi sī chhim-khiⁿ; Iâ-hô-hoa só͘ iàm-ò͘ⁿ--ê beh poa̍h-lo̍h tī hit lāi-bīn.","tghg":"淫婦的嘴是深坑；耶和華所厭惡的，欲跋落佇彼內面。","bklhl":"淫婦ê嘴是深坑；耶和華所厭惡ê beh跋落tī hit內面。"}},{"book":"箴","chapter":22,"verse":15,"versions":{"unv":"愚蒙迷住孩童的心，用管教的杖可以遠遠趕除。","bklcl":"Gû-gōng pa̍k-tîⁿ tī gín-ná ê sim-lāi;  Nā-sī kàu-tok ê koáiⁿ-á kóaⁿ i lī-khui hn̄g-hn̄g.","tghg":"愚戇縛纏佇囝仔的心內，若是教督的枴仔趕伊離開遠遠。","bklhl":"愚戇縛纏tī gín-ná ê心內；但是教督ê柺á趕伊離開遠遠。"}},{"book":"箴","chapter":22,"verse":16,"versions":{"unv":"欺壓貧窮為要利己的，並送禮與富戶的，都必缺乏。","bklcl":"Khi-hū sòng-hiong lâng, lâi lī-ek ka-kī,  Koh sàng lé-mi̍h hō͘ hó-gia̍h lâng-ê, lóng tì-kàu khiàm-kheh.","tghg":"欺負喪鄉人來利益家己，閣送禮物互好額人的，攏致到欠缺。","bklhl":"欺負sòng-hiong人，來利益家己，Koh送禮物hō͘好額人-ê，lóng致到欠缺。"}},{"book":"箴","chapter":22,"verse":17,"versions":{"unv":"你須側耳聽受智慧人的言語，留心領會我的知識。","bklcl":"Lí tio̍h àⁿ hī-khang thiaⁿ tì-hūi ê lâng ê ōe; Choan-sim tī góa ê chai-bat.","tghg":"你著俯耳孔聽智慧的人的話，專心佇我的知識(chhì-phè)。","bklhl":"你tio̍h àⁿ耳孔聽智慧ê人ê話；專心tī我ê知識。"}},{"book":"箴","chapter":22,"verse":18,"versions":{"unv":"你若心中存記，嘴上咬定，這便為美。","bklcl":"Nā chûn tī lí ê sim, tiàu tī lí ê chhùi-tûn,  Che chiū-sī hó.","tghg":"若存佇你的心，吊佇你的嘴唇，這就是好。","bklhl":"若存tī你ê心，吊tī你ê嘴唇，這就是好。"}},{"book":"箴","chapter":22,"verse":19,"versions":{"unv":"我今日以此特特指教你，為要使你倚靠耶和華。","bklcl":"Góa kin-á-ji̍t tiâu-tî ēng che chí-sī lí,  Ūi-tio̍h beh hō͘ lí óa-khò Iâ-hô-hoa.","tghg":"我今仔日刁持(tiâu-tî)用這指示你，為著欲互你倚靠耶和華。","bklhl":"我今á日tiâu-tî用這指示你，為tio̍h beh hō͘你óa靠耶和華。"}},{"book":"箴","chapter":22,"verse":20,"versions":{"unv":"謀略和知識的美事，我豈沒有寫給你嗎？","bklcl":"Kè-e̍k kap chai-bat ê hó-sū,  Góa kiám bô siá hō͘ lí mah?","tghg":"計劃(kè-e̍k)及知識的好事，我豈無寫互你嗎？","bklhl":"計畫kap知bat ê好事，我kiám無寫hō͘你mah？"}},{"book":"箴","chapter":22,"verse":21,"versions":{"unv":"要使你知道真言的實理，你好將真言回覆那打發你來的人。","bklcl":"Hō͘ lí chai chin-lí ê ōe ê khak-si̍t;  Hō͘ lí thang ēng chin ê ōe hê-hok chhe lí ê.","tghg":"互你知真理的話的確實，互你通用真的話回覆差你的。","bklhl":"Hō͘你知真理ê話ê確實；hō͘你thang用真ê話回覆差你ê。"}},{"book":"箴","chapter":22,"verse":22,"versions":{"unv":"貧窮人，你不可因他貧窮就搶奪他的物，也不可在城門口欺壓困苦人；","bklcl":"M̄-thang chhiúⁿ-kiap sòng-hiong lâng ê mi̍h, in-ūi i sòng-hiong;  Iā m̄-thang tī siâⁿ-mn̂g-kháu khi-hū khùn-khó͘ ê lâng.","tghg":"呣通搶劫喪鄉人的物，因為伊喪鄉，也呣通佇城門口欺負困苦的人；","bklhl":"M̄-thang搶劫sòng-hiong人ê物，因為伊sòng-hiong；也m̄-thang tī城門口欺負困苦ê人。"}},{"book":"箴","chapter":22,"verse":23,"versions":{"unv":"因耶和華必為他辨屈；搶奪他的，耶和華必奪取那人的命。","bklcl":"In-ūi Iâ-hô-hoa beh thòe i sin-oan;  Chhiúⁿ-toa̍t in ê, Iâ-hô-hoa beh chhiúⁿ-toa̍t hiah-ê lâng ê sìⁿ-miā.","tghg":"因為耶和華欲替伊伸冤；搶奪𪜶的，耶和華欲搶奪許個人的生命。","bklhl":"因為耶和華beh替伊伸冤；搶奪in ê，耶和華beh搶奪hiah-ê人ê性命。"}},{"book":"箴","chapter":22,"verse":24,"versions":{"unv":"好生氣的人，不可與他結交；暴怒的人，不可與他來往；","bklcl":"Khoài siū-khì ê lâng, m̄-thang kap i kau-pôe;  Tōa siū-khì ê lâng, bo̍h-tit kap i óng-lâi.","tghg":"快受氣的人，呣通及伊交陪；大受氣的人，莫得及伊往來；","bklhl":"快受氣ê人，m̄-thang kap伊交陪；大受氣ê人，莫得kap伊往來。"}},{"book":"箴","chapter":22,"verse":25,"versions":{"unv":"恐怕你效法他的行為，自己就陷在網羅裡。","bklcl":"Kiaⁿ-liáu lí o̍h i ê só͘-kiâⁿ,  Ka-kī hām-lo̍h tī lô-bāng.","tghg":"驚了你學伊的所行，家己陷落佇羅網。","bklhl":"驚了你學伊ê所行，家己陷落tī羅網。"}},{"book":"箴","chapter":22,"verse":26,"versions":{"unv":"不要與人擊掌，不要為欠債的作保。","bklcl":"Lí m̄-thang chòe hit-hō kā lâng tah-èng ê,  Á-sī kā khiàm-chîⁿ-ê chòe pó-jīn.","tghg":"你呣通做彼號給人答應的，抑是給欠錢的做保認。","bklhl":"你m̄-thang做hit號kā人答應ê，á是kā欠-錢-ê做保認。"}},{"book":"箴","chapter":22,"verse":27,"versions":{"unv":"你若沒有甚麼償還，何必使人奪去你睡臥的床呢？","bklcl":"Lí nā bô thang hêng,  Kiaⁿ-liáu lâng ōe lâi giâ lí teh khùn ê bîn-chhn̂g.","tghg":"你若無通還，驚了人會來夯(giâ)你啲睏的眠床。","bklhl":"你若無thang還，驚了人會來giâ你teh睏ê眠床。"}},{"book":"箴","chapter":22,"verse":28,"versions":{"unv":"你先祖所立的地界，你不可挪移。","bklcl":"Chá-sî lí ê chó͘-kong só͘ li̍p ê tōe-kài,  Lí m̄-thang chhian-sóa.","tghg":"早時你的祖公所立的地界，你呣通遷徙。","bklhl":"早時你ê祖公所立ê地界，你m̄-thang遷徙。"}},{"book":"箴","chapter":22,"verse":29,"versions":{"unv":"你看見辦事殷勤的人嗎？他必站在君王面前，必不站在下賤人面前。","bklcl":"Lí ū khòaⁿ-kìⁿ lâng un-khûn pān tāi-chì ê bô? i beh khiā tī ông ê bīn-chêng,  Bô beh khiā tī hā-chiān ê lâng ê bīn-chêng.","tghg":"你有看見人殷勤辦代誌的無？伊欲徛佇王的面前，無欲徛佇下賤的人的面前。","bklhl":"你有看見人慇勤辦tāi-chì ê無？伊beh khiā tī王ê面前，無beh khiā tī下賤ê人ê面前。"}}]