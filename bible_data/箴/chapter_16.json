[{"book":"箴","chapter":16,"verse":1,"versions":{"unv":"心中的謀算在乎人；舌頭的應對由於耶和華。","bklcl":"Sim ê kè-bô͘ chāi-tī lâng,  Chi̍h ê ìn-tap sī tùi Iâ-hô-hoa.","tghg":"心的計謀在佇人；舌的應答是對耶和華。","bklhl":"心ê計謀在tī人，舌ê應答是tùi耶和華。"}},{"book":"箴","chapter":16,"verse":2,"versions":{"unv":"人一切所行的，在自己眼中看為清潔；惟有耶和華衡量人心。","bklcl":"Lâng it-chhè ê só͘ kiâⁿ ka-kī khòaⁿ-chòe chheng-khì,  To̍k-to̍k Iâ-hô-hoa chhek-to̍k lâng ê sim.","tghg":"人一切的所行家己看做清氣；獨獨耶和華測𢜬人的心。","bklhl":"人一切ê所行家己看做清氣，獨獨耶和華測度人ê心。"}},{"book":"箴","chapter":16,"verse":3,"versions":{"unv":"你所做的，要交託耶和華，你所謀的，就必成立。","bklcl":"Lí só͘-chòe ê lóng tio̍h kau-thok Iâ-hô-hoa;  Lí só͘ kè-bô͘ ê chiū ōe ún-tàng.","tghg":"你所做的，攏著交託耶和華，你所計謀的，就會穩當。","bklhl":"你所做ê lóng tio̍h交託耶和華；你所計謀ê就會穩當。"}},{"book":"箴","chapter":16,"verse":4,"versions":{"unv":"耶和華所造的，各適其用；就是惡人也為禍患的日子所造。","bklcl":"Iâ-hô-hoa só͘ chō-ê lóng ha̍p i ê lō͘-ēng;  Liân pháiⁿ-lâng iā ha̍p tī chai-ē ê ji̍t.","tghg":"耶和華所造的，攏合伊的路用；連歹人也合佇災禍的日。","bklhl":"耶和華所造-ê lóng合伊ê路用；連pháiⁿ人也合tī災厄ê日。"}},{"book":"箴","chapter":16,"verse":5,"versions":{"unv":"凡心裡驕傲的，為耶和華所憎惡；雖然連手，他必不免受罰。","bklcl":"Kìⁿ-nā sim kiau-ngō͘-ê sī Iâ-hô-hoa só͘ iàm-ò͘ⁿ,  Sui-jiân chhiú khan chhiú iā bōe bián siū hêng-hoa̍t.","tghg":"見若心驕傲的，是耶和華所厭惡；雖然手牽手，也𣍐免受刑罰。","bklhl":"見若心驕傲-ê是耶和華所厭惡，雖然手khan手也bōe免受刑罰。"}},{"book":"箴","chapter":16,"verse":6,"versions":{"unv":"因憐憫誠實，罪孽得贖；敬畏耶和華的，遠離惡事。","bklcl":"Tùi lîn-bín kap sêng-si̍t, chōe-kòa tit-tio̍h sio̍k-hôe;  Tùi kèng-ùi Iâ-hô-hoa chiū lī-khui pháiⁿ-tāi.","tghg":"對憐憫及誠實，罪過得著贖回；對敬畏耶和華，就離開歹代。","bklhl":"Tùi憐憫kap誠實，罪過得tio̍h贖回；Tùi敬畏耶和華就離開pháiⁿ-tāi。"}},{"book":"箴","chapter":16,"verse":7,"versions":{"unv":"人所行的，若蒙耶和華喜悅，耶和華也使他的仇敵與他和好。","bklcl":"Lâng ê só͘-kiâⁿ nā hō͘ Iâ-hô-hoa hoaⁿ-hí,  Liân i ê tùi-te̍k Iâ-hô-hoa iā hō͘ in kap i hô.","tghg":"人的所行，若互耶和華歡喜，連伊的對敵耶和華也互𪜶及伊和。","bklhl":"人ê所行若hō͘耶和華歡喜，連伊ê對敵耶和華也hō͘ in kap伊和。"}},{"book":"箴","chapter":16,"verse":8,"versions":{"unv":"多有財利，行事不義，不如少有財利，行事公義。","bklcl":"Chōe-chōe chîⁿ iā put-gī,  M̄-ta̍t-tio̍h chió-chió chîⁿ koh ū kong-gī.","tghg":"多多錢，也不義，呣值著少少錢，閣有公義。","bklhl":"Chōe-chōe錢也不義，m̄值tio̍h少少錢koh有公義。"}},{"book":"箴","chapter":16,"verse":9,"versions":{"unv":"人心籌算自己的道路；惟耶和華指引他的腳步。","bklcl":"Lâng ê sim kè-e̍k i ê lō͘,  To̍k-to̍k Iâ-hô-hoa tiāⁿ-tio̍h i ê kha-pō͘.","tghg":"人的心計劃(kè-e̍k)伊的路；獨獨耶和華定著伊的腳步。","bklhl":"人ê心計畫伊ê路，獨獨耶和華定tio̍h伊ê腳步。"}},{"book":"箴","chapter":16,"verse":10,"versions":{"unv":"王的嘴中有　神語，審判之時，他的口必不差錯。","bklcl":"Ông ê chhùi-lāi ū sîn ê ōe,  Sím-phòaⁿ ê sî i ê chhùi chiū bô chha-chhok.","tghg":"王的嘴內有神的話，審判的時，伊的嘴就無差錯。","bklhl":"王ê嘴內有神ê話，審判ê時伊ê嘴就無chha-chhok。"}},{"book":"箴","chapter":16,"verse":11,"versions":{"unv":"公道的天平和秤都屬耶和華；囊中一切法碼都為他所定。","bklcl":"Kong-tō ê thian-phêng kap chhìn, lóng sio̍k Iâ-hô-hoa,  Tē-á-lāi it-chhè ê tô-chí lóng sī I só͘ tiāⁿ-tio̍h.","tghg":"公道的天秤(thian-phêng)及秤(chhìn)攏屬耶和華，袋仔內一切的鉈子(tô-chí)攏是伊所定著。","bklhl":"公道ê天秤kap秤，lóng屬耶和華，袋á內一切ê鉈子lóng是伊所定tio̍h。"}},{"book":"箴","chapter":16,"verse":12,"versions":{"unv":"作惡，為王所憎惡，因國位是靠公義堅立。","bklcl":"Chòe-pháiⁿ sī ông só͘ iàm-ò͘ⁿ,  In-ūi chō-ūi sī tùi kong-gī lâi kian-kò͘.","tghg":"做歹，是王所厭惡，因為座位是對公義來堅固。","bklhl":"做pháiⁿ是王所厭惡，因為座位是tùi公義來堅固。"}},{"book":"箴","chapter":16,"verse":13,"versions":{"unv":"公義的嘴為王所喜悅；說正直話的，為王所喜愛。","bklcl":"Kong-gī ê chhùi-tûn sī ông só͘ hoaⁿ-hí,  Kóng-ōe chèng-ti̍t-ê sī ông só͘ thiàⁿ.","tghg":"公義的嘴唇是王所歡喜；講話正直的，是王所疼。","bklhl":"公義ê嘴唇是王所歡喜，講話正直ê是王所疼。"}},{"book":"箴","chapter":16,"verse":14,"versions":{"unv":"王的震怒如殺人的使者；但智慧人能止息王怒。","bklcl":"Ông ê tōa siū-khì chhin-chhiūⁿ hō͘ lâng sí ê sù-chiá,  To̍k-to̍k tì-hūi ê lâng ōe hō͘ i soah.","tghg":"王的大受氣親像互人死的使者；獨獨智慧的人會互伊息。","bklhl":"王ê大受氣親像hō͘人死ê使者，獨獨智慧ê人會hō͘伊soah。"}},{"book":"箴","chapter":16,"verse":15,"versions":{"unv":"王的臉光使人有生命；王的恩典好像春雲時雨。","bklcl":"Ông ê bīn-sek ê kng hō͘ lâng ū oa̍h-miā,  Ông ê un-tián chhin-chhiūⁿ chhun-hō͘ ê hûn.","tghg":"王的面色的光互人有活命；王的恩典親像春雨的雲。","bklhl":"王ê面色ê光hō͘人有活命，王ê恩典親像春雨ê雲。"}},{"book":"箴","chapter":16,"verse":16,"versions":{"unv":"得智慧勝似得金子；選聰明強如選銀子。","bklcl":"Tit-tio̍h tì-hūi pí tit-tio̍h kim ke jōa-hó;  Kéng-tio̍h chhang-miâ pí tit-tio̍h gûn iáu khah-hó.","tghg":"得著智慧比得著金加偌好(jōa-hó)；揀著聰明比得著銀猶卡好。","bklhl":"得tio̍h智慧比得tio̍h金加jōa好；揀tio̍h聰明比得tio̍h銀iáu khah好。"}},{"book":"箴","chapter":16,"verse":17,"versions":{"unv":"正直人的道是遠離惡事；謹守己路的，是保全性命。","bklcl":"Chèng-ti̍t ê lâng ê tōa-lō͘ sī lī-khui pháiⁿ;  Kín-sīn siú i ê lō͘ ê, sī pó-choân i ê sìⁿ-miā.","tghg":"正直的人的大路是離開歹；謹慎守伊的路的，是保全伊的生命。","bklhl":"正直ê人ê大路是離開pháiⁿ；謹慎守伊ê路ê，是保全伊ê性命。"}},{"book":"箴","chapter":16,"verse":18,"versions":{"unv":"驕傲在敗壞以先；狂心在跌倒之前。","bklcl":"Kiau-ngō͘ sī sit-pāi ê tāi-seng;  Chū-ko ê sim chiū-sī poa̍h-tó ê tāi-seng.","tghg":"驕傲是失敗的代先；自高的心就是跋倒的代先。","bklhl":"驕傲是失敗ê事先；自高ê心就是跋倒ê事先。"}},{"book":"箴","chapter":16,"verse":19,"versions":{"unv":"心裡謙卑與窮乏人來往，強如將擄物與驕傲人同分。","bklcl":"Sim khiam-pi kap sòng-hiong lâng saⁿ-kap tòa,  Iâⁿ-kè kap kiau-ngō͘ ê lâng saⁿ-kap pun só͘ chhiúⁿ ê mi̍h.","tghg":"心謙卑及喪鄉人相及住，贏過及驕傲的人相及分所搶的物。","bklhl":"心謙卑kap sòng-hiong人相kap tòa，贏過kap驕傲ê人相kap分所搶ê物。"}},{"book":"箴","chapter":16,"verse":20,"versions":{"unv":"謹守訓言的，必得好處；倚靠耶和華的，便為有福。","bklcl":"Tì-ì tī tō-lí--ê beh tit-tio̍h lī-ek,  Óa-khò Iâ-hô-hoa ê ū hok-khì.","tghg":"致意佇道理的，欲得著利益；倚靠耶和華的，有福氣。","bklhl":"致意tī道理-ê beh得tio̍h利益，óa靠耶和華ê有福氣。"}},{"book":"箴","chapter":16,"verse":21,"versions":{"unv":"心中有智慧，必稱為通達人；嘴中的甜言，加增人的學問。","bklcl":"Sim tì-hūi-ê chheng-chòe thong-ta̍t;  Hó kháu-châi ōe ke-thiⁿ lâng ê ha̍k-būn.","tghg":"心智慧的，稱做通達；好口才，會加添人的學問。","bklhl":"心智慧-ê稱做通達；好口才ōe加添人ê學問。"}},{"book":"箴","chapter":16,"verse":22,"versions":{"unv":"人有智慧就有生命的泉源；愚昧人必被愚昧懲治。","bklcl":"Lâng ū bêng-lí chiū ū oa̍h-miā ê chúi-chôaⁿ;  Gōng-lâng ê chek-hoa̍t chiū-sī i ê gōng.","tghg":"人有明理就有活命的水泉；戇人的責罰就是伊的戇。","bklhl":"人有明理就有活命ê水泉；戇人ê責罰就是伊ê戇。"}},{"book":"箴","chapter":16,"verse":23,"versions":{"unv":"智慧人的心教訓他的口，又使他的嘴增長學問。","bklcl":"Tì-hūi ê lâng ê sim kà-sī i ê chhùi;  Koh kā i ê chhùi-tûn ke-thiⁿ ha̍k-būn.","tghg":"智慧的人的心教示伊的嘴；閣給伊的嘴唇加添學問。","bklhl":"智慧ê人ê心教示伊ê嘴；Koh kā伊ê嘴唇加添學問。"}},{"book":"箴","chapter":16,"verse":24,"versions":{"unv":"良言如同蜂房，使心覺甘甜，使骨得醫治。","bklcl":"Oán-choán ê ōe chhin-chhiūⁿ bi̍t-pô͘;  Sim chai tiⁿ hō͘ kut sóng-khoài.","tghg":"宛轉的話親像蜜房(bi̍t-pô͘)，心知甜，互骨爽快。","bklhl":"婉轉ê話親像蜜pô͘；心知甜hō͘骨爽快。"}},{"book":"箴","chapter":16,"verse":25,"versions":{"unv":"有一條路，人以為正，至終成為死亡之路。","bklcl":"Ū chi̍t tiâu lō͘ lâng khòaⁿ-chòe chèng-ti̍t;  Kàu-bé chiâⁿ-chòe sí-bô ê lō͘.","tghg":"有一條路，人看做正直，到尾成做死無的路。","bklhl":"有一條路人看做正直；到尾成做死無ê路。"}},{"book":"箴","chapter":16,"verse":26,"versions":{"unv":"勞力人的胃口使他勞力，因為他的口腹催逼他。","bklcl":"Pak-tó͘ iau sī bián-lē chòe-kang ê lâng chòe-kang;  In-ūi i ê khó͘-hok pek i.","tghg":"腹肚枵是勉勵做工的人做工，因為伊的口腹(khó͘-hok)迫伊。","bklhl":"腹肚iau是勉勵做工ê人做工；因為伊ê口腹逼伊。"}},{"book":"箴","chapter":16,"verse":27,"versions":{"unv":"匪徒圖謀奸惡，嘴上彷彿有燒焦的火。","bklcl":"Bô lō͘-ēng ê lâng tô͘-bô͘ sún-hāi;  I ê chhùi-tûn chhin-chhiūⁿ ū hé teh sio.","tghg":"無路用的人圖謀損害，伊的嘴唇親像有火啲燒。","bklhl":"無路用ê人圖謀損害；伊ê嘴唇親像有火teh燒。"}},{"book":"箴","chapter":16,"verse":28,"versions":{"unv":"乖僻人播散紛爭；傳舌的，離間密友。","bklcl":"Koāi-phiah-ê lâng sì-kòe khí saⁿ-chiⁿ,  O̍h-ōe ê lâng hō͘ chhin-bi̍t ê pêng-iú léng-tām.","tghg":"乖僻的人四界起相爭；學話的人，互親密的朋友冷淡。","bklhl":"乖僻ê人四界起相爭，學話ê人hō͘親密ê朋友冷淡。"}},{"book":"箴","chapter":16,"verse":29,"versions":{"unv":"強暴人誘惑鄰舍，領他走不善之道。","bklcl":"Kiông-pō ê lâng ín-iú chhù-piⁿ,  Chhōa i kiâⁿ m̄-hó ê lō͘.","tghg":"強暴的人引誘厝邊，導伊行呣好的路。","bklhl":"強暴ê人引誘厝邊，chhōa伊行m̄好ê路。"}},{"book":"箴","chapter":16,"verse":30,"versions":{"unv":"眼目緊合的，圖謀乖僻；嘴唇緊閉的，成就邪惡。","bklcl":"Ba̍k-chiu pàng-khoeh teh tô͘-bô͘ koāi-phiah, Chhùi-tûn ha̍p-óa lâi chiâⁿ hit ê pháiⁿ-sū.","tghg":"目睭放瞌(khoeh)啲圖謀乖僻；嘴唇合倚來成彼個歹事，","bklhl":"目chiu放khoeh teh圖謀乖僻，嘴唇合óa來成hit ê pháiⁿ事。"}},{"book":"箴","chapter":16,"verse":31,"versions":{"unv":"白髮是榮耀的冠冕，在公義的道上必能得著。","bklcl":"Pe̍h-thâu-mn̂g sī súi ê bián-liû,  Tī gī ê lō͘ ōe chhē-tio̍h.","tghg":"白頭毛是媠的冕旒，佇義的路會尋著。","bklhl":"白頭毛是súi ê冕旒，Tī義ê路能chhē-tio̍h。"}},{"book":"箴","chapter":16,"verse":32,"versions":{"unv":"不輕易發怒的，勝過勇士；治服己心的，強如取城。","bklcl":"Bô khoài-khoài siū-khì iâⁿ-kè ióng-sū,  Koán-hat ka-kī ê sim-ê iâⁿ-kè chhú-tio̍h siâⁿ ê.","tghg":"無快快受氣，贏過勇士；管轄家己的心的，贏過取著城的。","bklhl":"無快快受氣贏過勇士，管轄家己ê心ê贏過取tio̍h城ê。"}},{"book":"箴","chapter":16,"verse":33,"versions":{"unv":"籤放在懷裡，定事由耶和華。","bklcl":"Liam-khau chāi-tī lâng,  Tiāⁿ-tio̍h tāi-chì lóng tùi Iâ-hô-hoa.","tghg":"拈鬮(liam-khau)在佇人，定著代誌攏對耶和華。","bklhl":"Liam-khau在tī人，定tio̍h tāi-chì lóng tùi耶和華。"}}]