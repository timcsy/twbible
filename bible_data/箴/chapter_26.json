[{"book":"箴","chapter":26,"verse":1,"versions":{"unv":"夏天落雪，收割時下雨，都不相宜；愚昧人得尊榮也是如此。","bklcl":"Hē-thiⁿ lo̍h-seh, siu-koah ê sî lo̍h-hō͘, lóng m̄ ha̍p-gî;  Gû-gōng ê lâng tit-tio̍h êng-kng iā sī án-ni.","tghg":"夏天落雪，收割的時落雨，攏呣合宜；愚戇的人得著榮光也是按呢。","bklhl":"夏天落雪，收割ê時落雨，lóng m̄合宜；愚戇ê人得tio̍h榮光也是án-ni。"}},{"book":"箴","chapter":26,"verse":2,"versions":{"unv":"麻雀往來，燕子翻飛；這樣，無故的咒詛也必不臨到。","bklcl":"Chhek-chiáu-á óng-lâi, ìⁿ-á pe-lâi pe-khì;  Án-ni bô iân-kò͘ ê chiù-chó͘ iā bōe èng-giām.","tghg":"雀鳥仔往來，燕仔(ìⁿ-á)飛來飛去；按呢無緣故的咒詛也𣍐應驗。","bklhl":"雀鳥á往來，燕á飛來飛去；Án-ni無緣故ê咒詛也bōe應驗。"}},{"book":"箴","chapter":26,"verse":3,"versions":{"unv":"鞭子是為打馬，轡頭是為勒驢；刑杖是為打愚昧人的背。","bklcl":"Piⁿ sī ūi-tio̍h bé, kā-kiuⁿ sī ūi-tio̍h lû;  koáiⁿ-á sī ūi-tio̍h gōng-lâng ê ka-chiah.","tghg":"鞭是為著馬，咬韁(kā-kiuⁿ)是為著驢；枴仔是為著戇人的尻脊(ka-chiah)。","bklhl":"鞭是為tio̍h馬，咬韁是為tio̍h驢；柺á是為tio̍h戇人ê ka-chiah。"}},{"book":"箴","chapter":26,"verse":4,"versions":{"unv":"不要照愚昧人的愚妄話回答他，恐怕你與他一樣。","bklcl":"M̄-thang chiàu gōng-lâng ê gōng lâi ìn i,  Kiaⁿ-liáu lí kap i chi̍t-iūⁿ.","tghg":"呣通照戇人的戇來應伊，驚了你及伊一樣","bklhl":"M̄-thang照戇人ê戇來應伊，驚了你kap伊一樣。"}},{"book":"箴","chapter":26,"verse":5,"versions":{"unv":"要照愚昧人的愚妄話回答他，免得他自以為有智慧。","bklcl":"Tio̍h chiàu gōng-lâng ê gōng lâi ìn i,  Kiaⁿ-liáu i ka-kī khòaⁿ-chòe tì-sek.","tghg":"著照戇人的戇來應伊，驚了伊家己看做智識。","bklhl":"Tio̍h照戇人ê戇來應伊，驚了伊家己看做知識。"}},{"book":"箴","chapter":26,"verse":6,"versions":{"unv":"藉愚昧人手寄信的，是砍斷自己的腳，自受（原文是：喝）損害。","bklcl":"Thok gōng-lâng pò siau-sit ê,  Sī chhò-tn̄g ka-kī ê kha, ka-kī chia̍h-khui.","tghg":"託戇人報消息的，是剉斷(chhò-tn̄g)家己的腳，家己食虧。","bklhl":"託戇人報消息ê，是剉斷家己ê腳，家己食虧。"}},{"book":"箴","chapter":26,"verse":7,"versions":{"unv":"瘸子的腳空存無用；箴言在愚昧人的口中也是如此。","bklcl":"Chim-giân tī gōng-lâng ê chhùi,  Chhin-chhiūⁿ pái-kha ê kha khang-khang teh hìⁿ.","tghg":"箴言佇戇人的嘴，親像跛腳的腳空空啲甩(hìⁿ)。","bklhl":"箴言tī戇人ê嘴，親像跛腳ê腳空空teh hìⁿ。"}},{"book":"箴","chapter":26,"verse":8,"versions":{"unv":"將尊榮給愚昧人的，好像人把石子包在機弦裡。","bklcl":"Chiong êng-kng hō͘ gû-gōng ê lâng,  Chhin-chhiūⁿ ēng chi̍t pò͘-tē-á pó-chio̍h khǹg tī chio̍h-tui ê lāi-bīn.","tghg":"將榮光互愚戇的人，親像用一布袋仔寶石囥(khǹg)佇石堆的內面。","bklhl":"將榮光hō͘愚戇ê人，親像用一布袋á寶石khǹg tī石堆ê內面。"}},{"book":"箴","chapter":26,"verse":9,"versions":{"unv":"箴言在愚昧人的口中，好像荊棘刺入醉漢的手。","bklcl":"Chim-giân tī gōng-lâng ê chhùi,  Chhin-chhiūⁿ chhì chha̍k-ji̍p chùi-hàn ê chhiú.","tghg":"箴言佇戇人的嘴，親像茦(chhì)鑿入(chha̍k-ji̍p)醉漢的手。","bklhl":"箴言tī戇人ê嘴，親像刺鑿入醉漢ê手。"}},{"book":"箴","chapter":26,"verse":10,"versions":{"unv":"雇愚昧人的，與雇過路人的，就像射傷眾人的弓箭手。","bklcl":"Chhiàⁿ gōng-lâng á-sī chhiàⁿ kè-lō͘ lâng lâi chòe-kang-ê,  Chhin-chhiūⁿ siā-chìⁿ-ê siā-chhut chìⁿ, siong-tio̍h chèng-lâng.","tghg":"倩(chhiàⁿ)戇人，抑是倩過路人來做工的，親像射箭的射出箭傷著眾人。","bklhl":"Chhiàⁿ戇人á是chhiàⁿ過路人來做工ê，親像射箭ê射出箭，傷tio̍h眾人。"}},{"book":"箴","chapter":26,"verse":11,"versions":{"unv":"愚昧人行愚妄事，行了又行，就如狗轉過來吃牠所吐的。","bklcl":"Gōng-lâng koh-chài tī i ê gōng,  Chhin-chhiūⁿ káu tò-tńg chia̍h i só͘-thò͘-ê.","tghg":"戇人閣再佇伊的戇，親像狗倒轉食伊所吐的。","bklhl":"戇人koh再tī伊ê戇，親像狗倒tńg食伊所吐ê。"}},{"book":"箴","chapter":26,"verse":12,"versions":{"unv":"你見自以為有智慧的人嗎？愚昧人比他更有指望。","bklcl":"Lí ū khòaⁿ-kìⁿ ka-kī lia̍h-chòe tì-sek ê lâng bô? Gōng-lâng pí i iáu khah ū thang ǹg-bāng.","tghg":"你有看見家己掠做智識的人無？戇人比伊猶卡有通向望。","bklhl":"你有看見家己掠做知識ê人無？戇人比伊iáu khah有thang ǹg望。"}},{"book":"箴","chapter":26,"verse":13,"versions":{"unv":"懶惰人說：道上有猛獅，街上有壯獅。","bklcl":"Pîn-tōaⁿ ê lâng kóng, Tī lō͘--nih ū béng ê sai,  Tī ke-lō͘--nih ū ióng ê sai.","tghg":"貧憚的人講：佇路裡有猛的獅，佇街路裡有勇的獅。","bklhl":"Pîn-tōaⁿ ê人講，Tī路裡有猛ê獅，Tī街路裡有勇ê 獅。"}},{"book":"箴","chapter":26,"verse":14,"versions":{"unv":"門在樞紐轉動，懶惰人在床上也是如此。","bklcl":"Mn̂g tī mn̂g-khū teh tńg,  Pîn-tōaⁿ ê lâng tī bîn-chhn̂g--nih iā sī án-ni.","tghg":"門佇門臼(khū)啲轉，貧憚的人佇眠床裡也是按呢。","bklhl":"門tī門臼teh tńg，Pîn-tōaⁿ ê人tī眠床裡也是án-ni。"}},{"book":"箴","chapter":26,"verse":15,"versions":{"unv":"懶惰人放手在盤子裡，就是向口撤回也以為勞乏。","bklcl":"Pîn-tōaⁿ ê lâng chhun-chhiú tī pôaⁿ--ni̍h, The̍h tò-tńg kàu chhùi iā hiâm tio̍h-bôa.","tghg":"貧憚的人伸手佇盤裡，提倒轉到嘴也嫌著磨。","bklhl":"Pîn-tōaⁿ ê人伸手tī盤裡，The̍h倒tńg到嘴也嫌tio̍h磨。"}},{"book":"箴","chapter":26,"verse":16,"versions":{"unv":"懶惰人看自己比七個善於應對的人更有智慧。","bklcl":"Pîn-tōaⁿ ê lâng khòaⁿ ka-kī ū tì-hūi,  Iâⁿ-kè chhit ê gâu ìn-tap ê lâng.","tghg":"貧憚的人看家己有智慧贏過七個𠢕應答的人。","bklhl":"Pîn-tōaⁿ ê人看家己有智慧，贏過七個gâu應答ê人。"}},{"book":"箴","chapter":26,"verse":17,"versions":{"unv":"過路被事激動，管理不干己的爭競，好像人揪住狗耳。","bklcl":"Kè-lō͘ lâng khì chhap bô kan-sia̍p i ê saⁿ-chiⁿ,  Sī chhin-chhiūⁿ lâng khiú-tio̍h káu ê hī.","tghg":"過路人去插(chhap)無干涉伊的相爭，是親像人搝(khiú)著狗的耳。","bklhl":"過路人去chhap無干涉伊ê相爭，是親像人khiú-tio̍h狗ê耳。"}},{"book":"箴","chapter":26,"verse":18,"versions":{"unv":"人欺凌鄰舍，卻說：我豈不是戲耍嗎？他就像瘋狂的人拋擲火把、利箭，與殺人的兵器（原文是死亡）。","bklcl":"Lâng khi-phiàn i ê chhù-piⁿ, Lâi kóng, Góa kiám m̄-sī kún-chhiò mah? Sī chhin-chhiūⁿ tian-kông ê lâng hiat hé-pé, Í-ki̍p lāi-chìⁿ kap thâi lâng ê ke-si.","tghg":"人欺騙伊的厝邊，來講：我豈呣是滾笑(kún-chhiò)嗎？是親像癲狂的人㧒(hiat)火把(hé-pé)，以及利箭(lāi-chìⁿ)及刣人的家私。","bklhl":"人欺騙伊ê厝邊，來講，我kiám m̄是kún笑mah？是親像顛狂ê人hiat火把，以及利箭kap刣人ê ke-si。"}},{"book":"箴","chapter":26,"verse":19,"versions":{"unv":"【併於上節】","bklcl":"【pēng tī téng chat】","tghg":"（見箴26：18）。","bklhl":"【併tī頂節】"}},{"book":"箴","chapter":26,"verse":20,"versions":{"unv":"火缺了柴就必熄滅；無人傳舌，爭競便止息。","bklcl":"Hé khiàm chhâ chiū ōe hoa,  Bô lâng o̍h-ōe, saⁿ-chiⁿ chiū soah--khì.","tghg":"火欠柴就會熄(hoa)；無人學話，相爭就息去。","bklhl":"火欠柴就會hoa，無人學話，相爭就soah去。"}},{"book":"箴","chapter":26,"verse":21,"versions":{"unv":"好爭競的人煽惑爭端，就如餘火加炭，火上加柴一樣。","bklcl":"Ài saⁿ-chiⁿ ê lâng ōe kek-tōng saⁿ-chiⁿ, Chhin-chhiūⁿ thiⁿ thòaⁿ tī to̍h ê thòaⁿ, thiⁿ chhâ tī hé--ni̍h.","tghg":"愛相爭的人會激動相爭，親像添(thiⁿ)炭佇𤏸(to̍h)的炭，添柴佇火裡。","bklhl":"Ài相爭ê人會激動相爭，親像添炭tī to̍h ê炭，添柴tī火裡。"}},{"book":"箴","chapter":26,"verse":22,"versions":{"unv":"傳舌人的言語，如同美食，深入人的心腹。","bklcl":"O̍h-ōe ê lâng ê giân-gú chhin-chhiūⁿ hó-chia̍h ê mi̍h;  Chhim-ji̍p lâng ê pak-lāi.","tghg":"學話的人的言語，親像好食的物，深入人的腹內。","bklhl":"學話ê人ê言語親像好食ê物；深入人ê腹內。"}},{"book":"箴","chapter":26,"verse":23,"versions":{"unv":"火熱的嘴，奸惡的心，好像銀渣包的瓦器。","bklcl":"Chhùi chhin-jia̍t, sim kan-ok;  Chhin-chhiūⁿ hûi-khì an gûn ê che-tái.","tghg":"嘴親熱，心奸惡，親像磁器(hûi-khì)安銀的渣滓(che-tái)。","bklhl":"嘴親熱，心奸惡；親像磁器an銀ê渣滓。"}},{"book":"箴","chapter":26,"verse":24,"versions":{"unv":"怨恨人的，用嘴粉飾，心裡卻藏著詭詐；","bklcl":"Oàn-hūn lâng-ê kóng pho͘-pâi ōe,  Chóng-sī sim-lāi khǹg khúi-chà.","tghg":"怨恨人的，講舖排話，總是心內囥詭詐；","bklhl":"怨恨人ê講舖排話，總是心內khǹg詭詐。"}},{"book":"箴","chapter":26,"verse":25,"versions":{"unv":"他用甜言蜜語，你不可信他，因為他心中有七樣可憎惡的。","bklcl":"I kóng hó-thiaⁿ ê ōe, lí m̄-thang sìn i,  In-ūi i ê sim-lāi ū chhit-hāng ê khó-ò͘ⁿ.","tghg":"伊講好聽的話，你呣通信伊，因為伊的心內有七項的可惡。","bklhl":"伊講好聽ê話，你m̄-thang信伊，因為伊ê心內有七項ê可惡。"}},{"book":"箴","chapter":26,"verse":26,"versions":{"unv":"他雖用詭詐遮掩自己的怨恨，他的邪惡必在會中顯露。","bklcl":"I sui-jiân ēng khúi-chà jia-iám ka-kī ê oàn-hūn,  I ê pháiⁿ beh lō͘-hiān tī hōe-chiòng ê bīn-chêng.","tghg":"伊雖然用詭詐遮掩(jia-iám)家己的怨恨，伊的歹欲露現佇會眾的面前。","bklhl":"I雖然用詭詐遮掩家己ê怨恨，伊ê pháiⁿ beh露現tī會眾ê面前。"}},{"book":"箴","chapter":26,"verse":27,"versions":{"unv":"挖陷坑的，自己必掉在其中；滾石頭的，石頭必反滾在他身上。","bklcl":"Ku̍t hām-khiⁿ ê lâng ka-kī beh poa̍h tī hí(**hit) lāi-bīn; Kō chio̍h-thâu ê lâng, chio̍h-thâu beh tò-tńg lâi kō--tio̍h i.","tghg":"掘陷坑的人，家己欲跋(poa̍h)佇彼內面；翱(kō)石頭的人，石頭欲倒轉來翱著伊。","bklhl":"掘陷坑ê人家己beh跋tī hit內面；Kō石頭ê人，石頭beh倒tńg來kō-tio̍h伊。"}},{"book":"箴","chapter":26,"verse":28,"versions":{"unv":"虛謊的舌恨他所壓傷的人；諂媚的口敗壞人的事。","bklcl":"Pe̍h-chha̍t ê chi̍h, oàn-hūn i só͘ teh-siong ê lâng; Thiám-mī ê chhùi ōe pāi-hoāi lâng.","tghg":"白賊的舌怨恨伊所壓傷(teh-siong)的人；諂媚(thiám-mī)的嘴會敗壞人。","bklhl":"白賊ê舌，怨恨伊所teh傷ê人；諂媚ê嘴ōe敗壞人。"}}]