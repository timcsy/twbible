[{"book":"創","chapter":21,"verse":1,"versions":{"unv":"耶和華按著先前的話眷顧撒拉，便照他所說的給撒拉成就。","bklcl":"Iâ-hô-hoa chiàu I chêng ê ōe koàn-kò͘ Sat-la̍h;  tùi án-ni Iâ-hô-hoa chiàu I só͘ kóng-ê kā Sat-la̍h chòe-chiâⁿ.","tghg":"耶和華照伊前的話眷顧撒拉，對按呢耶和華照伊所講的給撒拉做成。","bklhl":"耶和華照伊前ê話眷顧撒拉；tùi án-ni耶和華照伊所講ê kā撒拉做成。"}},{"book":"創","chapter":21,"verse":2,"versions":{"unv":"當亞伯拉罕年老的時候，撒拉懷了孕；到　神所說的日期，就給亞伯拉罕生了一個兒子。","bklcl":"A-pek-la̍h-hán nî-lāu ê sî, Sat-la̍h hoâi-īn;  kàu Siōng-tè tùi i kóng ê ji̍t-kî, chiū kā i siⁿ chi̍t ê kiáⁿ.","tghg":"亞伯拉罕年老的時，撒拉懷孕；到上帝對伊講的日期，就給伊生一個子。","bklhl":"亞伯拉罕年老ê時，撒拉懷孕；到上帝對伊講ê日期，就kā伊生一个kiáⁿ。"}},{"book":"創","chapter":21,"verse":3,"versions":{"unv":"亞伯拉罕給撒拉所生的兒子起名叫以撒。","bklcl":"A-pek-la̍h-hán kā Sat-la̍h só͘ siⁿ ê kiáⁿ, hō miâ kiò Í-sat.","tghg":"亞伯拉罕給撒拉所生的子號名叫以撒。","bklhl":"亞伯拉罕kā撒拉所生ê kiáⁿ，號名叫以撒。"}},{"book":"創","chapter":21,"verse":4,"versions":{"unv":"以撒生下來第八日，亞伯拉罕照著　神所吩咐的，給以撒行了割禮。","bklcl":"Í-sat chhut-sì poeh-ji̍t, A-pek-la̍h-hán chiàu Siōng-tè só͘ hoan-hù-ê, kā i ê kiáⁿ kiâⁿ kat-lé.","tghg":"以撒出世八日，亞伯拉罕照上帝所吩咐的，給伊的子行割禮。","bklhl":"以撒出世八日，亞伯拉罕照上帝所吩咐ê，kā伊ê kiáⁿ行割禮。"}},{"book":"創","chapter":21,"verse":5,"versions":{"unv":"他兒子以撒生的時候，亞伯拉罕年一百歲。","bklcl":"I ê kiáⁿ Í-sat chhut-sì ê sî, A-pek-la̍h-hán chi̍t-pah hè.","tghg":"伊的子以撒出世的時，亞伯拉罕一百歲。","bklhl":"伊ê kiáⁿ以撒出世ê時，亞伯拉罕一百歲。"}},{"book":"創","chapter":21,"verse":6,"versions":{"unv":"撒拉說：「　神使我喜笑，凡聽見的必與我一同喜笑」；","bklcl":"Sat-la̍h kóng, Siōng-tè hō͘ góa hoaⁿ-hí chhiò;  kìⁿ-nā thiaⁿ-kìⁿ-ê, beh kap góa tâng hoaⁿ-hí chhiò.","tghg":"撒拉講：「上帝互我歡喜笑，見若聽見者欲及我同歡喜笑」；","bklhl":"撒拉講，上帝hō͘我歡喜笑；見若聽見ê，beh kap我同歡喜笑。"}},{"book":"創","chapter":21,"verse":7,"versions":{"unv":"又說：「誰能預先對亞伯拉罕說『撒拉要乳養嬰孩』呢？因為在他年老的時候，我給他生了一個兒子。」","bklcl":"Koh kóng, Chī-chūi ōe tāi-seng kā A-pek-la̍h-hán kóng, Sat-la̍h beh hō͘ eⁿ-á suh-leng?  in-ūi tī i nî-lāu ê sî, góa kā i siⁿ chi̍t ê kiáⁿ.","tghg":"閣講：「是誰會代先給亞伯拉罕講『撒拉欲互嬰仔吸奶』？因為佇伊年老的時，我給伊生一個子。」","bklhl":"Koh講，Chī-chūi能事先kā亞伯拉罕講，撒拉beh hō͘嬰á suh奶？因為tī伊年老ê時，我kā伊生一个kiáⁿ。"}},{"book":"創","chapter":21,"verse":8,"versions":{"unv":"孩子漸長，就斷了奶。以撒斷奶的日子，亞伯拉罕設擺豐盛的筵席。","bklcl":"Gín-á chiām-chiām tōa, chiū tn̄g-leng;  Í-sat tn̄g-leng ê ji̍t, A-pek-la̍h-hán pâi-siat tōa iân-sia̍h.","tghg":"囝仔漸漸大，就斷奶。以撒斷奶的日，亞伯拉罕排設大筵席。","bklhl":"Gín-á漸漸大，就斷奶；以撒斷奶ê日，亞伯拉罕排設大筵席。"}},{"book":"創","chapter":21,"verse":9,"versions":{"unv":"當時，撒拉看見埃及人夏甲給亞伯拉罕所生的兒子戲笑，","bklcl":"Tng-sî Ai-ki̍p lâng Hā-kah kā A-pek-la̍h-hán só͘ siⁿ ê kiáⁿ teh léng-chhiò, hō͘ Sat-la̍h khòaⁿ-kìⁿ;","tghg":"當時，埃及人夏甲給亞伯拉罕所生的子啲冷笑，互撒拉看見，","bklhl":"當時埃及人夏甲kā亞伯拉罕所生ê kiáⁿ teh冷笑，hō͘撒拉看見；"}},{"book":"創","chapter":21,"verse":10,"versions":{"unv":"就對亞伯拉罕說：「你把這使女和她兒子趕出去！因為這使女的兒子不可與我的兒子以撒一同承受產業。」","bklcl":"chiū tùi A-pek-la̍h-hán kóng, Tio̍h kóaⁿ-chhut chit ê lú-pī kap i ê kiáⁿ;  in-ūi lú-pī ê kiáⁿ bōe-thang kap góa ê kiáⁿ Í-sat tâng chòe hō͘-sû.","tghg":"就對亞伯拉罕講：「著趕出此個女婢及伊的子！因為女婢的子𣍐通及我的子以撒同做後嗣。」","bklhl":"就對亞伯拉罕講，Tio̍h趕出chit ê女婢kap伊ê kiáⁿ；因為女婢ê kiáⁿ bōe-thang kap我ê kiáⁿ以撒同做後嗣。"}},{"book":"創","chapter":21,"verse":11,"versions":{"unv":"亞伯拉罕因他兒子的緣故很憂愁。","bklcl":"A-pek-la̍h-hán in-ūi i ê kiáⁿ ê iân-kò͘ put-chí iu-būn.","tghg":"亞伯拉罕因為伊的子的緣故不止憂悶。","bklhl":"亞伯拉罕因為伊ê kiáⁿ ê緣故不止憂悶。"}},{"book":"創","chapter":21,"verse":12,"versions":{"unv":"　神對亞伯拉罕說：「你不必為這童子和你的使女憂愁。凡撒拉對你說的話，你都該聽從；因為從以撒生的，才要稱為你的後裔。","bklcl":"Siōng-tè kā A-pek-la̍h-hán kóng,  Lí m̄-thang ūi-tio̍h chit ê gín-á í-ki̍p lí ê lú-pī iu-būn;  kìⁿ-nā Sat-la̍h tùi lí kóng ê, lí lóng tio̍h thiaⁿ;  in-ūi tùi Í-sat siⁿ-ê, chiah beh chheng-chòe lí ê hō͘-è.","tghg":"上帝給亞伯拉罕講：「你呣通為著此個囝仔以及你的女婢憂悶。見若撒拉對你講的，你攏著聽；因為對以撒生的，才欲稱做你的後裔。","bklhl":"上帝kā亞伯拉罕講，你m̄-thang為tio̍h chit ê gín-á以及你ê女婢憂悶；見若撒拉對你講ê，你lóng tio̍h聽；因為tùi以撒生ê，chiah beh稱做你ê後裔。"}},{"book":"創","chapter":21,"verse":13,"versions":{"unv":"至於使女的兒子，我也必使他的後裔成立一國，因為他是你所生的。」","bklcl":"Lūn-kàu lú-pī ê kiáⁿ, Góa ia̍h beh hō͘ i chiâⁿ-chòe chi̍t-kok, in-ūi i ia̍h sī lí siⁿ-ê.","tghg":"論到女婢的子，我亦欲互伊成做一國，因為伊亦是你生者。」","bklhl":"論到女婢ê kiáⁿ，我亦beh hō͘伊成做一國，因為伊亦是你生ê。"}},{"book":"創","chapter":21,"verse":14,"versions":{"unv":"亞伯拉罕清早起來，拿餅和一皮袋水，給了夏甲，搭在她的肩上，又把孩子交給她，打發她走。夏甲就走了，在別是巴的曠野走迷了路。","bklcl":"A-pek-la̍h-hán chá-chá khí-lâi, the̍h piáⁿ kap chi̍t phê-tē ê chúi hō͘ Hā-kah;  hē tī i ê keng-thâu-téng;  liân gín-á sòa kah i khì;  i chiū khì, kàu Pia̍t-sī-pa ê khòng-iá chiū kiâⁿ bô lō͘.","tghg":"亞伯拉罕早早起來，提餅及一皮袋的水，互夏甲，下(hē)佇伊的肩頭頂，連囝仔續教伊去，伊就去。到別是巴的曠野就行無路。","bklhl":"亞伯拉罕早早起來，the̍h餅kap一皮袋ê水hō͘夏甲；hē tī伊ê肩頭頂；連gín-á續kah伊去；伊就去，到別是巴ê曠野就行無路。"}},{"book":"創","chapter":21,"verse":15,"versions":{"unv":"皮袋的水用盡了，夏甲就把孩子撇在小樹底下，","bklcl":"Phê-tē lāi ê chúi ēng-liáu, Hā-kah chiū chiong gín-á pàng tī sòe châng chhiū kha.","tghg":"皮袋內的水用了，夏甲就將囝仔放佇細欉樹腳，","bklhl":"皮袋內ê水用了，夏甲就將gín-á放tī細叢樹腳。"}},{"book":"創","chapter":21,"verse":16,"versions":{"unv":"自己走開約有一箭之遠，相對而坐，說：「我不忍見孩子死」，就相對而坐，放聲大哭。","bklcl":"Pún-sin kiâⁿ-khui,  iok-lio̍k cho̍h chi̍t ki chìⁿ ê hn̄g, saⁿ-tùi-bīn teh chē;  kóng, Góa put-jím khòaⁿ gín-á sí;  chiū saⁿ-tùi-bīn chē, chhut-siaⁿ tōa thî-khàu.","tghg":"本身行開約略擲(cho̍h)一支箭的遠，相對面啲坐，講：「我不忍看囝仔死」，就相對面坐，出聲大啼哭。","bklhl":"本身行開，約略射(cho̍h)一支箭ê遠，相對面teh坐；講，我不忍看gín-á死；就相對面坐，出聲大啼哭。"}},{"book":"創","chapter":21,"verse":17,"versions":{"unv":"　神聽見童子的聲音；　神的使者從天上呼叫夏甲說：「夏甲，你為何這樣呢？不要害怕，　神已經聽見童子的聲音了。","bklcl":"Siōng-tè thiaⁿ-kìⁿ gín-á ê siaⁿ;  Siōng-tè ê sù-chiá tùi thiⁿ-ni̍h kiò Hā-kah kóng, Hā-kah, lí ū sím-mi̍h tāi-chì?  m̄-bián kiaⁿ;  Siōng-tè í-keng thiaⁿ-kìⁿ gín-á tī-hia ê siaⁿ.","tghg":"上帝聽見囝仔的聲；上帝的使者對天裡叫夏甲講：「夏甲，你有甚麼代誌？呣免驚，上帝已經聽見囝仔佇遐的聲。","bklhl":"上帝聽見gín-á ê聲；上帝ê使者tùi天裡叫夏甲講，夏甲，你有甚麼tāi-chì？m̄免驚；上帝已經聽見gín-á tī-hia ê聲。"}},{"book":"創","chapter":21,"verse":18,"versions":{"unv":"起來！把童子抱在懷中（懷：原文是手），我必使他的後裔成為大國。」","bklcl":"Khí-lâi, ia̍h hō͘ gín-á khí-lâi, khan tī lí ê chhiú;  Góa beh hō͘ i chiâⁿ-chòe tōa-kok.","tghg":"起來！亦互囝仔起來牽佇你的手，我欲互伊成做大國。」","bklhl":"起來，亦hō͘ gín-á起來，牽tī你ê手；我beh hō͘伊成做大國。"}},{"book":"創","chapter":21,"verse":19,"versions":{"unv":"　神使夏甲的眼睛明亮，她就看見一口水井，便去將皮袋盛滿了水，給童子喝。","bklcl":"Siōng-tè khui i ê ba̍k-chiu, i chiū khòaⁿ-kìⁿ chúi-chíⁿ;  chiū chiong phê-tē khì ji̍p-chúi kàu móa-móa, sòa hō͘ gín-á lim.","tghg":"上帝開伊的目睭，伊就看見水井，就將皮袋去入水到滿滿，續互囝仔飲。","bklhl":"上帝開伊ê目睭，伊就看見水井；就將皮袋去入水到滿滿，續hō͘ gín-á lim。"}},{"book":"創","chapter":21,"verse":20,"versions":{"unv":"　神保佑童子，他就漸長，住在曠野，成了弓箭手。","bklcl":"Siōng-tè kap gín-á tī-teh, i chiū chiām-chiām tōa;  tiàm tī khòng-iá, chiâⁿ-chòe siā-chìⁿ ê lâng.","tghg":"上帝及囝仔佇啲，伊就漸漸大，踮佇曠野，成做射箭的人。","bklhl":"上帝kap gín-á tī-teh，伊就漸漸大；tiàm-tī曠野，成做射箭ê人。"}},{"book":"創","chapter":21,"verse":21,"versions":{"unv":"他住在巴蘭的曠野；他母親從埃及地給他娶了一個妻子。","bklcl":"I khiā-khí tī Pa-lân ê khòng-iá;  i ê lāu-bú tùi Ai-ki̍p tōe kā i chhōa chi̍t ê bó͘.","tghg":"伊徛起佇巴蘭的曠野；伊的老母對埃及地給伊娶一個某。","bklhl":"伊khiā起tī Pa-lân ê曠野；伊ê老母tùi埃及地kā伊chhōa一个bó͘。"}},{"book":"創","chapter":21,"verse":22,"versions":{"unv":"當那時候，亞比米勒同他軍長非各對亞伯拉罕說：「凡你所行的事都有　神的保佑。","bklcl":"Tng hit-sî A-pí-bí-le̍k, kap i ê kun-tiúⁿ Hui-kok, tùi A-pek-la̍h-hán kóng, Kìⁿ-nā lí só͘ kiâⁿ ê sū, Siōng-tè kap lí tī-teh.","tghg":"當彼時，亞比米勒及伊的軍長非各對亞伯拉罕講：「見若你所行的事上帝及你佇啲。","bklhl":"當hit時A-pí-bí-le̍k，kap伊ê軍長Hui-kok，對亞伯拉罕講，見若你所行ê事，上帝kap你tī-teh。"}},{"book":"創","chapter":21,"verse":23,"versions":{"unv":"我願你如今在這裡指著　神對我起誓，不要欺負我與我的兒子，並我的子孫。我怎樣厚待了你，你也要照樣厚待我與你所寄居這地的民。」","bklcl":"Taⁿ lí tī-chia tio̍h kí Siōng-tè kap góa chiù-chōa, m̄-thang khi-hū góa, kap góa ê kiáⁿ, í-ki̍p góa ê sun;  góa àn-cháiⁿ-iūⁿ hó khoán-thāi lí, lí ia̍h tio̍h chiàu án-ni khoán-thāi góa, í-ki̍p lí só͘ kià-ku ê tōe-hng.","tghg":"今你佇遮著指(kí)上帝及我咒誓，呣通欺負我及我的子，以及我的孫。我按怎樣好款待你，你亦著照按呢款待我以及你所寄居的地方。」","bklhl":"Taⁿ你tī-chia tio̍h kí上帝kap我chiù-chōa，m̄-thang欺負我，kap我ê kiáⁿ，以及我ê孫；我àn怎樣好款待你，你亦tio̍h照án-ni款待我，以及你所寄居ê地方。"}},{"book":"創","chapter":21,"verse":24,"versions":{"unv":"亞伯拉罕說：「我情願起誓。」","bklcl":"A-pek-la̍h-hán kóng, Góa beh chiù-chōa.","tghg":"亞伯拉罕講：「我欲咒誓。」","bklhl":"亞伯拉罕講，我beh chiù-chōa。"}},{"book":"創","chapter":21,"verse":25,"versions":{"unv":"從前，亞比米勒的僕人霸佔了一口水井，亞伯拉罕為這事指責亞比米勒。","bklcl":"Chêng A-pí-bí-le̍k ê lô͘-po̍k pà-chiàm chi̍t kháu chúi-chíⁿ, A-pek-la̍h-hán ūi chit ê sū hiâm A-pí-bí-le̍k.","tghg":"前，亞比米勒的奴僕霸佔一口水井，亞伯拉罕為此個事嫌亞比米勒。","bklhl":"前A-pí-bí-le̍k ê奴僕霸佔一口水井，亞伯拉罕為chit ê事嫌A-pí-bí-le̍k。"}},{"book":"創","chapter":21,"verse":26,"versions":{"unv":"亞比米勒說：「誰做這事，我不知道，你也沒有告訴我，今日我才聽見了。」","bklcl":"A-pí-bí-le̍k kóng, Chī-chūi chòe chit ê tāi-chì, góa m̄-chai;  lí ia̍h bē ū kā góa kóng, kàu kin-á-ji̍t góa chiah thiaⁿ-kìⁿ.","tghg":"亞比米勒講：「是誰做此個代誌，我呣知，你亦未有給我講，到今仔日我才聽見。」","bklhl":"A-pí-bí-le̍k講，Chī-chūi做chit ê tāi-chì，我m̄知；你亦未有kā我講，到今á日我chiah聽見。"}},{"book":"創","chapter":21,"verse":27,"versions":{"unv":"亞伯拉罕把羊和牛給了亞比米勒，二人就彼此立約。","bklcl":"A-pek-la̍h-hán chiong iûⁿ kap gû hō͘ A-pí-bí-le̍k;  nn̄g-lâng chiū saⁿ-kap li̍p-iok.","tghg":"亞伯拉罕將羊及牛互亞比米勒，二人就相及立約。","bklhl":"亞伯拉罕將羊kap牛hō͘ A-pí-bí-le̍k；兩人就相kap立約。"}},{"book":"創","chapter":21,"verse":28,"versions":{"unv":"亞伯拉罕把七隻母羊羔另放在一處。","bklcl":"A-pek-la̍h-hán chiong chhit chiah bú ê iûⁿ-ko lēng-gōa pàng tī chi̍t só͘-chāi.","tghg":"亞伯拉罕將七隻母的羊羔另外放佇一所在。","bklhl":"亞伯拉罕將七隻母ê羊羔另外放tī一所在。"}},{"book":"創","chapter":21,"verse":29,"versions":{"unv":"亞比米勒問亞伯拉罕說：「你把這七隻母羊羔另放在一處，是甚麼意思呢？」","bklcl":"A-pí-bí-le̍k mn̄g A-pek-la̍h-hán kóng, Lí chiong chhit chiah bú ê iûⁿ-ko lēng-gōa pàng tī chi̍t só͘-chāi, sī sím-mi̍h ì-sù?","tghg":"亞比米勒問亞伯拉罕講：「你將七隻母的羊羔另外放佇一所在，是甚麼意思？」","bklhl":"A-pí-bí-le̍k問亞伯拉罕講，你將七隻母ê羊羔另外放tī一所在，是甚麼意思？"}},{"book":"創","chapter":21,"verse":30,"versions":{"unv":"他說：「你要從我手裡受這七隻母羊羔，作我挖這口井的證據。」","bklcl":"Ìn kóng, Lí tio̍h tùi góa ê chhiú siu chí chhit chiah bú ê iûⁿ-ko, chòe góa khui chit kháu chíⁿ ê chèng-kù.","tghg":"應講：「你著對我的手收此七隻母的羊羔，做我開此口井的證據。」","bklhl":"應講，你tio̍h tùi我ê手收chit七隻母ê羊羔，做我開chit口井ê證據。"}},{"book":"創","chapter":21,"verse":31,"versions":{"unv":"所以他給那地方起名叫別是巴（就是盟誓的井的意思），因為他們二人在那裡起了誓。","bklcl":"Só͘-í miâ hit só͘-chāi kiò Pia̍t-sī-pa,  in-ūi in nn̄g-lâng tī-hia ū chiù-chōa.","tghg":"所以名彼所在叫別是巴，因為𪜶二人佇遐有咒誓。","bklhl":"所以名hit所在叫別是巴，因為in兩人tī-hia有chiù-chōa。"}},{"book":"創","chapter":21,"verse":32,"versions":{"unv":"他們在別是巴立了約，亞比米勒就同他軍長非各起身回非利士地去了。","bklcl":"In tī Pia̍t-sī-pa li̍p-iok;  A-pí-bí-le̍k chiū kap i ê kun-tiúⁿ Hui-kok khí-sin tò-khì Hui-lī-sū tōe.","tghg":"𪜶佇別是巴立約，亞比米勒就及伊的軍長非各起身倒去非利士地。","bklhl":"In tī別是巴立約；A-pí-bí-le̍k就kap伊ê軍長Hui-kok起身tò去腓利士地。"}},{"book":"創","chapter":21,"verse":33,"versions":{"unv":"亞伯拉罕在別是巴栽上一棵垂絲柳樹，又在那裡求告耶和華─永生　神的名。","bklcl":"A-pek-la̍h-hán tī Pia̍t-sī-pa chai chi̍t châng sûi-si-liú chhiū;  koh tī-hia kiû-kiò Iâ-hô-hoa éng-éng tī-teh Siōng-tè ê miâ.","tghg":"亞伯拉罕佇別是巴栽一欉垂絲柳(sûi-si-liú)樹，閣佇遐求叫耶和華──永永佇啲上帝的名。","bklhl":"亞伯拉罕tī別是巴栽一叢垂絲柳樹；koh tī-hia求叫耶和華永永tī-teh上帝ê名。"}},{"book":"創","chapter":21,"verse":34,"versions":{"unv":"亞伯拉罕在非利士人的地寄居了多日。","bklcl":"A-pek-la̍h-hán tī Hui-lī-sū lâng ê tōe kià-ku chōe-chōe ji̍t.","tghg":"亞伯拉罕佇非利士人的地寄居多多日。","bklhl":"亞伯拉罕tī腓利士人ê地寄居chōe-chōe日。"}}]