[{"book":"創","chapter":35,"verse":1,"versions":{"unv":"　神對雅各說：「起來！上伯特利去，住在那裡；要在那裡築一座壇給　神，就是你逃避你哥哥以掃的時候向你顯現的那位。」","bklcl":"Siōng-tè kā Ngá-kok kóng, Khí-ah, chiūⁿ-khì Pek-te̍k-lī, tòa tī-hia.  Koh tio̍h tī-hia kā Siōng-tè khí chi̍t chō tôaⁿ, chiū-sī lí siám-pī lí ê hiaⁿ Í-sò ê bīn ê sî, tùi lí chhut-hiān-ê, hit-ê.","tghg":"上帝給雅各講：「去啊！上去伯特利，住佇遐；閣著佇遐給上帝起一座壇，就是你閃避你的兄以掃的面的時對你出現的彼個。」","bklhl":"上帝kā雅各講，起ah，上去Pek-te̍k-lī，tòa tī-hia。Koh tio̍h tī-hia kā上帝起一座壇，就是你閃避你ê兄以掃ê面ê時，對你出現ê，hit ê。"}},{"book":"創","chapter":35,"verse":2,"versions":{"unv":"雅各就對他家中的人並一切與他同在的人說：「你們要除掉你們中間的外邦神，也要自潔，更換衣裳。","bklcl":"Ngá-kok chiū kā choân-ke í-ki̍p it-chhè kap i tī-teh ê lâng kóng, Lín tio̍h tû-khì lín tiong-kan gōa-pang ê siōng-tè;  ia̍h tio̍h ka-kī chheng-khì, ōaⁿ lín ê i-chiûⁿ.","tghg":"雅各就給全家以及一切及伊佇啲的人講：「恁著除去恁中間外邦的上帝，亦著家己清氣，換恁的衣裳。","bklhl":"雅各就kā全家以及一切kap伊tī-teh ê人講，Lín tio̍h除去lín中間外邦ê上帝；亦tio̍h家己清氣，換 lín ê衣裳。"}},{"book":"創","chapter":35,"verse":3,"versions":{"unv":"我們要起來，上伯特利去，在那裡我要築一座壇給　神，就是在我遭難的日子應允我的禱告、在我行的路上保佑我的那位。」","bklcl":"Lán tio̍h khí-lâi, chiūⁿ-khì Pek-te̍k-lī;  tī-hia góa beh kā Siōng-tè khí chi̍t chō tôaⁿ, chiū-sī tī góa tú-tio̍h hoān-lān ê ji̍t, ún-chún góa ê kî-tó, tī góa só͘ kiâⁿ ê lō͘ kap góa tī-teh, hit-ê.","tghg":"咱著起來，上去伯特利，佇遐我欲給上帝起一座壇，就是佇我抵著(tú-tio̍h)患難的日允准我的祈禱、佇我所行的路及我佇啲彼個。」","bklhl":"咱tio̍h起來，上去Pek-te̍k-lī；tī-hia我beh kā上帝起一座壇，就是tī我tú-tio̍h患難ê日，允准我ê祈禱，tī我所行ê路kap我tī-teh，hit ê。"}},{"book":"創","chapter":35,"verse":4,"versions":{"unv":"他們就把外邦人的神像和他們耳朵上的環子交給雅各；雅各都藏在示劍那裡的橡樹底下。","bklcl":"In chiū chiong in chhiú-lāi só͘ ū īⁿ-pang ê sîn-bêng, kap in ê hī-kau, lóng hō͘ Ngá-kok;  Ngá-kok chiong hiah-ê tâi tī Sī-kiàm hit-ūi ê siōng-chhiū-kha.","tghg":"𪜶就將𪜶手內所有異邦的神明及𪜶的耳鈎攏互雅各；雅各將許個埋(tâi)佇示劍彼位的橡樹腳。","bklhl":"In就將in手內所有異邦ê神明，kap in ê耳鉤，lóng hō͘雅各；雅各將hiah-ê 埋 tī示劍hit位ê橡樹腳。"}},{"book":"創","chapter":35,"verse":5,"versions":{"unv":"他們便起行前往。　神使那周圍城邑的人都甚驚懼，就不追趕雅各的眾子了。","bklcl":"In chiū khí-sin, Siōng-tè hō͘ sì-chiu-ûi ê siâⁿ ê lâng lóng chin kiaⁿ;  in chiū bô tui-jip Ngá-kok ê chèng-kiáⁿ.","tghg":"𪜶就起身。上帝互四周圍的城的人攏真驚，𪜶就無追趇(jip)雅各的眾子。","bklhl":"In就起身，上帝hō͘四周圍ê城ê人lóng真驚；in就無追jip雅各ê眾kiáⁿ。"}},{"book":"創","chapter":35,"verse":6,"versions":{"unv":"於是雅各和一切與他同在的人到了迦南地的路斯，就是伯特利。","bklcl":"Ngá-kok, í-ki̍p it-chhè kap i chòe-tīn ê lâng, kàu Ka-lâm tōe ê Lō͘-su, chiū-sī Pek-te̍k-lī.","tghg":"雅各以及一切及伊做陣的人到迦南地的路斯，就是伯特利。","bklhl":"雅各，以及一切kap伊做陣ê人，到迦南地ê Lō͘-su，就是Pek-te̍k-lī。"}},{"book":"創","chapter":35,"verse":7,"versions":{"unv":"他在那裡築了一座壇，就給那地方起名叫伊勒‧伯特利（就是伯特利之　神的意思）；因為他逃避他哥哥的時候，　神在那裡向他顯現。","bklcl":"I tī-hia khí chi̍t chō tôaⁿ, chiū kā hit só͘-chāi hō-miâ, kiò I-le̍k-pek-te̍k-lī;  in-ūi i siám-pī i ê hiaⁿ ê sî, Siōng-tè tī-hia tùi i chhut-hiān.","tghg":"伊佇遐起一座壇，就給彼所在號名叫伊勒伯特利；因為伊閃避伊的兄的時，上帝佇遐對伊出現。","bklhl":"伊tī-hia起一座壇，就kā hit所在號名，叫I-le̍k-pek-te̍k-lī；因為伊閃避伊ê兄ê時，上帝tī-hia對伊出現。"}},{"book":"創","chapter":35,"verse":8,"versions":{"unv":"利百加的奶母底波拉死了，就葬在伯特利下邊橡樹底下；那棵樹名叫亞倫‧巴古。","bklcl":"Lī-pek-ka ê ni-bú Tí-phò-lat sí;  chiū bâi-chòng tī Pek-te̍k-lī ê ē-bīn, siōng-chhiū-kha;  só͘-í kiò i ê miâ A-lûn-pa-kó͘.","tghg":"利百加的奶母底波拉死，就埋葬佇伯特利的下面橡樹腳；所以叫伊的名亞倫巴古。","bklhl":"利百加ê奶母Tí-phò-lat死；就埋葬tī Pek-te̍k-lī ê下面，橡樹腳；所以叫伊ê名A-lûn-pa-kó͘。"}},{"book":"創","chapter":35,"verse":9,"versions":{"unv":"雅各從巴旦‧亞蘭回來，　神又向他顯現，賜福與他，","bklcl":"Ngá-kok tùi Pa-tàn-a-lân tò-lâi, Siōng-tè koh tùi i chhut-hiān, sù-hok hō͘ i.","tghg":"雅各對巴旦亞蘭倒來，上帝閣對伊出現，賜福互伊，","bklhl":"雅各tùi Pa-tàn-a-lân tò來，上帝koh對伊出現，賜福hō͘ 伊。"}},{"book":"創","chapter":35,"verse":10,"versions":{"unv":"且對他說：「你的名原是雅各，從今以後不要再叫雅各，要叫以色列。」這樣，他就改名叫以色列。","bklcl":"Siōng-tè koh kā i kóng, Lí miâ sī Ngá-kok;  taⁿ í-āu lí ê miâ bô koh kiò Ngá-kok, beh miâ kiò Í-sek-lia̍t;  chiū kiò i ê miâ Í-sek-lia̍t.","tghg":"上帝閣給伊講：「你名是雅各，今以後你的名無閣叫雅各，欲名叫以色列。」就叫伊的名以色列。","bklhl":"上帝koh kā伊講，你名是雅各；taⁿ以後你ê名無koh叫雅各，beh名叫以色列；就叫伊ê名以色列。"}},{"book":"創","chapter":35,"verse":11,"versions":{"unv":"　神又對他說：「我是全能的　神；你要生養眾多，將來有一族和多國的民從你而生，又有君王從你而出。","bklcl":"Siōng-tè koh kā i kóng, Góa sī choân-lêng ê Siōng-tè;  lí tio̍h siⁿ-thòaⁿ chōe-chōe;  chiong-lâi ū chi̍t-kok, koh ū chōe-chōe kok, tùi lí lâi siⁿ, koh ū kun-ông tùi lí siⁿ-chhut.","tghg":"上帝閣給伊講：「我是全能的上帝；你著生湠多多，將來有一國閣有多多國對你來生，閣有君王對你生出。","bklhl":"上帝koh kā伊講，我是全能ê上帝；你tio̍h生湠chōe-chōe；將來有一國，koh有chōe-chōe 國，tùi你來生，koh有君王tùi你生出。"}},{"book":"創","chapter":35,"verse":12,"versions":{"unv":"我所賜給亞伯拉罕和以撒的地，我要賜給你與你的後裔。」","bklcl":"Góa só͘ hō͘ A-pek-la̍h-hán kap Í-sat ê tōe, Góa beh hō͘ lí, ia̍h beh chiong chit ê tōe hō͘ lí ê hō͘-è.","tghg":"我所互亞伯拉罕及以撒的地，我欲互你亦欲將此個地互你的後裔。」","bklhl":"我所hō͘亞伯拉罕kap以撒ê地，我beh hō͘你，亦beh將chit ê地hō͘你ê後裔。"}},{"book":"創","chapter":35,"verse":13,"versions":{"unv":"　神就從那與雅各說話的地方升上去了。","bklcl":"Siōng-tè chiū tùi kap i kóng-ōe ê só͘-chāi chiūⁿ-khì.","tghg":"上帝就對及伊講話的所在上去。","bklhl":"上帝就tùi kap伊講話ê所在上去。"}},{"book":"創","chapter":35,"verse":14,"versions":{"unv":"雅各便在那裡立了一根石柱，在柱子上奠酒，澆油。","bklcl":"Ngá-kok chiū tī Siōng-tè kap i kóng-ōe ê só͘-chāi, khiā chi̍t ki thiāu, chiū-sī chio̍h-thiāu;  tī hit téng-bīn koàn-tiān tò-iû.","tghg":"雅各就佇上帝及伊講話的所在徛一支柱，就是石柱，佇彼頂面灌奠(koàn-tiān)，倒油。","bklhl":"雅各就tī上帝kap伊講話ê所在，khiā一支柱，就是石柱；tī hit頂面灌奠倒油。"}},{"book":"創","chapter":35,"verse":15,"versions":{"unv":"雅各就給那地方起名叫伯特利。","bklcl":"Ngá-kok chiū chheng Siōng-tè kap i kóng-ōe ê só͘-chāi, miâ chòe Pek-te̍k-lī.","tghg":"雅各就稱上帝及伊講話的所在名做伯特利。","bklhl":"雅各就稱上帝kap伊講話ê所在，名做Pek-te̍k-lī。"}},{"book":"創","chapter":35,"verse":16,"versions":{"unv":"他們從伯特利起行，離以法他還有一段路程，拉結臨產甚是艱難。","bklcl":"In tùi Pek-te̍k-lī khí-sin;  lī-khui Í-hoat-tha iáu ū chi̍t chām ê lō͘;  La̍h-kiat tit-beh siⁿ lîm-sán kan-lân.","tghg":"𪜶對伯特利起身，離開以法他猶有一站的路，拉結得欲生，臨產艱難。","bklhl":"In tùi Pek-te̍k-lī起身；離開Í-hoat-tha iáu有一chām ê路；拉結得beh生臨產艱難。"}},{"book":"創","chapter":35,"verse":17,"versions":{"unv":"正在艱難的時候，收生婆對她說：「不要怕，你又要得一個兒子了。」","bklcl":"Tng i kan-khó͘ siⁿ ê sî, khioh-chiá tùi i kóng, M̄-bián kiaⁿ, lí taⁿ beh koh tit-tio̍h chi̍t ê kiáⁿ.","tghg":"當伊艱苦生的時，拾姐(khioh-chiá)對伊講：「呣免驚，你今欲閣得著一個子。」","bklhl":"當伊艱苦生ê時，拾者對伊講，m̄免驚，你taⁿ beh koh得tio̍h一个kiáⁿ。"}},{"book":"創","chapter":35,"verse":18,"versions":{"unv":"她將近於死，靈魂要走的時候，就給她兒子起名叫便‧俄尼；他父親卻給他起名叫便雅憫。","bklcl":"I khùi beh tn̄g, lîm-chiong ê sî, chiū kiò i ê kiáⁿ ê miâ Piān-gô-nî;  i ê lāu-pē kā i hō-miâ Piān-ngá-bín.","tghg":"伊氣欲斷臨終的時，就叫伊的子的名便俄尼；伊的老父給伊號名便雅憫。","bklhl":"伊氣beh斷，臨終ê時，就叫伊ê kiáⁿ ê名Piān-gô-nî；伊ê老父kā伊號名便雅憫。"}},{"book":"創","chapter":35,"verse":19,"versions":{"unv":"拉結死了，葬在以法他的路旁；以法他就是伯利恆。","bklcl":"La̍h-kiat sí, bâi-chòng tī khì Í-hoat-tha ê lō͘;  Í-hoat-tha chiū-sī Pek-lī-hêng.","tghg":"拉結死，埋葬佇去以法他的路；以法他就是伯利恆。","bklhl":"拉結死，埋葬tī去Í-hoat-tha ê路；Í-hoat-tha就是伯利恆。"}},{"book":"創","chapter":35,"verse":20,"versions":{"unv":"雅各在她的墳上立了一塊碑，就是拉結的墓碑，到今日還在。","bklcl":"Ngá-kok khiā thiāu tī i ê bōng-téng;  chit ê thiāu chiū-sī La̍h-kiat ê bōng-pâi;  kàu kin-á-ji̍t iáu tī-teh.","tghg":"雅各徛柱佇伊的墓頂，此個柱就是拉結的墓牌，到今仔日猶佇啲。","bklhl":"雅各khiā柱tī伊ê墓頂；chit ê柱就是拉結ê墓牌；到今á日iáu tī-teh。"}},{"book":"創","chapter":35,"verse":21,"versions":{"unv":"以色列起行前往，在以得臺那邊支搭帳棚。","bklcl":"Í-sek-lia̍t koh khí-sin khì, tī Í-tek-tâi tah pò͘-pîⁿ.","tghg":"以色列閣起身去，佇以得台搭布棚。","bklhl":"以色列koh起身去，tī Í-tek-tâi 搭布棚。"}},{"book":"創","chapter":35,"verse":22,"versions":{"unv":"以色列住在那地的時候，流便去與他父親的妾辟拉同寢，以色列也聽見了。雅各共有十二個兒子。","bklcl":"Í-sek-lia̍t tòa tī hit só͘-chāi ê sî, Liû-piān khì kap i ê lāu-pē ê sòe-î, Phek-la̍h, saⁿ-kap khùn;  Í-sek-lia̍t ia̍h thiaⁿ.","tghg":"以色列住佇彼所在的時，流便去及伊的老父的細姨辟拉相及睏，以色列亦聽。雅各共有十二個子。","bklhl":"以色列tòa tī hit所在ê時，Liû-piān去kap伊ê老父ê細姨，Phek-la̍h，相kap睏；以色列亦聽。"}},{"book":"創","chapter":35,"verse":23,"versions":{"unv":"利亞所生的是雅各的長子流便，還有西緬、利未、猶大、以薩迦、西布倫。","bklcl":"Ngá-kok kiōng ū cha̍p-jī ê kiáⁿ.  Lī-a ê kiáⁿ, chiū-sī Ngá-kok ê tōa-kiáⁿ Liû-piān, í-ki̍p Se-biān, Lī-bī, Iû-tāi, Í-sat-ka, Se-pò͘-lûn;","tghg":"利亞的子就是雅各的大子流便，以及西緬、利未、猶大、以薩迦、西布倫。","bklhl":"雅各共有十二個kiáⁿ。利亞ê kiáⁿ，就是雅各ê大kiáⁿ Liû-piān，以及西門，利未，偤大，Í-sat-ka，Se-pò͘-lûn；"}},{"book":"創","chapter":35,"verse":24,"versions":{"unv":"拉結所生的是約瑟、便雅憫。","bklcl":"La̍h-kiat ê kiáⁿ, chiū-sī Iok-sek, Piān-ngá-bín;","tghg":"拉結的子就是約瑟、便雅憫。","bklhl":"拉結ê kiáⁿ，就是約瑟，便雅憫；"}},{"book":"創","chapter":35,"verse":25,"versions":{"unv":"拉結的使女辟拉所生的是但、拿弗他利。","bklcl":"La̍h-kiat ê lú-pī Phek-la̍h só͘ siⁿ ê kiáⁿ, chiū-sī Tàn kap Ná-hut-tha-lī;","tghg":"拉結的女婢辟拉所生的子就是但及拿弗他利。","bklhl":"拉結ê女婢Phek-la̍h所生ê kiáⁿ，就是Tàn kap Ná-hut-tha-lī；"}},{"book":"創","chapter":35,"verse":26,"versions":{"unv":"利亞的使女悉帕所生的是迦得、亞設。這是雅各在巴旦‧亞蘭所生的兒子。","bklcl":"Lī-a ê lú-pī Sek-phàⁿ só͘ siⁿ ê kiáⁿ Ka-tek, A-siat;  che sī Ngá-kok tī Pa-tàn-a-lân só͘ siⁿ ê kiáⁿ.","tghg":"利亞的女婢悉帕所生的子迦得、亞設。這是雅各佇巴旦亞蘭所生的子。","bklhl":"利亞ê女婢Sek-phàⁿ所生ê kiáⁿ Ka-tek，A-siat；這是雅各tī Pa-tàn-a-lân所生ê kiáⁿ。"}},{"book":"創","chapter":35,"verse":27,"versions":{"unv":"雅各來到他父親以撒那裡，到了基列‧亞巴的幔利，乃是亞伯拉罕和以撒寄居的地方；基列‧亞巴就是希伯崙。","bklcl":"Ngá-kok lâi kìⁿ i ê lāu-pē Í-sat tī Bān-lī, kàu Ki-lia̍t-a-pa, chiū-sī Hi-pek-lûn, A-pek-la̍h-hán kap Í-sat bat kià-ku ê só͘-chāi.","tghg":"雅各來見伊的老父以撒，佇幔利到基列亞巴，就是希伯崙；亞伯拉罕及以撒曾寄居的所在。","bklhl":"雅各來見伊ê老父以撒tī Bān-lī，到Ki-lia̍t-a-pa，就是Hi-pek-lûn，亞伯拉罕kap以撒bat寄居ê所在。"}},{"book":"創","chapter":35,"verse":28,"versions":{"unv":"以撒共活了一百八十歲。","bklcl":"Í-sat hióng-siū chi̍t-pah poeh-cha̍p hè;","tghg":"以撒享壽一百八十歲。","bklhl":"以撒享壽一百八十歲；"}},{"book":"創","chapter":35,"verse":29,"versions":{"unv":"以撒年紀老邁，日子滿足，氣絕而死，歸到他列祖（原文是本民）那裡。他兩個兒子以掃、雅各把他埋葬了。","bklcl":"Í-sat nî-hè lāu, ji̍t-chí móa-chiok, khùi tn̄g lâi sí, tò-khì i ê lia̍t-chó͘ hia;  i nn̄g ê kiáⁿ Í-sò, Ngá-kok, kā i bâi-chòng.","tghg":"以撒年歲老，日子滿足，氣斷來死，倒去伊的列祖遐。伊二個子以掃、雅各給伊埋葬。","bklhl":"以撒年歲老，日子滿足，氣斷來死，tò去伊ê列祖hia；伊兩個kiáⁿ以掃，雅各，kā伊埋葬。"}}]