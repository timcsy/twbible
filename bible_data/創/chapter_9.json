[{"book":"創","chapter":9,"verse":1,"versions":{"unv":"　神賜福給挪亞和他的兒子，對他們說：「你們要生養眾多，遍滿了地。","bklcl":"Siōng-tè sù-hok Ná-a, kap i ê kiáⁿ, ia̍h tùi in kóng, Lín tio̍h siⁿ-thòaⁿ chōe-chōe, chhiong-móa tōe-chiūⁿ.","tghg":"上帝賜福挪亞及伊的子，亦對𪜶講：「恁著生湠多多，充滿地上。","bklhl":"上帝賜福挪亞，kap伊ê kiáⁿ，亦對in講，Lín tio̍h生湠chōe-chōe，充滿地上。"}},{"book":"創","chapter":9,"verse":2,"versions":{"unv":"凡地上的走獸和空中的飛鳥都必驚恐，懼怕你們，連地上一切的昆蟲並海裡一切的魚都交付你們的手。","bklcl":"Kìⁿ-nā tōe-chiūⁿ ê cháu-siù, kap thiⁿ-ni̍h ê chiáu, lóng beh kiaⁿ lín ùi lín;  liân tōe-chiūⁿ it-chhè ê thâng-thōa, kap hái-ni̍h it-chhè ê hî, lóng kau-hù lín ê chhiú.","tghg":"見若地上的走獸及天裡的鳥攏欲驚恁，畏恁，連地上一切的蟲𧒴(thâng-thōa)及海裡一切的魚攏交付恁的手。","bklhl":"見若地上ê走獸，kap天裡ê鳥，lóng beh驚lín畏lín；連地上一切ê蟲thōa，kap海裡一切ê魚，lóng交付lín ê手。"}},{"book":"創","chapter":9,"verse":3,"versions":{"unv":"凡活著的動物都可以作你們的食物。這一切我都賜給你們，如同菜蔬一樣。","bklcl":"Kìⁿ-nā oa̍h ê tōng-bu̍t lóng chòe lín ê chia̍h-mi̍h;  chiah-ê it-chhè Góa lóng hō͘ lín, chhin-chhiūⁿ hō͘ lín chhài-soe chi̍t-iūⁿ.","tghg":"見若活的動物攏做恁的食物。諸個一切我攏互恁，親像互恁菜蔬一樣。","bklhl":"見若活ê動物lóng做lín ê食物；chiah ê一切我lóng hō͘ lín，親像hō͘ lín菜蔬一樣。"}},{"book":"創","chapter":9,"verse":4,"versions":{"unv":"惟獨肉帶著血，那就是牠的生命，你們不可吃。","bklcl":"To̍k-to̍k ū oa̍h-miā ê bah, chiū-sī ū kâⁿ-huih-ê, lín m̄-thang chia̍h.","tghg":"獨獨有活命的肉，就是有含(kâⁿ)血的，恁呣通食。","bklhl":"獨獨有活命ê肉，就是有kâⁿ血ê，lín m̄-thang食。"}},{"book":"創","chapter":9,"verse":5,"versions":{"unv":"流你們血、害你們命的，無論是獸是人，我必討他的罪，就是向各人的弟兄也是如此。","bklcl":"Lâu lín ê huih, chiū-sī lâu lín oa̍h-miā ê huih ê chōe, Góa beh thó-i;  Góa beh tùi kok-iūⁿ cháu-siù thó, ia̍h beh tùi lâng ê chhiú, í-ki̍p ta̍k-lâng hiaⁿ-tī ê chhiú, lâi thó lâng ê oa̍h-miā.","tghg":"流恁的血，就是流恁活命的血的罪，我欲討伊，我欲對各樣走獸討，亦欲對人的手，以及逐人兄弟的手，來討人的活命。","bklhl":"流lín ê血，就是流lín活命ê血ê罪，我beh討伊；我beh對各樣走獸討，亦beh對人ê手，以及ta̍k人兄弟ê手，來討人ê活命。"}},{"book":"創","chapter":9,"verse":6,"versions":{"unv":"凡流人血的，他的血也必被人所流，因為　神造人是照自己的形像造的。","bklcl":"Kìⁿ-nā hō͘ lâng lâu huih-ê, lâng iā beh hō͘ i lâu-huih;  in-ūi Siōng-tè chō lâng, sī chhin-chhiūⁿ I ka-kī ê siōng.","tghg":"見若互人流血者，人也欲互伊流血，因為上帝造人是親像伊家己的像。","bklhl":"見若hō͘人流血ê，人也beh hō͘伊流血；因為上帝造人，是親像伊家己ê像。"}},{"book":"創","chapter":9,"verse":7,"versions":{"unv":"你們要生養眾多，在地上昌盛繁茂。」","bklcl":"Lín tio̍h siⁿ-thòaⁿ chōe-chōe, tī tōe-bīn-chiūⁿ tio̍h heng-ōng, ke-thiⁿ chin-chōe.","tghg":"恁著生湠多多，佇地面上著興旺，加添真多。」","bklhl":"Lín tio̍h生湠chōe-chōe，tī地面上tio̍h興旺，加添真chōe。"}},{"book":"創","chapter":9,"verse":8,"versions":{"unv":"　神曉諭挪亞和他的兒子說：","bklcl":"Siōng-tè kā Ná-a kap i ê kiáⁿ kóng,","tghg":"上帝給挪亞及伊的子講：","bklhl":"上帝kā挪亞kap伊ê kiáⁿ講，"}},{"book":"創","chapter":9,"verse":9,"versions":{"unv":"「我與你們和你們的後裔立約，","bklcl":"Góa, Góa kap lín í-ki̍p lín ê hō͘-è li̍p Góa ê iok;","tghg":"「我，我及恁以及恁的後裔立我的約。","bklhl":"我，我kap lín以及lín ê後裔立我ê約；"}},{"book":"創","chapter":9,"verse":10,"versions":{"unv":"並與你們這裡的一切活物─就是飛鳥、牲畜、走獸，凡從方舟裡出來的活物─立約。","bklcl":"ia̍h kap hiah-ê kap lín tī-teh it-chhè ê oa̍h-mi̍h, chiū-sī kap lín tī-teh ê pe-chiáu, cheng-siⁿ, it-chhè cháu-siù;  kìⁿ-nā tùi tōa-chûn chhut-lâi tōe-chiūⁿ it-chhè ê cháu-siù li̍p-iok.","tghg":"亦及許個及恁佇啲一切的活物──就是及恁佇啲的飛鳥、精牲一切走獸，見若對大船出來地上一切的走獸──立約。","bklhl":"亦kap hiah-ê kap lín tī-teh一切ê活物，就是kap lín tī-teh ê飛鳥、cheng-siⁿ，一切走獸；見若tùi大船出來地上一切ê走獸立約。"}},{"book":"創","chapter":9,"verse":11,"versions":{"unv":"我與你們立約，凡有血肉的，不再被洪水滅絕，也不再有洪水毀壞地了。」","bklcl":"Góa kap lín li̍p Góa ê iok;  kìⁿ ū jio̍k-thé ê, bô koh hō͘ tōa-chúi bia̍t-bô, ia̍h bô koh ū tōa-chúi húi-hoāi thó͘-tōe.","tghg":"我及恁立我的約，見有肉體的，無閣互大水滅無，亦無閣有大水毀壞土地。」","bklhl":"我kap lín立我ê約；見有肉體ê，無koh hō͘大水滅無，亦無koh有大水毀壞土地。"}},{"book":"創","chapter":9,"verse":12,"versions":{"unv":"　神說：「我與你們並你們這裡的各樣活物所立的永約是有記號的。","bklcl":"Siōng-tè kóng, Góa kap lín ia̍h kap hiah-ê kap lín tī-teh ta̍k-iūⁿ ê oa̍h-mi̍h só͘ li̍p éng sè-tāi ê iok, sī ū kì-hō.","tghg":"上帝講：「我及恁亦及許個及恁佇啲逐樣的活物所立永世代的約是有記號。","bklhl":"上帝講，我kap lín亦kap hiah-ê kap lín tī-teh ta̍k樣ê活物所立永世代ê約，是有記號。"}},{"book":"創","chapter":9,"verse":13,"versions":{"unv":"我把虹放在雲彩中，這就可作我與地立約的記號了。","bklcl":"Góa chiong Góa ê khēng hē tī hûn-ni̍h, thang chòe Góa kap tōe li̍p iok ê kì-hō.","tghg":"我將我的虹(khēng)下(hē)佇雲裡，通做我及地立約的記號。","bklhl":"我將我ê虹hē tī雲裡，thang做我kap地立約ê記號。"}},{"book":"創","chapter":9,"verse":14,"versions":{"unv":"我使雲彩蓋地的時候，必有虹現在雲彩中，","bklcl":"Í-āu Góa hō͘ hûn khí jia tōe ê sî, beh ū khēng chhut-hiān tī hûn-ni̍h.","tghg":"以後我互雲起遮地的時，欲有虹出現佇雲裡。","bklhl":"以後我hō͘雲起遮地ê時，beh有虹出現tī雲裡。"}},{"book":"創","chapter":9,"verse":15,"versions":{"unv":"我便記念我與你們和各樣有血肉的活物所立的約，水就再不氾濫、毀壞一切有血肉的物了。","bklcl":"Góa chiū kì-liām Góa kap lín í-ki̍p ta̍k-iūⁿ ū jio̍k-thé ê oa̍h-mi̍h só͘ li̍p ê iok, chúi bô koh hoàn-lām sún-hoāi it-chhè ū jio̍k-thé ê mi̍h.","tghg":"我就紀念我及恁以及逐樣有肉體的活物所立的約，水無閣氾濫損壞一切有肉體的物。","bklhl":"我就記念我kap lín以及ta̍k樣有肉體ê活物所立ê約，水無koh氾濫損壞一切有肉體ê物。"}},{"book":"創","chapter":9,"verse":16,"versions":{"unv":"虹必現在雲彩中，我看見，就要記念我與地上各樣有血肉的活物所立的永約。」","bklcl":"Khēng beh chhut-hiān tī hûn-ni̍h, Góa beh khòaⁿ-i, hō͘ Góa kì-liām Siōng-tè kap tōe-chiūⁿ ta̍k-iūⁿ ū jio̍k-thé ê oa̍h-mi̍h só͘ li̍p éng-oán ê iok.","tghg":"虹欲出現佇雲裡，我欲看伊，互我紀念上帝及地上逐樣有肉體的活物所立永遠的約。」","bklhl":"虹beh出現tī雲裡，我beh看伊，hō͘我記念上帝kap地上ta̍k樣有肉體ê活物所立永遠ê約。"}},{"book":"創","chapter":9,"verse":17,"versions":{"unv":"　神對挪亞說：「這就是我與地上一切有血肉之物立約的記號了。」","bklcl":"Siōng-tè tùi Ná-a kóng, Che chiū-sī Góa kap tōe-chiūⁿ it-chhè ū jio̍k-thé ê mi̍h só͘ li̍p ê iok ê kì-hō.","tghg":"上帝對挪亞講：「這就是我及地上一切有肉體的物所立的約的記號。」","bklhl":"上帝對挪亞講，這就是我kap地上一切有肉體ê物所立ê約ê記號。"}},{"book":"創","chapter":9,"verse":18,"versions":{"unv":"出方舟挪亞的兒子就是閃、含、雅弗。含是迦南的父親。","bklcl":"Ná-a ê kiáⁿ, chhut tōa-chûn-ê, chiū-sī Siám, Hâm, Ngá-hut; Hâm sī Ka-lâm ê lāu-pē.","tghg":"挪亞的子出大船的就是閃、含、雅弗。含是迦南的老父。","bklhl":"挪亞ê kiáⁿ，出大船ê，就是閃，含，雅弗；含是迦南ê老父。"}},{"book":"創","chapter":9,"verse":19,"versions":{"unv":"這是挪亞的三個兒子，他們的後裔分散在全地。","bklcl":"Chí saⁿ-ê sī Ná-a ê kiáⁿ;  tùi in piàn-móa choân-tōe.","tghg":"此三個是挪亞的子，對𪜶遍滿全地。","bklhl":"Chí三個是挪亞ê kiáⁿ；tùi in遍滿全地。"}},{"book":"創","chapter":9,"verse":20,"versions":{"unv":"挪亞作起農夫來，栽了一個葡萄園。","bklcl":"Ná-a khí-chhiú chòe lông-hu, chai-chèng phû-tô-hn̂g;","tghg":"挪亞起手做農夫，栽種葡萄園。","bklhl":"挪亞起手做農夫，栽種葡萄園；"}},{"book":"創","chapter":9,"verse":21,"versions":{"unv":"他喝了園中的酒便醉了，在帳棚裡赤著身子。","bklcl":"lim hit ê chiú lâi chùi, tī pò͘-theh-theh thǹg-pak-theh.","tghg":"飲彼個酒來醉，佇布棚內褪裼裼(thǹg-theh-theh)。","bklhl":"lim hit ê酒來醉，tī布棚內thǹg-pak-theh。"}},{"book":"創","chapter":9,"verse":22,"versions":{"unv":"迦南的父親含看見他父親赤身，就到外邊告訴他兩個弟兄。","bklcl":"Ka-lâm ê lāu-pē, Hâm, khòaⁿ in lāu-pē thǹg-theh, khì gōa-bīn kā in nn̄g ê hiaⁿ-tī kóng.","tghg":"迦南的老父含看𪜶老父褪裼，去外面給𪜶二個兄弟講。","bklhl":"迦南ê老父，含，看in老父thǹg-theh，去外面kā in兩個兄弟講。"}},{"book":"創","chapter":9,"verse":23,"versions":{"unv":"於是閃和雅弗拿件衣服搭在肩上，倒退著進去，給他父親蓋上；他們背著臉就看不見父親的赤身。","bklcl":"Siám kap Ngá-hut the̍h chi̍t niá saⁿ, khòa tī in ê keng-thâu;  tò-thè kiâⁿ lâi jia lāu-pē ê thǹg-theh;  in ê bīn ǹg-chhut, bô khòaⁿ-khì lāu-pē ê thǹg-theh.","tghg":"閃及雅弗提一領衫靠(khòa)佇𪜶的肩頭，倒退行來遮老父的褪裼；𪜶的面向出無看見老父的褪裼。","bklhl":"閃kap雅弗the̍h一領衫，掛tī in ê肩頭；倒退行來jia老父ê thǹg-theh；in ê面ǹg出，無看去老父ê thǹg-theh。"}},{"book":"創","chapter":9,"verse":24,"versions":{"unv":"挪亞醒了酒，知道小兒子向他所做的事，","bklcl":"Ná-a chiú-chùi chhíⁿ, chiah chai tē jī-kiáⁿ ê só͘-chòe.","tghg":"挪亞酒醉醒，才知第二子的所做。","bklhl":"挪亞酒醉醒，chiah知第二kiáⁿ ê所做。"}},{"book":"創","chapter":9,"verse":25,"versions":{"unv":"就說：迦南當受咒詛，必給他弟兄作奴僕的奴僕；","bklcl":"Chiū kóng, \tKa-lâm tio̍h siū chiù-chó͘;\tI beh chòe i ê hiaⁿ-tī lô͘-po̍k ê lô͘-po̍k. Koh kóng,","tghg":"就講：迦南著受咒詛，伊欲做伊的兄弟奴僕的奴僕；","bklhl":"就講，\t迦南tio̍h受咒詛；\t伊beh做伊ê兄弟奴僕ê奴僕。Koh講，"}},{"book":"創","chapter":9,"verse":26,"versions":{"unv":"又說：耶和華─閃的　神是應當稱頌的！願迦南作閃的奴僕。","bklcl":"Tio̍h o-ló Iâ-hô-hoa, Siám ê Siōng-tè;\tKa-lâm chòe Siám ê lô͘-po̍k.","tghg":"閣講：著謳咾耶和華──閃的上帝！迦南做閃的奴僕。","bklhl":"Tio̍h o-ló耶和華，閃ê上帝；\t迦南做閃ê奴僕。"}},{"book":"創","chapter":9,"verse":27,"versions":{"unv":"願　神使雅弗擴張，使他住在閃的帳棚裡；又願迦南作他的奴僕。","bklcl":"Goān Siōng-tè hō͘ Ngá-hut hoat-tián,\tHō͘ i tòa tī Siám ê pò͘-pîⁿ;\tKa-lâm ia̍h chòe i ê lô͘-po̍k.","tghg":"願上帝互雅弗發展，互伊住佇閃的布棚；迦南亦做伊的奴僕。","bklhl":"願上帝hō͘雅弗發展，\tHō͘伊tòa tī閃ê布棚；\t迦南亦做伊ê奴僕。"}},{"book":"創","chapter":9,"verse":28,"versions":{"unv":"洪水以後，挪亞又活了三百五十年。","bklcl":"Tōa-chúi liáu-āu Ná-a iáu oa̍h saⁿ-pah gō͘-cha̍p nî.","tghg":"大水了後，挪亞猶活三百五十年。","bklhl":"大水了後挪亞iáu活三百五十年。"}},{"book":"創","chapter":9,"verse":29,"versions":{"unv":"挪亞共活了九百五十歲就死了。","bklcl":"Ná-a kè-kiōng hióng-siū káu-pah gō͘-cha̍p hè, chiah sí.","tghg":"挪亞計共享壽九百五十歲才死。","bklhl":"挪亞計共享壽九百五十歲，chiah死。"}}]