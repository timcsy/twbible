[{"book":"創","chapter":38,"verse":1,"versions":{"unv":"那時，猶大離開他弟兄下去，到一個亞杜蘭人名叫希拉的家裡去。","bklcl":"Hit-sî Iû-tāi lī-khui i ê hiaⁿ-tī, lo̍h-khì kàu chi̍t ê A-tō͘-lân lâng, miâ chòe Hi-la̍h ê ke;","tghg":"彼時，猶大離開伊的兄弟，落去到一個亞杜蘭人名做希拉的家。","bklhl":"hit時偤大離開伊ê兄弟，落去到一个A-tō͘-lân人，名做Hi-la̍h ê家；"}},{"book":"創","chapter":38,"verse":2,"versions":{"unv":"猶大在那裡看見一個迦南人名叫書亞的女兒，就娶她為妻，與她同房，","bklcl":"Iû-tāi tī-hia khòaⁿ-kìⁿ chi̍t ê Ka-lâm lâng, miâ-kiò Su-a ê cha-bó͘-kiáⁿ;  chiū chhōa i, kap i tâng-pâng.","tghg":"猶大佇遐看見一個迦南人名叫書亞的查某子，就娶伊，及伊同房，","bklhl":"偤大tī-hia看見一个迦南人，名叫Su-âe cha-bó͘-kiáⁿ；就chhōa伊，kap伊同房。"}},{"book":"創","chapter":38,"verse":3,"versions":{"unv":"她就懷孕生了兒子，猶大給他起名叫珥。","bklcl":"I chiū hoâi-īn siⁿ-kiáⁿ;  Iû-tāi chiū kā i hō miâ chòe Jíⁿ.","tghg":"伊就懷孕生子，猶大就給伊號名做珥。","bklhl":"伊就懷孕生kiáⁿ；偤大就kā伊號名做Jíⁿ。"}},{"book":"創","chapter":38,"verse":4,"versions":{"unv":"她又懷孕生了兒子，母親給他起名叫俄南。","bklcl":"I koh hoâi-īn siⁿ-kiáⁿ;  lāu-bú kā i hō miâ Gô-lâm.","tghg":"伊閣懷孕生子，老母給伊號名俄南。","bklhl":"伊koh懷孕生kiáⁿ；老母kā伊號名Gô-lâm。"}},{"book":"創","chapter":38,"verse":5,"versions":{"unv":"她復又生了兒子，給他起名叫示拉。她生示拉的時候，猶大正在基悉。","bklcl":"I iū-koh siⁿ-kiáⁿ, kā i hō-miâ Sī-la̍h;  i siⁿ Sī-la̍h ê sî, Iû-tāi tú-á tī Ki-sek.","tghg":"伊又閣生子，給伊號名示拉。伊生示拉的時，猶大抵仔佇基悉。","bklhl":"伊又koh生kiáⁿ，kā伊號名Sī-la̍h；伊生Sī-la̍h ê時，偤大tú-á tī Ki-sek。"}},{"book":"創","chapter":38,"verse":6,"versions":{"unv":"猶大為長子珥娶妻，名叫他瑪。","bklcl":"Iû-tāi kā i ê tōa-kiáⁿ Jíⁿ chhōa-bó͘, miâ-kiò Tha-má.","tghg":"猶大給伊的大子珥娶某，名叫她瑪。","bklhl":"偤大kā伊ê大kiáⁿ Jíⁿ娶bó͘，名叫Tha-má。"}},{"book":"創","chapter":38,"verse":7,"versions":{"unv":"猶大的長子珥在耶和華眼中看為惡，耶和華就叫他死了。","bklcl":"Iû-tāi ê tōa-kiáⁿ Jíⁿ kiâⁿ-pháiⁿ tī Iâ-hô-hoa ê bīn-chêng;  Iâ-hô-hoa chiū hō͘ i sí.","tghg":"猶大的大子珥行歹佇耶和華的面前，耶和華就互伊死。","bklhl":"偤大ê大kiáⁿ Jíⁿ行pháiⁿ tī耶和華ê面前；耶和華就hō͘伊死。"}},{"book":"創","chapter":38,"verse":8,"versions":{"unv":"猶大對俄南說：「你當與你哥哥的妻子同房，向她盡你為弟的本分，為你哥哥生子立後。」","bklcl":"Iû-tāi kā Gô-lâm kóng, Lí tio̍h kap lí ê hiaⁿ-só tâng-pâng, tùi i lâi chīn lí chòe sió-tī ê pún-hūn, kā lí ê hiaⁿ li̍p hō͘-sû.","tghg":"猶大給俄南講：「你著及你的兄嫂同房，對伊來盡你做小弟的本份，給你的兄立後嗣。」","bklhl":"偤大kā Gô-lâm講，你tio̍h kap你ê兄嫂同房，對伊來盡你做小弟ê本份，kā你ê兄立後嗣。"}},{"book":"創","chapter":38,"verse":9,"versions":{"unv":"俄南知道生子不歸自己，所以同房的時候便遺在地，免得給他哥哥留後。","bklcl":"Gô-lâm chai só͘ siⁿ ê kiáⁿ bô kui tī i ka-kī;  só͘-í tâng-pâng ê sî, ûi-siat tī tōe-ni̍h, bián-tit hō͘ i ê hiaⁿ ū hō͘-sû.","tghg":"俄南知所生的子無歸佇伊家己，所以同房的時，遺泄(ûi-siat)佇地裡，免得互伊的兄有後嗣。","bklhl":"Gô-lâm知所生ê kiáⁿ無歸tī伊家己；所以同房ê時，遺洩tī地裡，免得hō͘伊ê兄有後嗣。"}},{"book":"創","chapter":38,"verse":10,"versions":{"unv":"俄南所做的在耶和華眼中看為惡，耶和華也就叫他死了。","bklcl":"I ê só͘-chòe, Iâ-hô-hoa khòaⁿ chòe pháiⁿ;  hō͘ i iā sí.","tghg":"伊的所做，耶和華看做歹，互伊亦死。","bklhl":"伊ê所做，耶和華看做pháiⁿ；hō͘伊也死。"}},{"book":"創","chapter":38,"verse":11,"versions":{"unv":"猶大心裡說：「恐怕示拉也死，像他兩個哥哥一樣」，就對他兒婦他瑪說：「你去，在你父親家裡守寡，等我兒子示拉長大。」他瑪就回去，住在她父親家裡。","bklcl":"Iû-tāi sim-lāi kóng, Kiaⁿ-liáu Sī-la̍h ia̍h sí, chhin-chhiūⁿ i nn̄g ê hiaⁿ chi̍t-iūⁿ;  chiū tùi i ê sim-pū Tha-má kóng, Lí khì tòa lín lāu-pē ê ke chiú-kóaⁿ, thèng-hāu góa ê kiáⁿ Sī-la̍h tióng-sêng.  Tha-má chiū tò-khì, tòa tī in lāu-pē ê ke.","tghg":"猶大心內講：「驚了示拉亦死，親像伊二個兄一樣。」就對伊的媳婦(sim-pū)她瑪講：「你去，住恁老父的家守寡，聽候我的子示拉長成。」她瑪就倒去，住佇𪜶老父的家。","bklhl":"偤大心內講，驚了Sī-la̍h亦死，親像伊兩個兄一樣；就對伊ê新婦Tha-má講，你去tòa lín老父ê家守寡，thèng候我ê kiáⁿ Sī-la̍h長成。Tha-má就tò去，tòa tī in老父ê家。"}},{"book":"創","chapter":38,"verse":12,"versions":{"unv":"過了許久，猶大的妻子書亞的女兒死了。猶大得了安慰，就和他朋友亞杜蘭人希拉上亭拿去，到他剪羊毛的人那裡。","bklcl":"Kè kú-kú, Iû-tāi ê bó͘ Su-a ê cha-bó͘-kiáⁿ sí;  Iû-tāi siū an-ùi;  chiū kap i ê pêng-iú A-tō͘-lân lâng Hi-la̍h chiūⁿ-khì Têng-ná, kàu i chián iûⁿ-mn̂g ê lâng hia.","tghg":"過久久，猶大的某書亞的查某子死。猶大受安慰，就及伊的朋友亞杜蘭人希拉上去亭拿，到伊剪羊毛的人遐。","bklhl":"過久久，偤大ê bó͘ Su-a ê cha-bó͘-kiáⁿ死；偤大受安慰；就kap伊ê朋友A-tō͘-lân人Hi-la̍h上去Têng-ná，到伊剪羊毛ê人hia。"}},{"book":"創","chapter":38,"verse":13,"versions":{"unv":"有人告訴他瑪說：「你的公公上亭拿剪羊毛去了。」","bklcl":"Ū lâng kā Tha-má kóng, Lín ta-koaⁿ chiūⁿ-khì Têng-ná, chián i ê iûⁿ ê mn̂g.","tghg":"有人給她瑪講：「恁乾官(ta-koaⁿ)上去亭拿剪伊的羊的毛。」","bklhl":"有人kā Tha-má講，Lín ta-koaⁿ上去Têng-ná，剪伊ê羊ê毛。"}},{"book":"創","chapter":38,"verse":14,"versions":{"unv":"他瑪見示拉已經長大，還沒有娶她為妻，就脫了她作寡婦的衣裳，用帕子蒙著臉，又遮住身體，坐在亭拿路上的伊拿印城門口。","bklcl":"Tha-má khòaⁿ-kìⁿ Sī-la̍h í-keng tióng-sêng, iáu bô chhōa i chòe-bó͘;  chiū thǹg i chiú-kóaⁿ ê saⁿ, ēng phè tà-bīn, koh moa sin-thé;  chē tī Têng-ná ê lō͘, I-ná-ìn mn̂g-kháu.","tghg":"她瑪看見示拉已經長成，猶無娶伊做某，就褪伊守寡的衫，用帕(phè)罩(tà)面，閣𧜞(moa)身體，坐佇亭拿的路伊拿印門口。","bklhl":"Tha-má看見Sī-la̍h已經長成，iáu無chhōa伊做bó͘；就thǹg伊守寡ê衫，用帕罩面，koh moa身體；坐tī Têng-ná ê路，I-ná-ìn門口。"}},{"book":"創","chapter":38,"verse":15,"versions":{"unv":"猶大看見她，以為是妓女，因為她蒙著臉。","bklcl":"Iû-tāi khòaⁿ-kìⁿ i, lia̍h-chòe sī chhiong-ki,  in-ūi i ū tà-bīn.","tghg":"猶大看見伊，掠做是娼妓，因為伊有罩面。","bklhl":"偤大看見伊，掠做是娼妓，因為伊有罩面。"}},{"book":"創","chapter":38,"verse":16,"versions":{"unv":"猶大就轉到她那裡去，說：「來吧！讓我與你同寢。」他原不知道是他的兒婦。他瑪說：「你要與我同寢，把甚麼給我呢？」","bklcl":"Chiū oat-khì lō͘-piⁿ chiū-kūn i;  kóng, Lâi, hō͘ góa kap lí saⁿ-kap khùn;  in-ūi m̄-chai sī i ê sim-pū;  ìn kóng, Lí beh kap góa khùn, beh ēng sím-mi̍h hō͘ góa?","tghg":"就越去路邊就近伊，講：「來！互我及你相及睏。」因為呣知是伊的媳婦。應講：「你欲及我睏，欲用甚麼互我？」","bklhl":"就oa̍t去路邊就近伊；講，來，hō͘我kap你相kap睏；因為m̄知是伊ê新婦；應講，你beh kap我睏，beh用甚麼hō͘我？"}},{"book":"創","chapter":38,"verse":17,"versions":{"unv":"猶大說：「我從羊群裡取一隻山羊羔，打發人送來給你。」他瑪說：「在未送以先，你願意給我一個當頭嗎？」","bklcl":"Iû-tāi kóng, Góa tùi iûⁿ-kûn-lāi lia̍h chi̍t chiah soaⁿ-iûⁿ-á, kià-lâi hō͘ lí.  Kóng, Lí beh ēng mi̍h hō͘ góa chòe chún-tǹg, thèng-hāu lí kià-lâi mah?","tghg":"猶大講：「我對羊群內掠一隻山羊仔，寄來互你。」講：「你欲用物互我做準當，聽候你寄來嗎？」","bklhl":"偤大講，我tùi羊群內掠一隻山羊á，寄來hō͘你。講，你beh用物hō͘我做準當，thèng候你寄來mah？"}},{"book":"創","chapter":38,"verse":18,"versions":{"unv":"他說：「我給你甚麼當頭呢？」他瑪說：「你的印、你的帶子，和你手裡的杖。」猶大就給了她，與她同寢，她就從猶大懷了孕。","bklcl":"Iû-tāi kóng, Góa tio̍h sím-mi̍h hō͘ lí chòe chún-tǹg?  I chiū kóng, Lí ê ìn, lí ê tòa, kap lí chhiú-ni̍h ê koáiⁿ-á;  chiū hō͘ i, kap i khùn;  i chiū tùi Iû-tāi hoâi-īn.","tghg":"猶大講：「我著甚麼互你做準當？」伊就講：「你的印、你的帶，及你手裡的枴仔。」就互伊，及伊睏，伊就對猶大懷孕。","bklhl":"偤大講，我tio̍h甚麼hō͘你做準當？伊就講，你ê印，你ê帶，kap你手裡ê柺á；就hō͘伊，kap伊睏；伊就tùi偤大懷孕。"}},{"book":"創","chapter":38,"verse":19,"versions":{"unv":"他瑪起來走了，除去帕子，仍舊穿上作寡婦的衣裳。","bklcl":"Tha-má khí-lâi khì;  thǹg i ê phè, iû-goân chhēng i chiú-kóaⁿ ê saⁿ.","tghg":"她瑪起來去，褪伊的帕(phè)，猶原穿伊守寡的衫。","bklhl":"Tha-má起來去；thǹg伊ê帕，猶原穿伊守寡ê衫。"}},{"book":"創","chapter":38,"verse":20,"versions":{"unv":"猶大託他朋友亞杜蘭人送一隻山羊羔去，要從那女人手裡取回當頭來，卻找不著她，","bklcl":"Iû-tāi thok i ê pêng-iú A-tō͘-lân lâng sàng chi̍t chiah soaⁿ-iûⁿ-á, beh tùi hit ê hū-jîn-lâng ê chhiú the̍h chún-tǹg;  chhē i bōe tio̍h.","tghg":"猶大託伊的朋友亞杜蘭人送一隻山羊仔，欲對彼個婦仁人的手提準當，尋伊𣍐著，","bklhl":"偤大託伊ê朋友A-tō͘-lân人送一隻山羊á，beh tùi hit ê婦人人ê手the̍h準當；chhē伊bōe tio̍h。"}},{"book":"創","chapter":38,"verse":21,"versions":{"unv":"就問那地方的人說：「伊拿印路旁的妓女在哪裡？」他們說：「這裡並沒有妓女。」","bklcl":"Chiū mn̄g hit só͘-chāi ê lâng kóng, I-ná-ìn lō͘-piⁿ ê chhiong-ki tī tah-lo̍h?  in kóng, chit-ūi bô chhiong-ki.","tghg":"就問彼所在的人講：「伊拿印路邊的娼妓佇叨落？」𪜶講：「此位無娼妓。」","bklhl":"就問hit所在ê人講，I-ná-ìn路邊ê娼妓tī tah-lo̍h？in講，chit位無娼妓。"}},{"book":"創","chapter":38,"verse":22,"versions":{"unv":"他回去見猶大說：「我沒有找著她，並且那地方的人說：『這裡沒有妓女。』」","bklcl":"I tò-khì kìⁿ Iû-tāi kóng, Góa chhē i bô;  hit-ūi ê lâng ia̍h kóng, Chit-ūi bô chhiong-ki.","tghg":"伊倒去見猶大講：「我尋伊無，彼位的人亦講：『此位無娼妓。』」","bklhl":"伊tò去見偤大講，我chhē伊無；hit位ê人亦講，Chit位無娼妓。"}},{"book":"創","chapter":38,"verse":23,"versions":{"unv":"猶大說：「我把這山羊羔送去了，你竟找不著她。任憑她拿去吧，免得我們被羞辱。」","bklcl":"Iû-tāi kóng, Kù-chāi i the̍h-khì,  bián-tit lán kiàn-siàu;  lí khòaⁿ, góa í-keng chiong chit chiah soaⁿ-iûⁿ-á sàng i, lí kéng-jiân chhē i bô.","tghg":"猶大講：「據(kù)在伊提去，免得咱見誚。你看，我已經將此隻山羊仔送伊，你竟然尋伊無。」","bklhl":"偤大講，Kù-chāi伊the̍h去，免得咱見笑；你看，我已經將chit隻山羊á送伊，你竟然chhē伊無。"}},{"book":"創","chapter":38,"verse":24,"versions":{"unv":"約過了三個月，有人告訴猶大說：「你的兒婦他瑪作了妓女，且因行淫有了身孕。」猶大說：「拉出她來，把她燒了！」","bklcl":"Iok-lio̍k kè saⁿ-ge̍h-ji̍t, ū lâng kā Iû-tāi kóng, Lí ê sim-pū Tha-má chòe chhiong-ki;  koh in-ūi kiâⁿ-îm, sòa ū sin-īn.  Iû-tāi kóng, Kā i thoa-chhut-lâi sio.","tghg":"約略過三月日，有人給猶大講：「你的媳婦她瑪做娼妓，閣因為行淫續有娠孕(sin-īn)。」猶大講：「給伊拖出來燒！」","bklhl":"約略過三月日，有人kā偤大講，你ê新婦Tha-má做娼妓；koh因為行淫，soah有身孕。偤大講，Kā伊拖出來燒。"}},{"book":"創","chapter":38,"verse":25,"versions":{"unv":"他瑪被拉出來的時候便打發人去見她公公，對他說：「這些東西是誰的，我就是從誰懷的孕。請你認一認，這印和帶子並杖都是誰的？」","bklcl":"Tha-má hō͘ lâng thoa-chhut-lâi ê sî, chiū chhe lâng khì kìⁿ i ê ta-koaⁿ kóng, Chiah-ê mi̍h sī chī-chūi ê, góa chiū-sī tùi i lâi hoâi-īn.","tghg":"她瑪互人拖出來的時，就差人去見伊的乾官講：「諸個物是是誰的，我就是對伊來懷孕。」閣講：「請你認，看此個印及帶及枴仔是是誰的？」","bklhl":"Tha-má hō͘人拖出來ê時，就差人去見伊ê ta-koaⁿ講，Chiah-ê物是是誰 ê，我就是tùi伊來懷孕。"}},{"book":"創","chapter":38,"verse":26,"versions":{"unv":"猶大承認說：「她比我更有義，因為我沒有將她給我的兒子示拉。」從此猶大不再與她同寢了。","bklcl":"Koh kóng, Chhiáⁿ lí jīn, khòaⁿ chit ê ìn kap tòa kap koáiⁿ-á sī chī-chūi ê.  Iû-tāi jīn-tit, chiū kóng, I pí góa khah ū-gī;  in-ūi góa bô chiong i kè hō͘ góa ê kiáⁿ Sī-la̍h;  tùi hit-tia̍p Iû-tāi bô koh chhin-kūn i.","tghg":"猶大認得就講：「伊比我卡有義，因為我無將伊嫁互我的子示拉。」對彼霎(tia̍p)猶大無閣親近伊。","bklhl":"Koh講，請你認，看chit ê印kap帶kap柺á是是誰 ê。偤大認得，就講，伊比我khah有義；因為我無將伊過hō͘我ê kiáⁿ Sī-la̍h；tùi hit-tia̍p偤大無koh親近伊。"}},{"book":"創","chapter":38,"verse":27,"versions":{"unv":"他瑪將要生產，不料她腹裡是一對雙生。","bklcl":"Tha-má tit-beh siⁿ ê sî, chai i pak-tó͘-lāi sī siang-ê.","tghg":"她瑪得欲生的時，知伊腹肚內是雙個。","bklhl":"Tha-má得beh生ê時，知伊腹肚內是雙個。"}},{"book":"創","chapter":38,"verse":28,"versions":{"unv":"到生產的時候，一個孩子伸出一隻手來；收生婆拿紅線拴在他手上，說：「這是頭生的。」","bklcl":"Teh siⁿ ê sî, chi̍t ê gín-á chhun chi̍t ki chhiú chhut-lâi;  khioh-chiá the̍h âng-sòaⁿ pa̍k tī i ê chhiú kóng, Chit-ê sī tāi-seng chhut-ê.","tghg":"啲生的時，一個囝仔伸一支手出來；拾姐提紅線縛佇伊的手，講：「此個是代先出的。」","bklhl":"Teh生ê時，一个gín-á伸一支手出來；拾者the̍h紅線縛tī伊ê手講，Chit ê是事先出ê。"}},{"book":"創","chapter":38,"verse":29,"versions":{"unv":"隨後這孩子把手收回去，他哥哥生出來了；收生婆說：「你為甚麼搶著來呢？」因此給他起名叫法勒斯。","bklcl":"Āu-lâi i ê chhiú kiu-ji̍p-khì;  tē-jī-ê chhut-sì;  khioh-chiá kóng, Lí siáⁿ-sū chông-chhut-lâi?  chit ê piak-phòa sī ūi-tio̍h lí;  só͘-í kā i hō-miâ chòe Hoat-le̍k-su.","tghg":"後來伊的手勼(kiu)入去，第二個出世；拾姐講：「你啥事𧽵(chông)出來？」此個爆破是為著你，所以給伊號名做法勒斯。","bklhl":"後來伊ê手kiu入去；第二個出世；拾者講，你啥事chông出來？chit ê爆破是為tio̍h你；所以kā伊號名做Hoat-le̍k-su。"}},{"book":"創","chapter":38,"verse":30,"versions":{"unv":"後來，他兄弟那手上有紅線的也生出來，就給他起名叫謝拉。","bklcl":"Āu-lâi hit-ê, chhiú pa̍k âng-sòaⁿ-ê, ia̍h siⁿ-chhut-lâi;  chiū hō i ê miâ chòe Siā-la̍h.","tghg":"後來，彼個手縛紅線的亦生出來，就號伊的名做謝拉。","bklhl":"後來hit ê，手縛紅線ê，亦生出來；就號伊ê名做謝拉。"}}]