[{"book":"創","chapter":40,"verse":1,"versions":{"unv":"這事以後，埃及王的酒政和膳長得罪了他們的主─埃及王，","bklcl":"Chiah-ê tāi-chì í-āu, Ai-ki̍p ông ê chiú-chèng kap tû-pâng tek-chōe in ê chú Ai-ki̍p ông.","tghg":"諸個代誌以後，埃及王的酒政及廚房得罪𪜶的主──埃及王，","bklhl":"Chiah-ê tāi-chì以後，埃及王 ê酒政kap廚房得罪in ê主埃及王。"}},{"book":"創","chapter":40,"verse":2,"versions":{"unv":"法老就惱怒酒政和膳長這二臣，","bklcl":"Hoat-ló siū-khì i nn̄g ê jîn-sîn, chiū-sī chiú-chèng-tiúⁿ kap tû-pâng-tiúⁿ,","tghg":"法老受氣伊二個人臣就是酒政長及廚房長，","bklhl":"法老受氣伊兩個人臣，就是酒政長kap廚房長，"}},{"book":"創","chapter":40,"verse":3,"versions":{"unv":"把他們下在護衛長府內的監裡，就是約瑟被囚的地方。","bklcl":"chiong in koaiⁿ tī sī-ōe-tiúⁿ hú-lāi ê kaⁿ, chiū-sī Iok-sek siū koaiⁿ ê só͘-chāi.","tghg":"將𪜶關佇侍衛長府內的監，就是約瑟受關的所在。","bklhl":"將in關tī侍衛長府內ê監，就是約瑟受關ê所在。"}},{"book":"創","chapter":40,"verse":4,"versions":{"unv":"護衛長把他們交給約瑟，約瑟便伺候他們；他們有些日子在監裡。","bklcl":"Sī-ōe-tiúⁿ chiong in kau-tài Iok-sek, i chiū su-hāu in; in chiū tī kaⁿ-lāi ū hiah-kú.","tghg":"侍衛長將𪜶交代約瑟，伊就伺候𪜶；𪜶就佇監內有許久。","bklhl":"侍衛長將in交帶約瑟，伊就伺候in；in就tī監內有hiah久。"}},{"book":"創","chapter":40,"verse":5,"versions":{"unv":"被囚在監之埃及王的酒政和膳長二人同夜各做一夢，各夢都有講解。","bklcl":"Siū-koaiⁿ tī kaⁿ-ê, Ai-ki̍p ông ê chiú-chèng kap tû-pâng, nn̄g-lâng tâng chi̍t-mî kok bāng-kìⁿ chi̍t ê bāng, lóng chiàu ta̍k ê bāng ê ì-gī lâi bāng.","tghg":"受關佇監的埃及王的酒政及廚房二人同一暝各夢見一個夢，攏照逐個夢的意義來夢。","bklhl":"受關tī監ê，埃及王ê酒政kap廚房，兩人同一暝各夢見一个夢，lóng照ta̍k-ê夢ê意義來夢。"}},{"book":"創","chapter":40,"verse":6,"versions":{"unv":"到了早晨，約瑟進到他們那裡，見他們有愁悶的樣子。","bklcl":"Kàu thiⁿ-kng, Iok-sek ji̍p-khì in hia, khòaⁿ-kìⁿ in ū iu-būn ê khoán-sit.","tghg":"到天光，約瑟入去𪜶遐，看見𪜶有憂悶的款式。","bklhl":"到天光，約瑟入去in hia，看見in有憂悶ê款式。"}},{"book":"創","chapter":40,"verse":7,"versions":{"unv":"他便問法老的二臣，就是與他同囚在他主人府裡的，說：「你們今日為甚麼面帶愁容呢？」","bklcl":"I chiū mn̄g Hoat-ló nn̄g ê jîn-sîn, chiū-sī kap i pîⁿ-pîⁿ koaiⁿ tī chú-lâng hú-lāi-ê, kóng, Kin-á-ji̍t lín siáⁿ-sū bīn tài-iu-iông?","tghg":"伊就問法老二個人臣，就是及伊平平關佇主人府內者，講：「今仔日恁啥事面帶憂容？」","bklhl":"伊就問法老兩個人臣，就是kap伊平平關tī主人府內ê，講，今á日lín啥事面帶憂容？"}},{"book":"創","chapter":40,"verse":8,"versions":{"unv":"他們對他說：「我們各人做了一夢，沒有人能解。」約瑟說：「解夢不是出於　神嗎？請你們將夢告訴我。」","bklcl":"In kā i kóng, Goán ta̍k-lâng bāng-kìⁿ chi̍t ê bāng, bô lâng thang oân.  Iok-sek kā in kóng, Oân-bāng kiám-m̄-sī chāi tī Siōng-tè mah?  chhiáⁿ lín kā góa kóng.","tghg":"𪜶給伊講：「阮逐人夢見一個夢，無人通圓。」約瑟給𪜶講：「圓夢豈呣是在佇上帝嗎？請恁給我講。」","bklhl":"In kā伊講，阮ta̍k人夢見一个夢，無人thang圓。約瑟kā in講，圓夢 kiám m̄是在tī上帝mah？請lín kā我講。"}},{"book":"創","chapter":40,"verse":9,"versions":{"unv":"酒政便將他的夢告訴約瑟說：「我夢見在我面前有一棵葡萄樹，","bklcl":"Chiú-chèng chiū tùi Iok-sek pâi-lia̍t i ê bāng, kóng, Góa bāng-tiong khòaⁿ-kìⁿ ū chi̍t châng phû-tô-chhiū tī góa ê bīn-chêng;","tghg":"酒政就對約瑟排列伊的夢講：「我夢中看見有一欉葡萄樹佇我的面前，","bklhl":"酒政就對約瑟排列伊ê 夢，講，我夢中看見有一叢葡萄樹tī我ê面前；"}},{"book":"創","chapter":40,"verse":10,"versions":{"unv":"樹上有三根枝子，好像發了芽，開了花，上頭的葡萄都成熟了。","bklcl":"chhiū-téng ū saⁿ-ki, chhin-chhiūⁿ ū hoat-gê khui-hoe;  i ê pha kiat-chiâⁿ se̍k ê phû-tô.","tghg":"樹頂有三枝，親像有發芽開花，伊的葩(pha)結成熟的葡萄。","bklhl":"樹頂有三支，親像有發芽開花；伊ê葩(pha)結成熟ê葡萄。"}},{"book":"創","chapter":40,"verse":11,"versions":{"unv":"法老的杯在我手中，我就拿葡萄擠在法老的杯裡，將杯遞在他手中。」","bklcl":"Hoat-ló ê poe tī góa ê chhiú-lāi, góa chiū the̍h phû-tô, ni̍h i tī Hoat-ló ê poe-lāi, chiong poe phâng kau Hoat-ló ê chhiú.","tghg":"法老的杯佇我的手內，我就提葡萄勒(nih)伊佇法老的杯內，將杯捧(phâng)交法老的手。」","bklhl":"法老ê杯tī我ê手內，我就the̍h葡萄，ni̍h伊tī法老ê杯內，將杯捧交法老ê手。"}},{"book":"創","chapter":40,"verse":12,"versions":{"unv":"約瑟對他說：「你所做的夢是這樣解：三根枝子就是三天；","bklcl":"Iok-sek kā i kóng, Lí ê bāng sī án-ni oân;  saⁿ-ki chiū-sī saⁿ-ji̍t;","tghg":"約瑟給伊講：「你的夢是按呢圓：三枝就是三日；","bklhl":"約瑟kā伊講，你ê 夢是án-ni圓；三支就是三日；"}},{"book":"創","chapter":40,"verse":13,"versions":{"unv":"三天之內，法老必提你出監，叫你官復原職，你仍要遞杯在法老的手中，和先前作他的酒政一樣。","bklcl":"koh saⁿ-ji̍t, Hoat-ló beh kú-khí lí ê thâu, ho̍k-tò lí ê koaⁿ-chit;  Hoat-ló ê chiú-poe beh iû-goân hē tī lí ê chhiú, chhin-chhiūⁿ chêng chòe i ê chiú-chèng chi̍t-iūⁿ.","tghg":"閣三日，法老欲舉起你的頭，復倒你的官職，法老的酒杯欲猶原下佇你的手，親像前做伊的酒政一樣。","bklhl":"koh三日，法老beh舉起你ê頭，復到你ê官職；法老ê酒杯beh猶原hē tī你ê手，親像前做伊ê酒政一樣。"}},{"book":"創","chapter":40,"verse":14,"versions":{"unv":"但你得好處的時候，求你記念我，施恩與我，在法老面前提說我，救我出這監牢。","bklcl":"Lí nā tek-chì ê sî, tio̍h kì-liām góa, si-un hō͘ góa;  tī Hoat-ló ê bīn-chêng thòe góa kóng chi̍t siaⁿ;  kiù góa chhut chit ê kaⁿ.","tghg":"你若得志的時，著紀念我，施恩互我，佇法老的面前替我講一聲，救我出此個監，","bklhl":"你若得志ê時，tio̍h記念我，施恩hō͘我；tī法老ê面前替我講一聲；救我出chit ê監。"}},{"book":"創","chapter":40,"verse":15,"versions":{"unv":"我實在是從希伯來人之地被拐來的；我在這裡也沒有做過甚麼，叫他們把我下在監裡。」","bklcl":"Góa si̍t-chāi sī tùi Hi-pek-lâi lâng ê tōe siū-bōe-lâi-ê;  góa tī-chia ia̍h bô chòe-chhut sím-mi̍h, hō͘ in kā góa koaiⁿ-lo̍h kaⁿ.","tghg":"我實在是對希伯來人的地受賣來的；我佇遮亦無做出甚麼；互𪜶給我關落監。」","bklhl":"我實在是tùi希伯來人ê地受賣來ê；我tī-chia亦無做出甚麼，hō͘ in kā我關落監。"}},{"book":"創","chapter":40,"verse":16,"versions":{"unv":"膳長見夢解得好，就對約瑟說：「我在夢中見我頭上頂著三筐白餅；","bklcl":"Tû-pâng khòaⁿ-kìⁿ bāng oân-liáu hó, chiū kā Iok-sek kóng, Góa ia̍h tī góa ê bāng-tiong khòaⁿ, tī góa ê thâu-khak-téng ū saⁿ-kheng pek ê piáⁿ;","tghg":"廚房看見夢圓了好，就給約瑟講：「我亦佇我的夢中看佇我的頭殼頂有三筐(kheng)煏(pek)的餅；","bklhl":"廚房看見夢圓了好，就kā約瑟講，我亦tī我ê夢中看，tī我ê頭殼頂有三筐pek ê餅；"}},{"book":"創","chapter":40,"verse":17,"versions":{"unv":"極上的筐子裡有為法老烤的各樣食物，有飛鳥來吃我頭上筐子裡的食物。」","bklcl":"téng-bīn hit-kheng ū tóe Hoat-ló só͘ chia̍h ta̍k-hō pek ê mi̍h;  ū chiáu lâi teh góa thâu-khak-téng kheng-lāi ê mi̍h.","tghg":"頂面彼筐有貯法老所食逐號煏的物，有鳥來啄(teh)我頭殼頂筐內的物。」","bklhl":"頂面hit筐有tóe法老所食ta̍k號pek ê物；有鳥來teh我頭殼頂筐內ê物。"}},{"book":"創","chapter":40,"verse":18,"versions":{"unv":"約瑟說：「你的夢是這樣解：三個筐子就是三天；","bklcl":"Iok-sek ìn i kóng, Lí ê bāng sī án-ni oân;  saⁿ khia kheng sī saⁿ-ji̍t;","tghg":"約瑟應伊講：「你的夢是按呢圓：三奇筐是三日；","bklhl":"約瑟應伊講，你ê夢是án-ni圓；三khia筐是三日；"}},{"book":"創","chapter":40,"verse":19,"versions":{"unv":"三天之內，法老必斬斷你的頭，把你掛在木頭上，必有飛鳥來吃你身上的肉。」","bklcl":"koh saⁿ-ji̍t,  Hoat-ló beh kú-khí lí ê thâu-khak lī-khui lí, tiàu lí tī chhâ-ni̍h;  beh ū pe-chiáu lâi teh lí sin-khu ê bah.","tghg":"閣三日，法老欲舉起你的頭殼離開你，吊你佇柴裡，欲有飛鳥來啄(teh)你身軀的肉。」","bklhl":"koh三日，法老beh舉起你ê頭殼離開你，吊你tī柴裡；beh有飛鳥來teh你身軀ê肉。"}},{"book":"創","chapter":40,"verse":20,"versions":{"unv":"到了第三天，是法老的生日，他為眾臣僕設擺筵席，把酒政和膳長提出監來，","bklcl":"Kàu tē-saⁿ ji̍t, sī Hoat-ló ê siⁿ-ji̍t, i ūi chèng jîn-sîn pâi-siat iân-sia̍h;  tī chiah-ê jîn-sîn ê tiong-kan, thâi-kú chiú-chèng kap tû-pâng;","tghg":"到第三日，是法老的生日，伊為眾人臣排設筵席，佇諸個人臣的中間，抬舉酒政及廚房，","bklhl":"到第三日，是法老ê生日，伊為眾人臣排設筵席；tī chiah ê人臣ê中間，抬舉酒政kap廚房；"}},{"book":"創","chapter":40,"verse":21,"versions":{"unv":"使酒政官復原職，他仍舊遞杯在法老手中；","bklcl":"hō͘ chiú-chèng-tiúⁿ ho̍k-tò koaⁿ-chit;  i iû-goân phâng-poe tī Hoat-ló ê chhiú;","tghg":"互酒政長復倒官職，伊猶原捧杯佇法老的手；","bklhl":"hō͘酒政長復到官職；伊猶原捧杯tī法老ê手；"}},{"book":"創","chapter":40,"verse":22,"versions":{"unv":"但把膳長掛起來，正如約瑟向他們所解的話。","bklcl":"chóng-sī chiong tû-pâng-thâu tiàu-khí-lâi;  tú-tú chiàu Iok-sek só͘ kā in oân-ê.","tghg":"總是將廚房頭吊起來，抵抵(tú-tú)照約瑟所給𪜶圓的。","bklhl":"總是將廚房頭召起來；tú-tú照約瑟所kā in圓ê。"}},{"book":"創","chapter":40,"verse":23,"versions":{"unv":"酒政卻不記念約瑟，竟忘了他。","bklcl":"Nā-sī chiú-chèng-tiúⁿ bô liām-tio̍h Iok-sek, kéng-jiân bōe-kì-tit i.","tghg":"若是酒政長無念著約瑟，竟然𣍐記得伊。","bklhl":"但是酒政長無念tio̍h約瑟，竟然bōe記得伊。"}}]