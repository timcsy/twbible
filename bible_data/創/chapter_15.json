[{"book":"創","chapter":15,"verse":1,"versions":{"unv":"這事以後，耶和華在異象中有話對亞伯蘭說：「亞伯蘭，你不要懼怕！我是你的盾牌，必大大地賞賜你。」","bklcl":"Chiah-ê tāi-chì liáu-āu, Iâ-hô-hoa ê ōe tī īⁿ-siōng-tiong lîm-kàu A-pek-lân, kóng, A-pek-lân ah, lí m̄-bián kiaⁿ, Góa sī lí ê tîn-pâi, sī lí ke̍k-tōa ê pò-siúⁿ.","tghg":"諸個代誌了後，耶和華的話佇異象中臨到亞伯蘭講：「亞伯蘭啊，你呣免驚！我是你的盾牌，是你極大的報賞。」","bklhl":"Chiah-ê tāi-chì了後，耶和華ê話tī異象中臨到亞伯蘭，講，亞伯蘭ah，你m̄免驚，我是你ê藤牌，是你極大ê報賞。"}},{"book":"創","chapter":15,"verse":2,"versions":{"unv":"亞伯蘭說：「主耶和華啊，我既無子，你還賜我甚麼呢？並且要承受我家業的是大馬士革人以利以謝。」","bklcl":"A-pek-lân kóng, Chú Iâ-hô-hoa ah, Lí beh hō͘ góa sím-mi̍h, góa í-keng bô kiáⁿ;  sêng-chiap góa ê ke-gia̍p-ê, chiū-sī Tāi-má-sek lâng Í-lī-í-siā?","tghg":"亞伯蘭講：「主耶和華啊！你欲互我甚麼？我已經無子，承接我的家業的就是大馬色人以利以謝。」","bklhl":"亞伯蘭講，主耶和華ah，你beh hō͘我甚麼，我已經無kiáⁿ；承接我ê家業ê，就是大馬色人Í-lī-í-siā？"}},{"book":"創","chapter":15,"verse":3,"versions":{"unv":"亞伯蘭又說：「你沒有給我兒子；那生在我家中的人就是我的後嗣。」","bklcl":"A-pek-lân koh kóng, Lí bô hō͘ góa ū hō͘-è, hit ê siⁿ tī góa ke-lāi-ê sī góa ê hō͘-sû.","tghg":"亞伯蘭閣講：「你無互我有後裔；彼個生佇我家內的是我的後嗣。」","bklhl":"亞伯蘭koh講，你無hō͘我有後裔，hit ê生tī我家內ê是我ê後嗣。"}},{"book":"創","chapter":15,"verse":4,"versions":{"unv":"耶和華又有話對他說：「這人必不成為你的後嗣；你本身所生的才成為你的後嗣。」","bklcl":"Iâ-hô-hoa koh lîm-kàu, kā i kóng, Chit-lâng m̄-sī beh chòe lí ê hō͘-sû;  tùi lí pún-sin chhut-ê, chiah sī chòe lí ê hō͘-sû.","tghg":"耶和華閣臨到給伊講：「此人呣是欲做你的後嗣；對你本身出的才是做你的後嗣。」","bklhl":"耶和華koh臨到，kā伊講，Chit人m̄是beh做你ê後嗣；對你本身出ê，chiah是做你ê後嗣。"}},{"book":"創","chapter":15,"verse":5,"versions":{"unv":"於是領他走到外邊，說：「你向天觀看，數算眾星，能數得過來嗎？」又對他說：「你的後裔將要如此。」","bklcl":"Chiū chhōa i chhut-khì gōa-bīn kóng, Lí khòaⁿ thiⁿ, sǹg hiah-ê chhiⁿ, lí sǹg ōe liáu á-bōe;  koh tùi i kóng, Lí ê hō͘-è ia̍h beh chhin-chhiūⁿ án-ni.","tghg":"就導伊出去外面，講：「你看天，算許個星，你算會了抑𣍐？」閣對伊講：「你的後裔亦欲親像按呢。」","bklhl":"就chhōa伊出去外面講，你看天，算hiah-ê 星，你算能了á-bōe；koh對伊講，你ê後裔亦beh親像án-ni。"}},{"book":"創","chapter":15,"verse":6,"versions":{"unv":"亞伯蘭信耶和華，耶和華就以此為他的義。","bklcl":"A-pek-lân sìn Iâ-hô-hoa;  I chiū kā i sǹg chòe gī.","tghg":"亞伯蘭信耶和華，伊就給伊算做義。","bklhl":"亞伯蘭信耶和華；伊就kā伊算做義。"}},{"book":"創","chapter":15,"verse":7,"versions":{"unv":"耶和華又對他說：「我是耶和華，曾領你出了迦勒底的吾珥，為要將這地賜你為業。」","bklcl":"Koh tùi i kóng, Góa sī Iâ-hô-hoa, bat chhōa lí chhut Ka-le̍k-tí ê Jíⁿ siâⁿ, ūi-tio̍h beh chiong chit ê tōe hō͘ lí chòe-gia̍p.","tghg":"閣對伊講：「我是耶和華，曾導你出迦勒底的珥城，為著欲將此個地互你做業。」","bklhl":"Koh對伊講，我是耶和華，bat chhōa你出Ka-le̍k-tí ê Jíⁿ城，為tio̍h beh將chit ê地hō͘你做業。"}},{"book":"創","chapter":15,"verse":8,"versions":{"unv":"亞伯蘭說：「主耶和華啊，我怎能知道必得這地為業呢？」","bklcl":"A-pek-lân kóng, Chú Iâ-hô-hoa ah, góa cháiⁿ-iūⁿ ōe chai beh tit-tio̍h chit ê tōe chòe-gia̍p ah?","tghg":"亞伯蘭講：「主耶和華啊，我怎樣會知欲得著此個地做業啊？」","bklhl":"亞伯蘭講，主耶和華ah，我怎樣會知beh得tio̍h chit ê地做業ah？"}},{"book":"創","chapter":15,"verse":9,"versions":{"unv":"他說：「你為我取一隻三年的母牛，一隻三年的母山羊，一隻三年的公綿羊，一隻斑鳩，一隻雛鴿。」","bklcl":"I kā i kóng, Lí kā Góa chhú chi̍t-chiah saⁿ-nî bú ê gû, chi̍t-chiah saⁿ-nî bú ê soaⁿ-iûⁿ, chi̍t-chiah saⁿ-nî kang ê mî-iûⁿ, chi̍t-chiah ka-chui, chi̍t-chiah chíⁿ-á.","tghg":"伊給伊講：「你給我取一隻三年母的牛，一隻三年母的山羊，一隻三年公的綿羊，一隻鳩鵻(ka-chui)，一隻鴿仔(chíⁿ-á)。」","bklhl":"伊kā伊講，你kā我取一隻三年母ê牛，一隻三年母ê山羊，一隻三年公ê綿羊，一隻ka-chui，一隻鴿á。"}},{"book":"創","chapter":15,"verse":10,"versions":{"unv":"亞伯蘭就取了這些來，每樣劈開，分成兩半，一半對著一半地擺列，只有鳥沒有劈開。","bklcl":"I chiū chhú chiah-ê mi̍h lâi, ta̍k-iūⁿ tùi-tiong phòa-khui chòe nn̄g-pêng, chit-pêng kap hit-pêng pâi saⁿ-tùi;  chí-ū chiáu bô phòa-khui.","tghg":"伊就取諸個物來，逐樣對中破開做二旁，此旁及彼旁排相對，只有鳥無破開。","bklhl":"伊就取chiah ê物來，ta̍k樣tùi中破開做兩pêng，chit-pêng kap hit-pêng排相對；只有鳥無破開。"}},{"book":"創","chapter":15,"verse":11,"versions":{"unv":"有鷙鳥下來，落在那死畜的肉上，亞伯蘭就把牠嚇飛了。","bklcl":"Ū eng-chiáu lo̍h-lâi tī sí ê cheng-siⁿ ê téng-bīn;  A-pek-lân chiū kóaⁿ i khì.","tghg":"有鷹鳥落來，佇死的精牲的頂面，亞伯蘭就趕伊去。","bklhl":"有鷹鳥落來tī死ê cheng-siⁿ ê頂面；亞伯蘭就趕伊去。"}},{"book":"創","chapter":15,"verse":12,"versions":{"unv":"日頭正落的時候，亞伯蘭沉沉地睡了；忽然有驚人的大黑暗落在他身上。","bklcl":"Ji̍t beh lo̍h ê sî, A-pek-lân khùn tāng-bîn;  hut-jiân ū chin o͘-àm ê tōa kiaⁿ-hiâⁿ kàu tī i.","tghg":"日欲落的時，亞伯蘭睏重眠；忽然有真黑暗的大驚惶到佇伊。","bklhl":"日beh落ê時，亞伯蘭睏重眠；忽然有真烏暗ê大驚惶到tī伊。"}},{"book":"創","chapter":15,"verse":13,"versions":{"unv":"耶和華對亞伯蘭說：「你要的確知道，你的後裔必寄居別人的地，又服事那地的人；那地的人要苦待他們四百年。","bklcl":"Iâ-hô-hoa tùi A-pek-lân kóng, Lí tek-khak tio̍h chai, lí ê hō͘-è beh chhut-gōa tī pa̍t-lâng ê tōe, koh ho̍k-sāi hit-ūi ê lâng;  hit-ūi ê lâng beh khó͘-chhó͘ in sì-pah nî.","tghg":"耶和華對亞伯蘭講：「你的確著知，你的後裔欲出外佇別人的地，閣服事彼位的人；彼位的人欲苦楚𪜶四百年。","bklhl":"耶和華對亞伯蘭講，你的確tio̍h知，你ê後裔beh出外tī別人ê地，koh服事hit位ê人；hit位ê人beh苦楚in四百年。"}},{"book":"創","chapter":15,"verse":14,"versions":{"unv":"並且他們所要服事的那國，我要懲罰，後來他們必帶著許多財物從那裡出來。","bklcl":"In só͘ beh ho̍k-sāi ê kok, Góa beh pān in;  āu-lâi in beh tòa chōe-chōe châi-bu̍t tùi-hia chhut-lâi.","tghg":"𪜶所欲服事的國，我欲辦𪜶，後來𪜶欲帶多多財物對遐出來。","bklhl":"In所beh服事ê國，我beh辦in；後來in beh帶chōe-chōe財物tùi-hia出來。"}},{"book":"創","chapter":15,"verse":15,"versions":{"unv":"但你要享大壽數，平平安安地歸到你列祖那裡，被人埋葬。","bklcl":"Lí beh an-jiân tò-chó͘, chia̍h tn̂g-hè-siū, hō͘ lâng bâi-chòng.","tghg":"你欲安然倒祖，食長歲壽，互人埋葬。","bklhl":"你beh安然tò祖，食長歲壽，hō͘人埋葬。"}},{"book":"創","chapter":15,"verse":16,"versions":{"unv":"到了第四代，他們必回到此地，因為亞摩利人的罪孽還沒有滿盈。」","bklcl":"Kàu tē-sì tāi, in beh tò-lâi chia;  in-ūi A-mô͘-lī cho̍k ê chōe iáu-bē koàn-boán.","tghg":"到第四代，𪜶欲倒來遮，因為亞摩利族的罪猶未貫滿。」","bklhl":"到第四代，in beh tò來chia；因為A-mô͘-lī族ê罪iáu未貫滿。"}},{"book":"創","chapter":15,"verse":17,"versions":{"unv":"日落天黑，不料有冒煙的爐並燒著的火把從那些肉塊中經過。","bklcl":"Ji̍t-lo̍h thiⁿ-àm, ū chhut ian ê lô͘, kap teh-to̍h ê hé-pé, tùi hiah-ê phòa-pêng ê bah keng-kè.","tghg":"日落天暗，有出煙的爐及啲𤏸(to̍h)的火把對許個破旁的肉經過。","bklhl":"日落天暗，有出煙ê爐，kap teh-to̍h ê火把，tùi hiah-ê破pêng ê肉經過。"}},{"book":"創","chapter":15,"verse":18,"versions":{"unv":"當那日，耶和華與亞伯蘭立約，說：「我已賜給你的後裔，從埃及河直到幼發拉底大河之地，","bklcl":"Tng hit-ji̍t Iâ-hô-hoa kap A-pek-lân li̍p-iok, kóng, Góa ū chiong chit ê tōe, tùi Ai-ki̍p hô kàu hit ê tōa-hô, chiū-sī Pek-lat hô, hō͘ lí ê hō͘-è;","tghg":"當彼日，耶和華及亞伯蘭立約，講：「我有將此個地，對埃及河到彼個大河，就是伯拉河，互你的後裔，","bklhl":"當hit日，耶和華kap亞伯蘭立約，講，我有將chit ê地，tùi埃及河到hit ê大河，就是Pek-lat河，hō͘你ê後裔；"}},{"book":"創","chapter":15,"verse":19,"versions":{"unv":"就是基尼人、基尼洗人、甲摩尼人、","bklcl":"chiū-sī Ki-nî, Ki-nî-sé, Kah-mô͘-nî,","tghg":"就是基尼、基尼洗、甲摩尼、","bklhl":"就是Ki-nî、Ki-nî-sé、Kah-mô͘-nî，"}},{"book":"創","chapter":15,"verse":20,"versions":{"unv":"赫人、比利洗人、利乏音人、","bklcl":"Hek, Pí-lī-sé, Lí-hoa̍t-im,","tghg":"赫、比利洗、利乏音、","bklhl":"Hek、Pí-lī-sé、Lí-hoa̍t-im，"}},{"book":"創","chapter":15,"verse":21,"versions":{"unv":"亞摩利人、迦南人、革迦撒人、耶布斯人之地。」","bklcl":"A-mô͘-lī, Ka-lâm, Kek-ka-sat, Iâ-pò͘-su, chiah-ê cho̍k ê tōe.","tghg":"亞摩利、迦南、革迦撒、耶布斯諸個族的地。」","bklhl":"A-mô͘-lī、迦南、Kek-ka-sat、Iâ-pò͘-su，chiah ê族ê地。"}}]