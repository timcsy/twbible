[{"book":"創","chapter":11,"verse":1,"versions":{"unv":"那時，天下人的口音、言語都是一樣。","bklcl":"Hit-sî thiⁿ-ē ê kháu-im, giân-gú, lóng chi̍t-iūⁿ.","tghg":"彼時，天下的口音、言語攏一樣。","bklhl":"Hit時天下ê口音、言語，lóng一樣。"}},{"book":"創","chapter":11,"verse":2,"versions":{"unv":"他們往東邊遷移的時候，在示拿地遇見一片平原，就住在那裡。","bklcl":"In sóa-khì tang-sì ê sî-chūn, tī Sī-ná tōe tú-tio̍h chi̍t-phiàn ê pîⁿ-iûⁿ, chiū tòa tī-hia.","tghg":"𪜶徙去東勢的時陣，佇示拿地抵著(tú-tio̍h)一片的平洋，就住佇遐。","bklhl":"In徙去東勢ê時chūn，tī Sī-ná地tú-tio̍h一片ê平洋，就tòa tī-hia。"}},{"book":"創","chapter":11,"verse":3,"versions":{"unv":"他們彼此商量說：「來吧！我們要做磚，把磚燒透了。」他們就拿磚當石頭，又拿石漆當灰泥。","bklcl":"In tāi-ke chham-siông kóng, Lâi ah, lán tio̍h chòe chng, sio hō͘ i se̍k.  In ū chng thang thòe chio̍h, koh ū chio̍h-iû thang thòe he-thô͘.","tghg":"𪜶大家參詳講：「來啊！咱著做磚，燒互伊熟。」𪜶有磚通替石，閣有石油通替灰土。","bklhl":"In大家參詳講，來ah，咱tio̍h做磚，燒hō͘伊熟。In有磚thang替石，koh有石油thang替灰土。"}},{"book":"創","chapter":11,"verse":4,"versions":{"unv":"他們說：「來吧！我們要建造一座城和一座塔，塔頂通天，為要傳揚我們的名，免得我們分散在全地上。」","bklcl":"Koh kóng, Lâi ah, lán tio̍h khí siâⁿ kap thah, thah-téng tú-thiⁿ, ūi lán li̍p chi̍t ê miâ, bián-tit lán sì-sòaⁿ tī choân-tōe.","tghg":"閣講：「來啊！咱著起城及塔，塔頂抵(tú)天，為咱立一個名，免得咱四散佇全地。」","bklhl":"Koh講，來ah，咱tio̍h起城kap塔，塔頂抵天，為咱立一个名，免得咱四散tī全地。"}},{"book":"創","chapter":11,"verse":5,"versions":{"unv":"耶和華降臨，要看看世人所建造的城和塔。","bklcl":"Iâ-hô-hoa kàng-lîm, beh khòaⁿ sè-kan lâng só͘ khí ê siâⁿ kap thah.","tghg":"耶和華降臨，欲看世間人所起的城及塔。","bklhl":"耶和華降臨，beh看世間人所起ê城kap塔。"}},{"book":"創","chapter":11,"verse":6,"versions":{"unv":"耶和華說：「看哪，他們成為一樣的人民，都是一樣的言語，如今既做起這事來，以後他們所要做的事就沒有不成就的了。","bklcl":"Iâ-hô-hoa kóng, Khòaⁿ ah, chiah-ê peh-sìⁿ lóng ha̍p-it, giân-gú ia̍h chi̍t-iūⁿ;  hiān-kim í-keng khí-chhiú chòe chit ê sū;  í-āu in só͘ beh chòe ê, bô chi̍t-hāng ōe kìm-chí.","tghg":"耶和華講：「看啊！諸個百姓攏合一，言語亦一樣，現今已經起手做此個事，以後𪜶所欲做的無一項會禁止。","bklhl":"耶和華講，看ah，chiah ê百姓lóng合一，言語亦一樣；現今已經起手做chit ê事；以後in所beh做ê，無一項能禁止。"}},{"book":"創","chapter":11,"verse":7,"versions":{"unv":"我們下去，在那裡變亂他們的口音，使他們的言語彼此不通。」","bklcl":"Lâi ah, lán lo̍h-lâi-khì, tī-hia phah-loān in ê kháu-im, hō͘ in ê giân-gú tāi-ke bōe siong-thong.","tghg":"來啊！咱落來去，佇遐拍亂𪜶的口音，互𪜶的言語大家𣍐相通。」","bklhl":"來ah，咱落來去，tī-hia phah亂in ê口音，hō͘ in ê言語大家bōe相通。"}},{"book":"創","chapter":11,"verse":8,"versions":{"unv":"於是耶和華使他們從那裡分散在全地上；他們就停工，不造那城了。","bklcl":"Tùi án-ni, Iâ-hô-hoa hō͘ in tùi-hia sì-sòaⁿ tī choân-tōe;  in chiū thêng-kang, bô khí hit ê siâⁿ.","tghg":"對按呢耶和華互𪜶對遐四散佇全地；𪜶就停工，無起彼個城。","bklhl":"Tùi án-ni，耶和華hō͘ in tùi-hia四散tī全地；in就停工，無起hit ê城。"}},{"book":"創","chapter":11,"verse":9,"versions":{"unv":"因為耶和華在那裡變亂天下人的言語，使眾人分散在全地上，所以那城名叫巴別【就是變亂的意思】。","bklcl":"Só͘-í hit ê siâⁿ miâ-kiò Pa-pia̍t, in-ūi Iâ-hô-hoa tī-hia phah-loān thiⁿ-ē ê giân-gú;  Iâ-hô-hoa hō͘ lâng tùi-hia sì-sòaⁿ tī choân-tōe-chiūⁿ.","tghg":"所以彼個城名叫巴別，因為耶和華佇遐拍亂天下的言語，耶和華互人對遐四散佇全地上。","bklhl":"所以hit ê城名叫巴別，因為耶和華tī-hia phah亂天下ê言語；耶和華hō͘人tùi-hia四散tī全地上。"}},{"book":"創","chapter":11,"verse":10,"versions":{"unv":"閃的後代記在下面。洪水以後二年，閃一百歲生了亞法撒。","bklcl":"Siám ê sè-hē kì tī ē-tóe.  Siám chi̍t-pah hè, tōa-chúi í-āu nn̄g-nî siⁿ A-hoat-sat.","tghg":"閃的世系記佇下底。閃一百歲，大水以後二年，生亞法撒。","bklhl":"閃ê世系記tī下底：閃一百歲，大水以後兩年生A-hoat-sat。"}},{"book":"創","chapter":11,"verse":11,"versions":{"unv":"閃生亞法撒之後又活了五百年，並且生兒養女。","bklcl":"Siám siⁿ A-hoat-sat liáu-āu, iáu oa̍h gō͘-pah nî, koh ū siⁿ kiáⁿ cha-bó͘-kiáⁿ.","tghg":"閃生亞法撒了後猶活五百年，閣有生子查某子。","bklhl":"閃生A-hoat-sat了後，iáu活五百年，koh有生kiáⁿ cha-bó͘-kiáⁿ。"}},{"book":"創","chapter":11,"verse":12,"versions":{"unv":"亞法撒活到三十五歲，生了沙拉。","bklcl":"A-hoat-sat saⁿ-cha̍p gō͘ hè siⁿ Sa-la̍h.","tghg":"亞法撒三十五歲生沙拉。","bklhl":"A-hoat-sat三十五歲生Sa-la̍h。"}},{"book":"創","chapter":11,"verse":13,"versions":{"unv":"亞法撒生沙拉之後又活了四百零三年，並且生兒養女。","bklcl":"A-hoat-sat siⁿ Sa-la̍h liáu-āu, iáu oa̍h sì-pah liân saⁿ nî, koh ū siⁿ kiáⁿ cha-bó͘-kiáⁿ.","tghg":"亞法撒生沙拉了後猶活四百連三年，閣有生子查某子。","bklhl":"A-hoat-sat生Sa-la̍h了後，iáu活四百連三年，koh有生kiáⁿ cha-bó͘-kiáⁿ。"}},{"book":"創","chapter":11,"verse":14,"versions":{"unv":"沙拉活到三十歲，生了希伯。","bklcl":"Sa-la̍h saⁿ-cha̍p hè siⁿ Hi-pek.","tghg":"沙拉三十歲，生希伯。","bklhl":"Sa-la̍h三十歲生Hi-pek。"}},{"book":"創","chapter":11,"verse":15,"versions":{"unv":"沙拉生希伯之後又活了四百零三年，並且生兒養女。","bklcl":"Sa-la̍h siⁿ Hi-pek liáu-āu, iáu oa̍h sì-pah liân saⁿ nî, koh ū siⁿ kiáⁿ cha-bó͘-kiáⁿ.","tghg":"沙拉生希伯了後猶活四百連三年，閣有生子查某子。","bklhl":"Sa-la̍h生Hi-pek了後，iáu活四百連三年，koh有生kiáⁿ cha-bó͘-kiáⁿ。"}},{"book":"創","chapter":11,"verse":16,"versions":{"unv":"希伯活到三十四歲，生了法勒。","bklcl":"Hi-pek saⁿ-cha̍p-sì hè siⁿ Hoat-le̍k .","tghg":"希伯三十四歲，生法勒。","bklhl":"Hi-pek三十四歲生Hoat-le̍k。"}},{"book":"創","chapter":11,"verse":17,"versions":{"unv":"希伯生法勒之後又活了四百三十年，並且生兒養女。","bklcl":"Hi-pek siⁿ Hoat-le̍k liáu-āu, iáu oa̍h sì-pah saⁿ-cha̍p nî, koh ū siⁿ kiáⁿ cha-bó͘-kiáⁿ.","tghg":"希伯生法勒了後猶活四百三十年，閣有生子查某子。","bklhl":"Hi-pek生Hoat-le̍k了後，iáu活四百三十年，koh有生kiáⁿ cha-bó͘-kiáⁿ。"}},{"book":"創","chapter":11,"verse":18,"versions":{"unv":"法勒活到三十歲，生了拉吳。","bklcl":"Hoat-le̍k saⁿ-cha̍p hè siⁿ La̍h-ngô͘.","tghg":"法勒三十歲，生拉吳。","bklhl":"Hoat-le̍k三十歲生La̍h-ngô͘。"}},{"book":"創","chapter":11,"verse":19,"versions":{"unv":"法勒生拉吳之後又活了二百零九年，並且生兒養女。","bklcl":"Hoat-le̍k siⁿ La̍h-ngô͘ liáu-āu, iáu oa̍h nn̄g-pah liân káu nî, koh ū siⁿ kiáⁿ cha-bó͘-kiáⁿ.","tghg":"法勒生拉吳了後猶活二百連九年，閣有生子查某子。","bklhl":"Hoat-le̍k生La̍h-ngô͘了後，iáu活兩百連九年，koh有生kiáⁿ cha-bó͘-kiáⁿ。"}},{"book":"創","chapter":11,"verse":20,"versions":{"unv":"拉吳活到三十二歲，生了西鹿。","bklcl":"La̍h-ngô͘ saⁿ-cha̍p jī hè siⁿ Se-lo̍k.","tghg":"拉吳三十二歲，生西鹿。","bklhl":"La̍h-ngô͘三十二歲生Se-lo̍k。"}},{"book":"創","chapter":11,"verse":21,"versions":{"unv":"拉吳生西鹿之後又活了二百零七年，並且生兒養女。","bklcl":"La̍h-ngô͘ siⁿ Se-lo̍k liáu-āu, iáu oa̍h nn̄g-pah liân chhit nî, koh ū siⁿ kiáⁿ cha-bó͘-kiáⁿ.","tghg":"拉吳生西鹿了後猶活二百連七年，閣有生子查某子。","bklhl":"La̍h-ngô͘生Se-lo̍k了後，iáu活兩百連七年，koh有生kiáⁿ cha-bó͘-kiáⁿ。"}},{"book":"創","chapter":11,"verse":22,"versions":{"unv":"西鹿活到三十歲，生了拿鶴。","bklcl":"Se-lo̍k saⁿ-cha̍p hè siⁿ Ná-ho̍k.","tghg":"西鹿三十歲，生拿福。","bklhl":"Se-lo̍k三十歲生Ná-ho̍k。"}},{"book":"創","chapter":11,"verse":23,"versions":{"unv":"西鹿生拿鶴之後又活了二百年，並且生兒養女。","bklcl":"Se-lo̍k siⁿ Ná-ho̍k liáu-āu, iáu oa̍h nn̄g-pah nî, koh ū siⁿ kiáⁿ cha-bó͘-kiáⁿ.","tghg":"西鹿生拿福了後猶活二百年，閣有生子查某子。","bklhl":"Se-lo̍k生Ná-ho̍k了後，iáu活兩百年，koh有生kiáⁿ cha-bó͘-kiáⁿ。"}},{"book":"創","chapter":11,"verse":24,"versions":{"unv":"拿鶴活到二十九歲，生了他拉。","bklcl":"Ná-ho̍k jī-cha̍p káu hè siⁿ Tha-la̍h.","tghg":"拿福二十九歲，生他拉。","bklhl":"Ná-ho̍k二十九歲生Tha-la̍h。"}},{"book":"創","chapter":11,"verse":25,"versions":{"unv":"拿鶴生他拉之後又活了一百一十九年，並且生兒養女。","bklcl":"Ná-ho̍k siⁿ Tha-la̍h liáu-āu, iáu oa̍h chi̍t-pah cha̍p-káu nî, koh ū siⁿ kiáⁿ cha-bó͘-kiáⁿ.","tghg":"拿福生他拉了後猶活一百十九年，閣有生子查某子。","bklhl":"Ná-ho̍k生Tha-la̍h了後，iáu活一百十九年，koh有生kiáⁿ cha-bó͘-kiáⁿ。"}},{"book":"創","chapter":11,"verse":26,"versions":{"unv":"他拉活到七十歲，生了亞伯蘭、拿鶴、哈蘭。","bklcl":"Tha-la̍h chhit-cha̍p hè siⁿ A-pek-lân, Ná-ho̍k, Hap-lân.","tghg":"他拉七十歲，生亞伯蘭、拿福、哈蘭。","bklhl":"Tha-la̍h七十歲生亞伯蘭、Ná-ho̍k、哈蘭。"}},{"book":"創","chapter":11,"verse":27,"versions":{"unv":"他拉的後代記在下面。他拉生亞伯蘭、拿鶴、哈蘭；哈蘭生羅得。","bklcl":"Tha-la̍h ê sè-hē kì tī ē-tóe.  Tha-la̍h siⁿ A-pek-lân, Ná-ho̍k, Hap-lân;  Hap-lân siⁿ Lô-tek.","tghg":"他拉的世系記佇下底。他拉生亞伯蘭、拿福、哈蘭；哈蘭生羅得。","bklhl":"Tha-la̍h ê世系記tī下底：Tha-la̍h生亞伯蘭、Ná-ho̍k、哈蘭；哈蘭生羅得。"}},{"book":"創","chapter":11,"verse":28,"versions":{"unv":"哈蘭死在他的本地迦勒底的吾珥，在他父親他拉之先。","bklcl":"Hap-lân sí tī i ê lāu-pē Tha-la̍h ê bīn-chêng, tī i ê pún-tōe Ka-le̍k-tí ê Jíⁿ siâⁿ.","tghg":"哈蘭死佇伊的老父他拉的面前，佇伊的本地迦勒底的珥城。","bklhl":"哈蘭死tī伊ê老父Tha-la̍h ê面前，tī伊ê本地Ka-le̍k-tí ê Jíⁿ城。"}},{"book":"創","chapter":11,"verse":29,"versions":{"unv":"亞伯蘭、拿鶴各娶了妻：亞伯蘭的妻子名叫撒萊；拿鶴的妻子名叫密迦，是哈蘭的女兒；哈蘭是密迦和亦迦的父親。","bklcl":"A-pek-lân, Ná-ho̍k, kok ū chhōa-bó͘.  A-pek-lân ê bó͘ miâ kiò Sat-lāi;  Ná-ho̍k ê bó͘ miâ-kiò Bi̍t-ka, sī Hap-lân ê cha-bó͘-kiáⁿ;  Hap-lân sī Bi̍t-ka ê lāu-pē, ia̍h sī Í-sū-ka ê lāu-pē.","tghg":"亞伯蘭、拿福各有娶某：亞伯蘭的某名叫撒萊；拿福的某名叫密迦，是哈蘭的查某子；哈蘭是密迦的老父，亦是以斯迦的老父。","bklhl":"亞伯蘭、Ná-ho̍k，各有娶bó͘。亞伯蘭ê bó͘名叫撒萊；Ná-ho̍k ê bó͘名叫Bi̍t-ka，是哈蘭ê cha-bó͘-kiáⁿ；哈蘭是Bi̍t-ka ê老父，亦是Í-sū-ka ê老父。"}},{"book":"創","chapter":11,"verse":30,"versions":{"unv":"撒萊不生育，沒有孩子。","bklcl":"Sat-lāi bô hoâi-īn, bô kiáⁿ.","tghg":"撒萊無懷孕，無子。","bklhl":"撒萊無懷孕，無kiáⁿ。"}},{"book":"創","chapter":11,"verse":31,"versions":{"unv":"他拉帶著他兒子亞伯蘭和他孫子哈蘭的兒子羅得，並他兒婦亞伯蘭的妻子撒萊，出了迦勒底的吾珥，要往迦南地去；他們走到哈蘭，就住在那裡。","bklcl":"Tha-la̍h chhōa i ê kiáⁿ A-pek-lân, kap i ê sun Lô-tek, chiū-sī Hap-lân ê kiáⁿ, í-ki̍p i ê sim-pū Sat-lāi, chiū-sī i ê kiáⁿ A-pek-lân ê bó͘, in saⁿ-kap chhut Ka-le̍k-tí ê Jíⁿ siâⁿ;  beh khì Ka-lâm tōe;  in kàu Hap-lân chiū tòa tī-hia.","tghg":"他拉導伊的子亞伯蘭及伊的孫羅得就是哈蘭的子，以及伊的媳婦撒萊就是伊的子亞伯蘭的某，𪜶相及出迦勒底的珥城，欲去迦南地；𪜶到哈蘭就住佇遐。","bklhl":"Tha-la̍h chhōa伊ê kiáⁿ亞伯蘭，kap伊ê孫羅得，就是哈蘭ê kiáⁿ，以及伊ê新婦撒萊，就是伊ê kiáⁿ亞伯蘭ê bó͘，in相kap出Ka-le̍k-tí ê Jíⁿ城；beh去迦南地；in到哈蘭就tòa tī-hia。"}},{"book":"創","chapter":11,"verse":32,"versions":{"unv":"他拉共活了二百零五歲，就死在哈蘭。","bklcl":"Tha-la̍h hióng-siū nn̄g-pah liân gō͘ hè;  Tha-la̍h sí tī Hap-lân.","tghg":"他拉享壽二百連五歲，他拉死佇哈蘭。","bklhl":"Tha-la̍h享壽兩百連五歲；Tha-la̍h死tī哈蘭。"}}]