[{"book":"創","chapter":27,"verse":1,"versions":{"unv":"以撒年老，眼睛昏花，不能看見，就叫了他大兒子以掃來，說：「我兒。」以掃說：「我在這裡。」","bklcl":"Í-sat nî-lāu, ba̍k-chiu hoe bōe khòaⁿ-kìⁿ, chiū kiò i ê tōa-kiáⁿ Í-sò lâi, kā i kóng, Góa ê kiáⁿ ah;  i ìn kóng, Góa tī-chia.","tghg":"以撒年老，目睭花，𣍐看見，就叫伊的大子以掃來，給伊講：「我的子啊。」伊應講：「我佇遮。」","bklhl":"以撒年老，目睭花bōe看見，就叫伊ê大kiáⁿ以掃來，kā伊講，我ê kiáⁿ ah；伊應講，我tī-chia。"}},{"book":"創","chapter":27,"verse":2,"versions":{"unv":"他說：「我如今老了，不知道那一天死。","bklcl":"Kóng, Góa taⁿ lāu lah, m̄-chai tah-lo̍h chi̍t-ji̍t beh sí.","tghg":"講：「我今老啦，呣知叨落一日欲死。","bklhl":"講，我taⁿ老lah，m̄知tah-lo̍h一日beh死。"}},{"book":"創","chapter":27,"verse":3,"versions":{"unv":"現在拿你的器械，就是箭囊和弓，往田野去為我打獵，","bklcl":"Taⁿ kia̍h lí ê ke-si, chiū-sī chìⁿ-tē kap keng, khì soaⁿ-ni̍h, kā góa phah-la̍h,","tghg":"今攑你的家私，就是箭袋及弓，去山裡給我拍獵，","bklhl":"Taⁿ kia̍h你ê ke-si，就是箭袋kap弓，去山裡，kā我phah獵，"}},{"book":"創","chapter":27,"verse":4,"versions":{"unv":"照我所愛的做成美味，拿來給我吃，使我在未死之先給你祝福。」","bklcl":"chiàu góa só͘ kah-ì ê, chú hō͘ i hó chu-bī, phâng-lâi hō͘ góa, góa thang chia̍h;  hō͘ góa tī bē sí ê tāi-seng kā lí chiok-hok.","tghg":"照我所合意的煮互伊好滋味，捧來互我，我通食，互我佇未死的代先給你祝福。」","bklhl":"照我所合意ê，煮hō͘伊好滋味，捧來hō͘我，我thang食；hō͘我tī未死ê事先kā你祝福。"}},{"book":"創","chapter":27,"verse":5,"versions":{"unv":"以撒對他兒子以掃說話，利百加也聽見了。以掃往田野去打獵，要得野味帶來。","bklcl":"Í-sat kā i ê kiáⁿ Í-sò kóng-ōe ê sî, Lī-pek-ka thiaⁿ-kìⁿ.  Í-sò khì soaⁿ-ni̍h beh phah-la̍h, thang tòa tò-lâi.","tghg":"以撒給伊的子以掃講話的時，利百加聽見。以掃去山裡欲拍獵，通帶倒來。","bklhl":"以撒kā伊ê kiáⁿ以掃講話ê時，利百加聽見。以掃去山裡beh phah獵，thang帶tò來。"}},{"book":"創","chapter":27,"verse":6,"versions":{"unv":"利百加就對她兒子雅各說：「我聽見你父親對你哥哥以掃說：","bklcl":"Lī-pek-ka chiū tùi i ê kiáⁿ Ngá-kok kóng, Lí khòaⁿ, góa thiaⁿ-kìⁿ lín lāu-pē kā lí ê hiaⁿ Í-sò kóng,","tghg":"利百加就對伊的子雅各講：「你看，我聽見恁老父給你的兄以掃講：","bklhl":"利百加就對伊ê kiáⁿ雅各講，你看，我聽見lín老父kā你ê兄以掃講，"}},{"book":"創","chapter":27,"verse":7,"versions":{"unv":"『你去把野獸帶來，做成美味給我吃，我好在未死之先，在耶和華面前給你祝福。』","bklcl":"Lí chiong iá-siù kā góa tòa-lâi, kā góa chú hō͘ i hó chu-bī, hō͘ góa chia̍h;  góa beh tī bē sí ê tāi-seng, tī Iâ-hô-hoa ê bīn-chêng kā lí chiok-hok.","tghg":"『你將野獸給我帶來，給我煮互伊好滋味互我食，我欲佇未死的代先，佇耶和華的面前給你祝福。』","bklhl":"你將野獸kā我帶來，kā我煮hō͘伊好滋味，hō͘我食；我beh tī未死ê事先，tī耶和華ê面前kā你祝福。"}},{"book":"創","chapter":27,"verse":8,"versions":{"unv":"現在，我兒，你要照著我所吩咐你的，聽從我的話。","bklcl":"Taⁿ góa ê kiáⁿ, lí tio̍h thiaⁿ góa ê ōe, chiàu góa só͘ hoan-hù lí-ê.","tghg":"今，我的子，你著聽我的話，照我所吩咐你的。","bklhl":"Taⁿ我ê kiáⁿ，你tio̍h聽我ê話，照我所吩咐你ê。"}},{"book":"創","chapter":27,"verse":9,"versions":{"unv":"你到羊群裡去，給我拿兩隻肥山羊羔來，我便照你父親所愛的給他做成美味。","bklcl":"Lí khì iûⁿ-kûn hia, kā góa lia̍h nn̄g chiah pûi ê soaⁿ-iûⁿ-á lâi;  góa beh kā lí ê lāu-pē chú hó ê bī-sò͘, chiàu i só͘ kah-ì-ê.","tghg":"你去羊群遐，給我掠二隻肥的山羊仔來，我欲給你的老父煮好的味素，照伊所合意的。","bklhl":"你去羊群hia，kā我掠兩隻肥ê山羊á來；我beh kā你ê老父煮好ê味素，照伊所合意ê。"}},{"book":"創","chapter":27,"verse":10,"versions":{"unv":"你拿到你父親那裡給他吃，使他在未死之先給你祝福。」","bklcl":"Lí phâng-khì lín lāu-pē hia, hō͘ i chia̍h;  hō͘ i tī bē sí ê tāi-seng kā lí chiok-hok.","tghg":"你捧去恁老父遐互伊食，互伊佇未死的代先給你祝福。」","bklhl":"你捧去lín老父hia，hō͘伊食；hō͘伊tī未死ê事先kā你祝福。"}},{"book":"創","chapter":27,"verse":11,"versions":{"unv":"雅各對他母親利百加說：「我哥哥以掃渾身是有毛的，我身上是光滑的；","bklcl":"Ngá-kok tùi i ê lāu-bú Lī-pek-ka kóng, M̄-kú góa ê hiaⁿ Í-sò sin-khu ū mn̂g, góa sī kng-ku̍t.","tghg":"雅各對伊的老母利百加講：「呣拘(m̄-kú)我的兄以掃身軀有毛，我是光滑；","bklhl":"雅各對伊ê老母利百加講，M̄-kú我ê兄以掃身軀有毛，我是光滑。"}},{"book":"創","chapter":27,"verse":12,"versions":{"unv":"倘若我父親摸著我，必以我為欺哄人的，我就招咒詛，不得祝福。」","bklcl":"Siat-sú góa ê lāu-pē bong-tio̍h góa, beh khòaⁿ góa chòe khi-phiàn lâng-ê, góa chiū chio chiù-chó͘;  bô tit-tio̍h chiok-hok.","tghg":"設使我的老父摸著我，欲看我做欺騙人者，我就招咒詛，無得著祝福。」","bklhl":"設使我ê老父摸tio̍h我，beh看我做欺騙人ê，我就招咒詛；無得tio̍h祝福。"}},{"book":"創","chapter":27,"verse":13,"versions":{"unv":"他母親對他說：「我兒，你招的咒詛歸到我身上；你只管聽我的話，去把羊羔給我拿來。」","bklcl":"I ê lāu-bú kóng, Góa ê kiáⁿ ah, lí chio ê chiù-chó͘ kui tī góa;  chòe lí thiaⁿ góa ê ōe, khì lia̍h lâi hō͘ góa.","tghg":"伊的老母講：「我的子啊！你招的咒詛歸佇我；做你聽我的話，去掠來互我。」","bklhl":"伊ê老母講，我ê kiáⁿ ah，你招ê咒詛歸tī我；做你聽我ê話，去掠來hō͘我。"}},{"book":"創","chapter":27,"verse":14,"versions":{"unv":"他便去拿來，交給他母親；他母親就照他父親所愛的做成美味。","bklcl":"I chiū khì lia̍h lâi hō͘ i ê lāu-bú;  lāu-bú chiū chú hó ê chu-bī, chiàu lāu-pē só͘ kah-ì-ê.","tghg":"伊就去掠來互伊的老母；老母就煮好的滋味，照老父所合意的。","bklhl":"伊就去掠來hō͘伊ê老母；老母就煮好ê滋味，照老父所合意ê。"}},{"book":"創","chapter":27,"verse":15,"versions":{"unv":"利百加又把家裡所存大兒子以掃上好的衣服給她小兒子雅各穿上，","bklcl":"Lī-pek-ka koh hiaⁿh tōa-kiáⁿ Í-sò siu tī i ke-lāi ê súi-saⁿ, kā i ê sòe-kiáⁿ Ngá-kok chhēng.","tghg":"利百加閣擜(hiahⁿ)大子以掃收佇伊家內的媠衫給伊的細子雅各穿，","bklhl":"利百加koh hiaⁿh大kiáⁿ以掃收tī伊家內ê súi衫，kā伊ê細kiáⁿ雅各穿。"}},{"book":"創","chapter":27,"verse":16,"versions":{"unv":"又用山羊羔皮包在雅各的手上和頸項的光滑處，","bklcl":"Koh ēng soaⁿ-iûⁿ-á phê pau Ngá-kok ê chhiú, kap i ām-kún kng-ku̍t ê ūi.","tghg":"閣用山羊的皮包雅各的手及伊頷頸光滑的位，","bklhl":"Koh用山羊á皮包雅各ê手，kap伊頷頸光滑ê位。"}},{"book":"創","chapter":27,"verse":17,"versions":{"unv":"就把所做的美味和餅交在她兒子雅各的手裡。","bklcl":"Chiū chiong só͘ chú ê hó chu-bī kap piáⁿ, hē tī i ê kiáⁿ Ngá-kok ê chhiú.","tghg":"就將所煮的好滋味及餅下佇伊的子雅各的手。","bklhl":"就將所煮ê好滋味kap餅，hē tī伊ê kiáⁿ雅各ê手。"}},{"book":"創","chapter":27,"verse":18,"versions":{"unv":"雅各到他父親那裡說：「我父親！」他說：「我在這裡。我兒，你是誰？」","bklcl":"Ngá-kok kàu in lāu-pē hia, kóng, Góa ê pē ah;  i kóng, Góa tī-chia;  góa ê kiáⁿ, lí sī chī-chūi?","tghg":"雅各到𪜶老父遐講：「我的父啊！」伊講：「我佇遮。我的子，你是是誰？」","bklhl":"雅各到in老父hia，講，我ê父ah；伊講，我tī-chia；我ê kiáⁿ，你是是誰？"}},{"book":"創","chapter":27,"verse":19,"versions":{"unv":"雅各對他父親說：「我是你的長子以掃；我已照你所吩咐我的行了。請起來坐著，吃我的野味，好給我祝福。」","bklcl":"Ngá-kok tùi i ê lāu-pē kóng, Góa sī lí ê tōa-kiáⁿ Í-sò;  góa í-keng chiàu lí só͘ hoan-hù góa-ê khì kiâⁿ;  chhiáⁿ lí khí-lâi chē, chia̍h góa só͘ phah-tio̍h-ê, hó thang kā góa chiok-hok.","tghg":"雅各對伊的老父講：「我是你的大子以掃；我已經照你所吩咐我的去行。請你起來坐，食我所拍著的，好通給我祝福。」","bklhl":"雅各對伊ê老父講，我是你ê大kiáⁿ以掃；我已經照你所吩咐我ê去行；請你起來坐，食我所phah-tio̍h-ê，好thang kā我祝福。"}},{"book":"創","chapter":27,"verse":20,"versions":{"unv":"以撒對他兒子說：「我兒，你如何找得這麼快呢？」他說：「因為耶和華─你的　神使我遇見好機會得著的。」","bklcl":"Í-sat tùi i ê kiáⁿ kóng, Góa ê kiáⁿ, lí cháiⁿ-iūⁿ chiah khoài tit-tio̍h?  I kóng, In-ūi lí ê Siōng-tè Iâ-hô-hoa hō͘ góa hó cho-gū lâi tit-tio̍h.","tghg":"以撒對伊的子講：「我的子，你怎樣即快得著？」伊講：「因為你的上帝──耶和華互我好遭遇來得著。」","bklhl":"以撒對伊ê kiáⁿ講，我ê kiáⁿ，你怎樣chiah快得tio̍h？伊講，因為你ê上帝耶和華hō͘我好遭遇來得tio̍h。"}},{"book":"創","chapter":27,"verse":21,"versions":{"unv":"以撒對雅各說：「我兒，你近前來，我摸摸你，知道你真是我的兒子以掃不是。」","bklcl":"Í-sat kā Ngá-kok kóng, Góa ê kiáⁿ ah, lí kūn-óa-lâi, góa beh bong lí, khòaⁿ lí chin-chiàⁿ sī góa ê kiáⁿ Í-sò, á m̄-sī.","tghg":"以撒給雅各講：「我的子啊！你近倚來，我欲摸你，看你真正是我的子以掃抑呣是。」","bklhl":"以撒kā雅各講，我ê kiáⁿ ah，你近óa來，我beh摸你，看你真正是我ê kiáⁿ以掃，á m̄是。"}},{"book":"創","chapter":27,"verse":22,"versions":{"unv":"雅各就挨近他父親以撒。以撒摸著他，說：「聲音是雅各的聲音，手卻是以掃的手。」","bklcl":"Ngá-kok chiū óa-kūn i ê lāu-pē Í-sat;  i chiū bong i kóng, Siaⁿ, sī Ngá-kok ê siaⁿ;  chhiú, sī Í-sò ê chhiú.","tghg":"雅各就倚近伊的老父以撒。伊就摸伊講：「聲是雅各的聲，手是以掃的手。」","bklhl":"雅各就óa近伊ê老父以撒；伊就摸伊講，聲，是雅各ê聲；手，是以掃ê手。"}},{"book":"創","chapter":27,"verse":23,"versions":{"unv":"以撒就辨不出他來；因為他手上有毛，像他哥哥以掃的手一樣，就給他祝福；","bklcl":"Í-sat hun-piat bōe bêng, in-ūi i ê chhiú ū mn̂g, chhin-chhiūⁿ i ê hiaⁿ Í-sò ê chhiú;  chiū kā i chiok-hok.","tghg":"以撒分別𣍐明，因為伊的手有毛，親像伊的兄以掃的手，就給伊祝福；","bklhl":"以撒分別bōe明，因為伊ê手有毛，親像伊ê兄以掃ê手；就kā伊祝福。"}},{"book":"創","chapter":27,"verse":24,"versions":{"unv":"又說：「你真是我兒子以掃嗎？」他說：「我是。」","bklcl":"Koh kóng, Lí chin-chiàⁿ sī góa ê kiáⁿ Í-sò mah?  I kóng, Góa sī.","tghg":"閣講：「你真正是我的子以掃嗎？」伊講：「我是。」","bklhl":"Koh講，你真正是我ê kiáⁿ以掃mah？伊講，我是。"}},{"book":"創","chapter":27,"verse":25,"versions":{"unv":"以撒說：「你遞給我，我好吃我兒子的野味，給你祝福。」雅各就遞給他，他便吃了，又拿酒給他，他也喝了。","bklcl":"Í-sat kóng, Phâng-lâi hō͘ góa, góa beh chia̍h góa ê kiáⁿ só͘ tit-tio̍h ê iá-bī, hó thang kā lí chiok-hok.  Chiū phâng hō͘ i, i chiū chia̍h;  ia̍h phâng chiú hō͘ i, i chiū lim.","tghg":"以撒講：「捧來互我，我欲食我的子所得著的野味，好通給你祝福。」就捧互伊，伊就食，亦捧酒互伊，伊就飲。","bklhl":"以撒講，捧來hō͘我，我beh食我ê kiáⁿ所得tio̍h ê野味，好thang kā你祝福。就捧hō͘伊，伊就食；亦捧酒hō͘伊，伊就lim。"}},{"book":"創","chapter":27,"verse":26,"versions":{"unv":"他父親以撒對他說：「我兒，你上前來與我親嘴。」","bklcl":"I ê lāu-pē Í-sat tùi i kóng, Góa ê kiáⁿ, chìn-chêng lâi chim góa.","tghg":"伊的老父以撒對伊講：「我的子，進前來唚我。」","bklhl":"伊ê老父以撒對伊講，我ê kiáⁿ，進前來chim我。"}},{"book":"創","chapter":27,"verse":27,"versions":{"unv":"他就上前與父親親嘴。他父親一聞他衣服上的香氣，就給他祝福，說：我兒的香氣如同耶和華賜福之田地的香氣一樣。","bklcl":"I chiū chìn-chêng, chim i ê lāu-pē;  i ê lāu-pē phīⁿ-tio̍h i ê saⁿ ê phang-bī, chiū kā i chiok-hok kóng:\tGóa ê kiáⁿ ê phang-bī,\tChhin-chhiūⁿ Iâ-hô-hoa sù-hok ê chhân ê phang-bī;","tghg":"伊就進前，唚伊的老父。伊的老父鼻著伊的衫的芳味(phang-bī)，就給伊祝福，講：我的子的芳味親像耶和華賜福的田的芳味。","bklhl":"伊就進前，chim伊ê老父；伊ê老父phīⁿ-tio̍h伊ê衫ê芳味，就kā伊祝福講：\t我ê kiáⁿ ê芳味，\t親像耶和華賜福ê田ê芳味；"}},{"book":"創","chapter":27,"verse":28,"versions":{"unv":"願　神賜你天上的甘露，地上的肥土，並許多五穀新酒。","bklcl":"Goān Siōng-tè siúⁿ-sù lí thiⁿ-téng ê kam-lō͘;\tSè-chiūⁿ ê pûi-tōe,\tGō͘-kak kap sin ê chiú chin-chōe;","tghg":"願上帝賞賜你天頂的甘露，世上的肥地，五穀(kak)及新的酒真多。","bklhl":"願上帝賞賜你天頂ê甘露；\t世上ê肥地，\t五穀kap新ê酒真chōe；"}},{"book":"創","chapter":27,"verse":29,"versions":{"unv":"願多民事奉你，多國跪拜你。願你作你弟兄的主；你母親的兒子向你跪拜。凡咒詛你的，願他受咒詛；為你祝福的，願他蒙福。","bklcl":"Chèng peh-sìⁿ ho̍k-sāi lí,\tLia̍t-kok kūi-pài lí,\tLí chòe lí hiaⁿ-tī ê chú,\tLí ê lāu-bú ê kiáⁿ kūi-pài lí;\tChiù-chó͘ lí-ê siū chiù-chó͘,\tChiok-hok lí-ê tit-tio̍h hok-khì.","tghg":"眾百姓服事你，列國跪拜你。你做你兄弟的主；你的老母的子跪拜你。咒詛你的受咒詛，祝福你的得著福氣。","bklhl":"眾百姓服事你，\t列國跪拜你，\t你做你兄弟ê主，\t你ê老母ê kiáⁿ跪拜你；\t咒詛你ê受咒詛，\t祝福你ê得tio̍h福氣。"}},{"book":"創","chapter":27,"verse":30,"versions":{"unv":"以撒為雅各祝福已畢，雅各從他父親那裡才出來，他哥哥以掃正打獵回來，","bklcl":"Í-sat kā Ngá-kok chiok-hok bêng-pe̍k, Ngá-kok tú-tú tùi i ê lāu-pē Í-sat hia chhut-lâi, i ê hiaⁿ Í-sò phah-la̍h tò-lâi.","tghg":"以撒給雅各祝福明白，雅各抵抵(tú-tú)對伊的老父以撒遐出來，伊的兄以掃拍獵倒來，","bklhl":"以撒kā雅各祝福明白，雅各tú-tú tùi伊ê老父以撒hia出來，伊ê兄以掃phah獵tò來。"}},{"book":"創","chapter":27,"verse":31,"versions":{"unv":"也做了美味，拿來給他父親，說：「請父親起來，吃你兒子的野味，好給我祝福。」","bklcl":"I ia̍h chú hó ê bī-sò͘, phâng-lâi hō͘ i ê lāu-pē, kóng, Góa ê pē ah, chhiáⁿ khí-lâi chia̍h kiáⁿ só͘ phah-tio̍h-ê, hó thang kā góa chiok-hok.","tghg":"伊亦煮好的味素，捧來互伊的老父，講：「我的父啊！請起來，食子所拍著的，好通給我祝福。」","bklhl":"伊亦煮好ê味素，捧來hō͘伊ê老父，講，我ê父ah，請起來食kiáⁿ所phah-tio̍h-ê，好thang kā我祝福。"}},{"book":"創","chapter":27,"verse":32,"versions":{"unv":"他父親以撒對他說：「你是誰？」他說：「我是你的長子以掃。」","bklcl":"I ê lāu-pē Í-sat kā i kóng, Lí sī chī-chūi?  I kóng, Góa sī lí ê kiáⁿ, chiū-sī lí ê tōa-kiáⁿ, Í-sò.","tghg":"伊的老父以撒給伊講：「你是是誰？」伊講：「我是你的子，就是你的大子以掃。」","bklhl":"伊ê老父以撒kā伊講，你是是誰？伊講，我是你ê kiáⁿ，就是你ê大kiáⁿ，以掃。"}},{"book":"創","chapter":27,"verse":33,"versions":{"unv":"以撒就大大地戰兢，說：「你未來之先，是誰得了野味拿來給我呢？我已經吃了，為他祝福；他將來也必蒙福。」","bklcl":"Í-sat tōa-kiaⁿ, ngia̍uh-ngia̍uh-chhoah, kóng, He sī chī-chūi, lí bē lâi ê tāi-seng, phâng i só͘ phah-tio̍h-ê lâi hō͘ góa;  góa chia̍h i, kā i chiok-hok?  i tek-khak beh tit-tio̍h hok-khì.","tghg":"以撒大驚愕愕惙，講：「彼是是誰？你未來的代先捧伊所拍著的來互我，我食伊，給伊祝福；伊的確欲得著福氣。」","bklhl":"以撒大驚，ngia̍uh-ngia̍uh-chhoah，講，He是是誰，你未來ê事先，捧伊所phah-tio̍h-ê來hō͘我；我食伊，kā伊祝福？伊的確beh得tio̍h福氣。"}},{"book":"創","chapter":27,"verse":34,"versions":{"unv":"以掃聽了他父親的話，就放聲痛哭，說：「我父啊，求你也為我祝福！」","bklcl":"Í-sò thiaⁿ-kìⁿ lāu-pē ê ōe, khui-siaⁿ kiò-khó͘ tōa-khàu;  tùi i ê lāu-pē kóng, Góa ê pē ah, góa, lí ia̍h tio̍h kā góa chiok-hok.","tghg":"以掃聽見老父的話，開聲叫苦大哭，對伊的老父講：「我的父啊！我，你亦著給我祝福！」","bklhl":"以掃聽見老父ê話，開聲叫苦大哭；對伊ê老父講，我ê父ah，我，你亦tio̍h kā我祝福。"}},{"book":"創","chapter":27,"verse":35,"versions":{"unv":"以撒說：「你兄弟已經用詭計來將你的福分奪去了。」","bklcl":"Í-sat kóng, Lí ê sió-tī ēng khúi-kè lâi, chhiúⁿ lí ê hok-hūn.","tghg":"以撒講：「你的小弟用詭計來搶你的福份。」","bklhl":"以撒講，你ê小弟用詭計來，搶你ê福份。"}},{"book":"創","chapter":27,"verse":36,"versions":{"unv":"以掃說：「他名雅各，豈不是正對嗎？因為他欺騙了我兩次：他從前奪了我長子的名分，你看，他現在又奪了我的福分。」以掃又說：「你沒有留下為我可祝的福嗎？」","bklcl":"Í-sò kóng, I miâ-chòe Ngá-kok, kiám bô chin ha̍p mah?  i khi-phiàn góa nn̄g-pái;  chêng chhiúⁿ góa tōa-kiáⁿ ê bêng-hūn;  lí khòaⁿ, taⁿ i koh chhiúⁿ góa ê hok-hūn.  Koh kóng, Kiám bô lâu chi̍t-ê thang kā góa chiok-hok mah?","tghg":"以掃講：「伊名做雅各，豈無真合嗎？伊欺騙我二擺：前搶我大子的名份，你看，今伊閣搶我的福份。」閣講：「豈無留一個通給我祝福嗎？」","bklhl":"以掃講，伊名做雅各，kiám無真合mah？伊欺騙我兩pái；前搶我大kiáⁿ ê名份；你看，taⁿ伊koh搶我ê福份。Koh講，Kiám無留一个thang kā我祝福mah？"}},{"book":"創","chapter":27,"verse":37,"versions":{"unv":"以撒回答以掃說：「我已立他為你的主，使他的弟兄都給他作僕人，並賜他五穀新酒可以養生。我兒，現在我還能為你做甚麼呢？」","bklcl":"Í-sat ìn Í-sò kóng, Góa í-keng li̍p i chòe lí ê chú, ia̍h chiong i ê chèng hiaⁿ-tī hō͘ i chòe lô͘-po̍k;  ia̍h ēng gō͘-kak sin-chiú iúⁿ-chhī i;  góa ê kiáⁿ ah, taⁿ góa iáu ōe kā lí chòe sím-mi̍h?","tghg":"以撒應以掃講：「我已經立伊做你的主，亦將伊的眾兄弟互伊做奴僕，亦用五穀新酒養飼伊。我的子啊！今我猶會給你做甚麼？」","bklhl":"以撒應以掃講，我已經立伊做你ê主，亦將伊ê眾兄弟hō͘伊做奴僕；亦用五穀新酒養飼伊；我ê kiáⁿ ah，taⁿ我iáu能kā你做甚麼？"}},{"book":"創","chapter":27,"verse":38,"versions":{"unv":"以掃對他父親說：「父啊，你只有一樣可祝的福嗎？我父啊，求你也為我祝福！」以掃就放聲而哭。","bklcl":"Í-sò kā i ê lāu-pē kóng, Pē ah, lí ê chiok-hok kiám chí-ū chi̍t-pái mah?  Góa ê pē ah, góa, lí ia̍h tio̍h kā góa chiok-hok.","tghg":"以掃給伊的老父講：「父啊！你的祝福豈只有一擺嗎？我的父啊！我，你亦著給我祝福！」以掃開聲啼哭。","bklhl":"以掃kā伊ê老父講，父ah，你ê祝福kiám只有一pái mah？我ê父ah，我，你亦tio̍h kā我祝福。"}},{"book":"創","chapter":27,"verse":39,"versions":{"unv":"他父親以撒說：地上的肥土必為你所住；天上的甘露必為你所得。","bklcl":"Í-sò khui-siaⁿ thî-khàu.  I ê lāu-pē Í-sat ìn i, kóng:\tLí só͘ khiā-khí-ê, beh ū sè-chiūⁿ ê pûi-tōe,\tIa̍h ū thiⁿ-téng ê kam-lō͘;","tghg":"伊的老父以撒應伊講：你所徛起的欲有世上的肥地；亦有天頂的甘露。","bklhl":"以掃開聲啼哭。伊ê老父以撒應伊，講：\t你所khiā起ê，beh有世上ê肥地，\t亦有天頂ê甘露；"}},{"book":"創","chapter":27,"verse":40,"versions":{"unv":"你必倚靠刀劍度日，又必事奉你的兄弟；到你強盛的時候，必從你頸項上掙開他的軛。","bklcl":"Lí beh óa-khò to-kiàm tō͘-oa̍h, koh beh ho̍k-sāi lí ê sió-tī;\tKàu lí hùn-heng ê sî,\tBeh tùi lí ê ām-kún kùn-khui i ê gû-taⁿ.","tghg":"你欲倚靠刀劍度活，閣欲服事你的小弟；到你奮興的時，欲對你的頷頸滾開伊的牛軛(taⁿ)。","bklhl":"你beh óa靠刀劍度活，koh beh服事你ê小弟；\t到你奮興ê時，\tBeh對你ê頷頸滾開伊ê牛擔。"}},{"book":"創","chapter":27,"verse":41,"versions":{"unv":"以掃因他父親給雅各祝的福，就怨恨雅各，心裡說：「為我父親居喪的日子近了，到那時候，我要殺我的兄弟雅各。」","bklcl":"Í-sò in-ūi i ê lāu-pē kā Ngá-kok chiok hok-khì, chiū oàn-hūn Ngá-kok;  sim-lāi kóng, Ūi lāu-pē teng-iu ê sî kūn-lah;  kàu hit-sî, góa beh thâi-sí góa ê sió-tī Ngá-kok.","tghg":"以掃因為伊的老父給雅各祝福氣，就怨恨雅各，心內講：「為老父丁憂(teng-iu)的時近啦，到彼時，我欲刣死我的小弟雅各。」","bklhl":"以掃因為伊ê老父kā雅各祝福氣，就怨恨雅各；心內講，為老父丁憂ê時近lah；到hit時，我beh 刣死我ê小弟雅各。"}},{"book":"創","chapter":27,"verse":42,"versions":{"unv":"有人把利百加大兒子以掃的話告訴利百加，她就打發人去，叫了她小兒子雅各來，對他說：「你哥哥以掃想要殺你，報仇雪恨。","bklcl":"Ū lâng chiong i ê tōa-kiáⁿ Í-sò ê ōe kā Lī-pek-ka kóng;  i chiū chhe lâng khì kiò i ê sòe-kiáⁿ Ngá-kok lâi, kā i kóng, Lí ê hiaⁿ Í-sò beh thâi lí, lâi siau i ê hūn-khì.","tghg":"有人將伊的大子以掃的話給利百加講，伊就差人去叫伊的細子雅各來，給伊講：「你的兄以掃欲刣你，來消伊的恨氣。","bklhl":"有人將伊ê大kiáⁿ以掃ê話kā利百加講；伊就差人去叫伊ê細kiáⁿ雅各來，kā伊講，你ê兄以掃beh 刣你，來消伊ê恨氣。"}},{"book":"創","chapter":27,"verse":43,"versions":{"unv":"現在，我兒，你要聽我的話：起來，逃往哈蘭、我哥哥拉班那裡去，","bklcl":"Taⁿ góa ê kiáⁿ, lí tio̍h thiaⁿ góa ê ōe;  khí-lâi, cháu khì Hap-lân, góa ê hiaⁿ La̍h-pan hia;","tghg":"今，我的子，你著聽我的話：起來，走去哈蘭、我的兄拉班遐，","bklhl":"Taⁿ我ê kiáⁿ，你tio̍h聽我ê話；起來，走去哈蘭，我ê兄拉班hia；"}},{"book":"創","chapter":27,"verse":44,"versions":{"unv":"同他住些日子，直等你哥哥的怒氣消了。","bklcl":"kap i tiàm kúi-ji̍t, thèng-hāu lí ê hiaⁿ siū-khì siau.","tghg":"及伊踮幾日，聽候你的兄受氣消。","bklhl":"kap伊tiàm幾日，thèng候你ê兄受氣消。"}},{"book":"創","chapter":27,"verse":45,"versions":{"unv":"你哥哥向你消了怒氣，忘了你向他所做的事，我便打發人去把你從那裡帶回來。為甚麼一日喪你們二人呢？」","bklcl":"Kàu lí ê hiaⁿ siū-khì soah, bōe kì-tit lí tùi i só͘ chòe ê sū, hit-sî góa chiū chhe lâng chhōa lí tùi hia tò-lâi.  Góa siáⁿ-sū chi̍t-ji̍t sit-lo̍h lín nn̄g-lâng?","tghg":"到你的兄受氣息，𣍐記得你對伊所做的事，彼時我就差人導你對遐倒來。我啥事一日失落恁二人？」","bklhl":"到你ê兄受氣soah，bōe記得你對伊所做ê事，hit時我就差人chhōa你tùi hia tò來。我啥事一日失落lín兩人？"}},{"book":"創","chapter":27,"verse":46,"versions":{"unv":"利百加對以撒說：「我因這赫人的女子連性命都厭煩了；倘若雅各也娶赫人的女子為妻，像這些一樣，我活著還有甚麼益處呢？」","bklcl":"Lī-pek-ka kā Í-sat kóng, Góa in-ūi chiah-ê Hek-lâng ê cha-bó͘-kiáⁿ, liân sìⁿ-miā to m̄-ài.  Siat-sú Ngá-kok iā chhōa chit só͘-chāi ê cha-bó͘-kiáⁿ chòe bó͘, chhin-chhiūⁿ Hek-lâng ê cha-bó͘-kiáⁿ hit-khoán, góa oa̍h ū siáⁿ lō͘-ēng?","tghg":"利百加給以撒講：「我因為諸個赫人的查某子連性命都呣愛；設使雅各也娶此所在的查某子做某，親像赫人的查某子彼款，我活有啥路用？」","bklhl":"利百加kā以撒講，我因為chiah ê Hek人ê cha-bó͘-kiáⁿ，連性命都 m̄-ài。設使雅各也娶chit所在ê cha-bó͘-kiáⁿ做bó͘，親像Hek人ê cha-bó͘-kiáⁿ hit款，我活有啥路用？"}}]