[{"book":"創","chapter":46,"verse":1,"versions":{"unv":"以色列帶著一切所有的，起身來到別是巴，就獻祭給他父親以撒的　神。","bklcl":"Í-sek-lia̍t tòa it-chhè só͘-ū-ê, khí-sin lâi kàu Pia̍t-sī-pa;  chiū hiàn-chè hō͘ i ê lāu-pē Í-sat ê Siōng-tè.","tghg":"以色列帶一切所有的，起身來到別是巴，就獻祭互伊的老父以撒的上帝。","bklhl":"以色列帶一切所有ê，起身來到別是巴；就獻祭hō͘伊ê老父以撒ê上帝。"}},{"book":"創","chapter":46,"verse":2,"versions":{"unv":"夜間，　神在異象中對以色列說：「雅各！雅各！」他說：「我在這裡。」","bklcl":"Mî-sî Siōng-tè tī īⁿ-siōng ê tiong-kan kā Í-sek-lia̍t kóng, Ngá-kok ah, Ngá-kok ah.  I kóng, Góa tī-chia.","tghg":"暝時，上帝佇異象的中間給以色列講：「雅各啊！雅各啊！」伊講：「我佇遮。」","bklhl":"暝時上帝tī異象ê中間kā以色列講，雅各ah，雅各ah。伊講，我tī-chia。"}},{"book":"創","chapter":46,"verse":3,"versions":{"unv":"　神說：「我是　神，就是你父親的　神。你下埃及去不要害怕，因為我必使你在那裡成為大族。","bklcl":"Siōng-tè kóng, Góa sī Siōng-tè, chiū-sī lí ê lāu-pē ê Siōng-tè;  lí lo̍h-khì Ai-ki̍p m̄-sái kiaⁿ;  in-ūi Góa beh hō͘ lí tī-hia chiâⁿ-chòe tōa-kok.","tghg":"上帝講：「我是上帝，就是你的老父的上帝。你落去埃及呣使驚，因為我欲互你佇遐成做大國。","bklhl":"上帝講，我是上帝，就是你ê老父ê上帝；你落去埃及m̄-sái驚；因為我beh hō͘你tī-hia成做大國。"}},{"book":"創","chapter":46,"verse":4,"versions":{"unv":"我要和你同下埃及去，也必定帶你上來；約瑟必給你送終【原文是將手按在你的眼睛上】。」","bklcl":"Góa beh kap lí saⁿ-kap lo̍h-khì Ai-ki̍p, Góa ia̍h tek-khak chhōa lí khí-lâi;  Iok-sek beh chhiú hōaⁿ lí ê ba̍k-chiu, hō͘ lí khoeh.","tghg":"我欲及你相及落去埃及，我亦的確導你起來；約瑟欲手按你的目睭互你瞌(khoeh)。」","bklhl":"我beh kap你相kap落去埃及，我亦的確chhōa你起來；約瑟beh手hōaⁿ你ê目睭，hō͘你khoeh。"}},{"book":"創","chapter":46,"verse":5,"versions":{"unv":"雅各就從別是巴起行。以色列的兒子們使他們的父親雅各和他們的妻子、兒女都坐在法老為雅各送來的車上。","bklcl":"Ngá-kok chiū tùi Pia̍t-sī-pa khí-sin;  Í-sek-lia̍t hiah-ê kiáⁿ, hō͘ in ê lāu-pē Ngá-kok, kap in ê kiáⁿ-jî, in ê bó͘, lóng chē tī Hoat-ló só͘ chhe-lâi beh chài i ê chhia.","tghg":"雅各就對別是巴起身。以色列許個子互𪜶的老父雅各及𪜶的子兒、𪜶的某，攏坐佇法老所差來欲載伊的車。","bklhl":"雅各就tùi別是巴起身；以色列hiah-ê kiáⁿ，hō͘ in ê老父雅各，kap in ê kiáⁿ兒，in ê bó͘，lóng坐tī法老所差來beh載伊ê車。"}},{"book":"創","chapter":46,"verse":6,"versions":{"unv":"他們又帶著迦南地所得的牲畜、貨財來到埃及。雅各和他的一切子孫都一同來了。","bklcl":"Ngá-kok kap i it-chhè ê kiáⁿ-sun, tòa in ê cheng-siⁿ, í-ki̍p tī Ka-lâm tōe só͘ tit-tio̍h ê hè-châi, lóng kàu Ai-ki̍p.","tghg":"雅各及伊一切的子孫，帶𪜶的精牲，以及佇迦南地所得著的貨財攏到埃及。","bklhl":"雅各kap伊一切ê kiaⁿ孫，帶in ê cheng-siⁿ，以及tī迦南地所得tio̍h ê貨財，lóng到埃及。"}},{"book":"創","chapter":46,"verse":7,"versions":{"unv":"雅各把他的兒子、孫子、女兒、孫女，並他的子子孫孫，一同帶到埃及。","bklcl":"Ngá-kok tòa i ê kiáⁿ, sun, cha-bó͘-kiáⁿ, cha-bó͘-sun, kap i it-chhè ê hō͘-è, lóng kàu Ai-ki̍p.","tghg":"雅各帶伊的子、孫、查某子、查某孫，及伊一切的後裔，攏到埃及。","bklhl":"雅各帶伊ê kiáⁿ、孫、cha-bó͘-kiáⁿ，cha-bó͘孫，kap伊一切ê後裔，lóng到埃及。"}},{"book":"創","chapter":46,"verse":8,"versions":{"unv":"來到埃及的以色列人名字記在下面。雅各和他的兒孫：雅各的長子是流便。","bklcl":"Í-sek-lia̍t lâng kàu Ai-ki̍p-ê, Ngá-kok kap i ê kiáⁿ, in ê miâ kì tī ē-tóe.  Ngá-kok ê tōa-kiáⁿ Liû-piān.","tghg":"以色列人到埃及者，雅各及伊的子𪜶的名記佇下底：雅各的大子流便。","bklhl":"以色列人到埃及ê，雅各kap伊ê kiáⁿ，in ê名記tī下底。雅各ê大kiáⁿ Liû-piān。"}},{"book":"創","chapter":46,"verse":9,"versions":{"unv":"流便的兒子是哈諾、法路、希斯倫、迦米。","bklcl":"Liû-piān ê kiáⁿ; Hap-lo̍k, Hoat-lō͘, Hi-su-lûn, Ka-bí.","tghg":"流便的子哈諾、法路、希斯倫、迦米。","bklhl":"Liû-piān ê kiáⁿ；Hap-lo̍k、Hoat-lō͘、Hi-su-lûn、Ka-bí。"}},{"book":"創","chapter":46,"verse":10,"versions":{"unv":"西緬的兒子是耶母利、雅憫、阿轄、雅斤、瑣轄，還有迦南女子所生的掃羅。","bklcl":"Se-biān ê kiáⁿ;  Iâ-bó͘-lī, Ngá-bín, O-hat, Ngá-kun, Só-hat;  iáu ū Ka-lâm tōe ê hū-jîn-lâng ê kiáⁿ Sò-lô.","tghg":"西緬的子耶某利、雅憫、阿轄、雅斤、瑣轄，猶有迦南地的婦仁人的子掃羅。","bklhl":"西門ê kiáⁿ；Iâ-bó͘-lī、Ngá-bín、O-hat、Ngá-kun、Só-hat；iáu有迦南地ê婦人人ê kiáⁿ掃羅。"}},{"book":"創","chapter":46,"verse":11,"versions":{"unv":"利未的兒子是革順、哥轄、米拉利。","bklcl":"Lī-bī ê kiáⁿ;  Kek-sūn, Kho-hat, Bí-la̍h-lī.","tghg":"利未的子革順、哥轄、米拉利。","bklhl":"利未ê kiáⁿ；Kek-sūn、Kho-hat、Bí-la̍h-lī。"}},{"book":"創","chapter":46,"verse":12,"versions":{"unv":"猶大的兒子是珥、俄南、示拉、法勒斯、謝拉；惟有珥與俄南死在迦南地。法勒斯的兒子是希斯倫、哈母勒。","bklcl":"Iû-tāi ê kiáⁿ; Jíⁿ, Gô-lâm, Sī-la̍h, Hoat-le̍k-su, Siā-la̍h;  to̍k-to̍k Jíⁿ kap Gô-lâm sí tī Ka-lâm tōe.  Hoat-le̍k-su ê kiáⁿ;  Hi-su-lûn, Hap-bó͘-le̍k.","tghg":"猶大的子珥、俄南、示拉、法勒斯、謝拉；獨獨珥及俄南死佇迦南地。法勒斯的子希斯倫、哈某勒。","bklhl":"偤大ê kiáⁿ；Jíⁿ、Gô-lâm、Sī-la̍h、Hoat-le̍k-su、謝拉；獨獨Jíⁿ kap Gô-lâm死tī迦南地。Hoat-le̍k-su ê kiáⁿ；Hi-su-lûn、Hap-bó͘-le̍k。"}},{"book":"創","chapter":46,"verse":13,"versions":{"unv":"以薩迦的兒子是陀拉、普瓦、約伯、伸崙。","bklcl":"Í-sat-ka ê kiáⁿ; Tô-la̍h, Phó͘-óa, Iok-pek, Sin-lûn.","tghg":"以薩迦的子陀拉、普瓦、約伯、伸崙。","bklhl":"Í-sat-ka ê kiáⁿ；Tô-la̍h、Phó͘-óa、約伯、Sin-lûn。"}},{"book":"創","chapter":46,"verse":14,"versions":{"unv":"西布倫的兒子是西烈、以倫、雅利。","bklcl":"Se-pò͘-lûn ê kiáⁿ; Se-lia̍t, Í-lûn, Ngá-lī.","tghg":"西布倫的子西烈、以倫、雅利。","bklhl":"Se-pò͘-lûn ê kiáⁿ；Se-lia̍t、Í-lûn、Ngá-lī。"}},{"book":"創","chapter":46,"verse":15,"versions":{"unv":"這是利亞在巴旦‧亞蘭給雅各所生的兒子，還有女兒底拿。兒孫共三十三人。","bklcl":"Chiah-ê sī Lī-a tī Pa-tàn-a-lân kā Ngá-kok só͘ siⁿ ê kiáⁿ;  koh ū i ê cha-bó͘-kiáⁿ Tí-ná;  kiáⁿ-sun lâm-lú kiōng saⁿ-cha̍p-saⁿ lâng.","tghg":"諸個是利亞佇巴旦亞蘭給雅各所生的子，閣有伊的查某子底拿。子孫男女共三十三人。","bklhl":"Chiah-ê是利亞tī Pa-tàn-a-lân kā雅各所生ê kiáⁿ；koh有伊ê cha-bó͘-kiáⁿ Tí-ná；kiaⁿ孫男女共三十三人。"}},{"book":"創","chapter":46,"verse":16,"versions":{"unv":"迦得的兒子是洗非芸、哈基、書尼、以斯本、以利、亞羅底、亞列利。","bklcl":"Ka-tek ê kiáⁿ; Sé-hui-ûn, Hap-ki, Su-nî, Í-su-pún, Í-lī, A-lô-tí, A-lia̍t-lī.","tghg":"迦得的子洗非芸、哈基、書尼、以斯本、以利、亞羅底、亞列利。","bklhl":"Ka-tek ê kiáⁿ；Sé-hui-ûn、Hap-ki、Su-nî、Í-su-pún、Í-lī、A-lô-tí、A-lia̍t-lī。"}},{"book":"創","chapter":46,"verse":17,"versions":{"unv":"亞設的兒子是音拿、亦施瓦、亦施韋、比利亞，還有他們的妹子西拉。比利亞的兒子是希別、瑪結。","bklcl":"A-siat ê kiáⁿ;  Im-ná, Ek-si-óa, Ek-si-úi, Pí-lī-a;  koh in ê sió-bē Se-la̍h.  Pí-lī-a ê kiáⁿ; Hi-piat, Má-kiat.","tghg":"亞設的子音拿，亦施瓦、亦施韋、比利亞，閣𪜶的小妹西拉。比利亞的子希別、瑪結。","bklhl":"A-siat ê kiáⁿ；Im-ná、Ek-si-óa、Ek-si-úi、Pí-lī-a；koh in ê小妹Se-la̍h。Pí-lī-a ê kiáⁿ；Hi-piat、Má-kiat。"}},{"book":"創","chapter":46,"verse":18,"versions":{"unv":"這是拉班給他女兒利亞的婢女悉帕從雅各所生的兒孫，共有十六人。","bklcl":"Che sī La̍h-pan hō͘ i ê cha-bó͘-kiáⁿ Lī-a ê lú-pī Sek-phàⁿ só͘ siⁿ ê kiáⁿ-sun;  chiū-sī i kā Ngá-kok siⁿ-ê; kiōng cha̍p-la̍k lâng.","tghg":"這是拉班互伊的查某子利亞的女婢悉帕所生的子孫就是伊給雅各生的，共十六人。","bklhl":"這是拉班hō͘伊ê cha-bó͘-kiáⁿ利亞ê女婢Sek-phàⁿ所生ê kiaⁿ孫；就是伊kā雅各生ê；共十六人。"}},{"book":"創","chapter":46,"verse":19,"versions":{"unv":"雅各之妻拉結的兒子是約瑟和便雅憫。","bklcl":"Ngá-kok ê bó͘ La̍h-kiat ê kiáⁿ; Iok-sek kap Piān-ngá-bín.","tghg":"雅各的某拉結的子約瑟及便雅憫。","bklhl":"雅各ê bó͘拉結ê kiáⁿ；約瑟kap便雅憫。"}},{"book":"創","chapter":46,"verse":20,"versions":{"unv":"約瑟在埃及地生了瑪拿西和以法蓮，就是安城的祭司波提非拉的女兒亞西納給約瑟生的。","bklcl":"Iok-sek tī Ai-ki̍p tōe siⁿ Má-ná-se kap Í-hoat-liân;  chiū-sī An-siâⁿ ê chè-si, Pho-thê-hui-la̍h ê cha-bó͘-kiáⁿ, A-se-la̍p, kā Iok-sek siⁿ-ê.","tghg":"約瑟佇埃及地生瑪拿西及以法蓮，就是安城的祭司波提非拉的查某子亞西納給約瑟生的。","bklhl":"約瑟tī埃及地生Má-ná-se kap Í-hoat-liân；就是An城ê祭司，Pho-thê-hui-la̍h ê cha-bó͘-kiáⁿ，A-se-la̍p，kā約瑟生ê。"}},{"book":"創","chapter":46,"verse":21,"versions":{"unv":"便雅憫的兒子是比拉、比結、亞實別、基拉、乃幔、以希、羅實、母平、戶平、亞勒。","bklcl":"Piān-ngá-bín ê kiáⁿ; Pí-la̍h, Pí-kiat, A-si̍t-pia̍t, Ki-la̍h, Nái-bān, Í-hi, Lô-si̍t, Bó͘-pêng, Hō͘-pêng, A-le̍k;","tghg":"便雅憫的子比拉、比結、亞實別、基拉、乃幔、以希、羅實、某平、戶平、亞勒。","bklhl":"便雅憫ê kiáⁿ；Pí-la̍h、Pí-kiat、A-si̍t-pia̍t、Ki-la̍h、Nái-bān、Í-hi、Lô-si̍t、Bó͘-pêng、Hō͘-pêng、A-le̍k；"}},{"book":"創","chapter":46,"verse":22,"versions":{"unv":"這是拉結給雅各所生的兒孫，共有十四人。","bklcl":"che sī La̍h-kiat kā Ngá-kok só͘ siⁿ ê kiáⁿ-sun, kiōng cha̍p-sì lâng.","tghg":"這是拉結給雅各所生的子孫，共十四人。","bklhl":"這是拉結kā雅各所生ê kiaⁿ孫，共十四人。"}},{"book":"創","chapter":46,"verse":23,"versions":{"unv":"但的兒子是戶伸。","bklcl":"Tàn ê kiáⁿ, Hō͘-sin.","tghg":"但的子戶伸。","bklhl":"Tàn ê kiáⁿ，Hō͘-sin。"}},{"book":"創","chapter":46,"verse":24,"versions":{"unv":"拿弗他利的兒子是雅薛、沽尼、耶色、示冷。","bklcl":"Ná-hut-tha-lī ê kiáⁿ; Ngá-siat, Ko͘-nî, Iâ-sek, Sī-léng;","tghg":"拿弗他利的子雅設、沽尼、耶色、示冷。","bklhl":"Ná-hut-tha-lī ê kiáⁿ；Ngá-siat、Ko͘-nî、Iâ-sek，Sī-léng；"}},{"book":"創","chapter":46,"verse":25,"versions":{"unv":"這是拉班給他女兒拉結的婢女辟拉從雅各所生的兒孫，共有七人。","bklcl":"che sī La̍h-pan hō͘ i ê cha-bó͘-kiáⁿ La̍h-kiat ê lú-pī Phek-la̍h só͘ siⁿ ê kiáⁿ-sun, chiū-sī i kā Ngá-kok só͘ siⁿ-ê;  kiōng chhit lâng.","tghg":"這是拉班互伊的查某子拉結的女婢辟拉所生的子孫就是伊給雅各所生的，共七人。","bklhl":"這是拉班hō͘伊ê cha-bó͘-kiáⁿ拉結ê女婢Phek-la̍h所生ê kiaⁿ孫，就是伊kā雅各所生ê；共七人。"}},{"book":"創","chapter":46,"verse":26,"versions":{"unv":"那與雅各同到埃及的，除了他兒婦之外，凡從他所生的，共有六十六人。","bklcl":"Hiah-ê kap Ngá-kok saⁿ-kap kàu Ai-ki̍p-ê, tû i ê sim-pū í-gōa, kìⁿ-nā tùi i sin-khu só͘ chhut-ê, kiōng la̍k-cha̍p-la̍k lâng.","tghg":"許個及雅各相及到埃及者，除伊的媳婦以外，見若對伊身軀所出的，共六十六人。","bklhl":"Hiah-ê kap雅各相kap到埃及ê，除伊ê新婦以外，見若tùi伊身軀所出ê，共六十六人。"}},{"book":"創","chapter":46,"verse":27,"versions":{"unv":"還有約瑟在埃及所生的兩個兒子。雅各家來到埃及的共有七十人。","bklcl":"Koh ū Iok-sek tī Ai-ki̍p só͘ siⁿ ê kiáⁿ, nn̄g-ê;  Ngá-kok ê ke lâi kàu Ai-ki̍p-ê kiōng chhit-cha̍p lâng.","tghg":"閣有約瑟佇埃及所生的子二個。雅各的家來到埃及者共七十人。","bklhl":"Koh有約瑟tī埃及所生ê kiáⁿ，兩個；雅各ê家來到埃及ê共七十人。"}},{"book":"創","chapter":46,"verse":28,"versions":{"unv":"雅各打發猶大先去見約瑟，請派人引路往歌珊去；於是他們來到歌珊地。","bklcl":"Ngá-kok chhe Iû-tāi chòe-thâu khì kìⁿ Iok-sek, thang chhōa in khì Ko-san;  in chiū kàu Ko-san ê tōe.","tghg":"雅各差猶大做頭去見約瑟，通導𪜶去歌珊；𪜶就到歌珊的地。","bklhl":"雅各差偤大做頭去見約瑟，thang chhōa in去Ko-san；in就到Ko-san ê地。"}},{"book":"創","chapter":46,"verse":29,"versions":{"unv":"約瑟套車往歌珊去，迎接他父親以色列，及至見了面，就伏在父親的頸項上，哭了許久。","bklcl":"Iok-sek pī-pān i ê chhia;  khì Ko-san, ngiâ-chih i ê lāu-pē Í-sek-lia̍t;  kàu kìⁿ-tio̍h bīn, chiū phak tī lāu-pē ê ām-kún, tī ām-kún-ni̍h khàu kú-kú.","tghg":"約瑟備辦伊的車去歌珊，迎接(ngiâ-chih)伊的老父以色列，到見著面，就仆佇老父的頷頸，佇頷頸裡哭久久。","bklhl":"約瑟備辦伊ê車；去Ko-san，迎接伊ê老父以色列；到見tio̍h面，就仆tī老父ê頷頸，tī頷頸裡哭久久。"}},{"book":"創","chapter":46,"verse":30,"versions":{"unv":"以色列對約瑟說：「我既得見你的面，知道你還在，就是死我也甘心。」","bklcl":"Í-sek-lia̍t kā Iok-sek kóng, Góa kìⁿ-tio̍h lí ê bīn, chai lí iáu oa̍h-teh, góa taⁿ sí ia̍h kam-sim.","tghg":"以色列給約瑟講：「我見著你的面，知你猶活啲，我今死亦甘心。」","bklhl":"以色列kā約瑟講，我見tio̍h你ê面，知你iáu活teh，我taⁿ死亦甘心。"}},{"book":"創","chapter":46,"verse":31,"versions":{"unv":"約瑟對他的弟兄和他父的全家說：「我要上去告訴法老，對他說：『我的弟兄和我父的全家從前在迦南地，現今都到我這裡來了。","bklcl":"Iok-sek kā i ê hiaⁿ-tī kap lāu-pē ê ke kóng, Góa beh chiūⁿ-khì thong-ti Hoat-ló, kā i kóng, Góa ê hiaⁿ-tī kap góa ê lāu-pē ê ke, chêng tī Ka-lâm tōe-ê, taⁿ lóng lâi kàu góa chia.","tghg":"約瑟給伊的兄弟及老父的家講：「我欲上去通知法老，給伊講：『我的兄弟及我的老父的家前佇迦南地者，今攏來到我遮。","bklhl":"約瑟kā伊ê兄弟kap老父ê家講，我beh上去通知法老，kā伊講，我ê兄弟kap我ê老父ê家，前tī迦南地ê，Taⁿ lóng來到我chia。"}},{"book":"創","chapter":46,"verse":32,"versions":{"unv":"他們本是牧羊的人，以養牲畜為業；他們把羊群牛群和一切所有的都帶來了。』","bklcl":"In sī bo̍k-chiá, in-ūi in sī chhī cheng-siⁿ ê lâng;  in chiong iûⁿ-kûn, gû-kûn, kap it-chhè só͘-ū-ê lóng tòa-lâi.","tghg":"𪜶是牧者，因為𪜶是飼精牲的人；𪜶將羊群牛群及一切所有的攏帶來。』","bklhl":"In是牧者，因為in是飼cheng-sin ê人；in將羊群、牛群，kap一切所有ê lóng帶來。"}},{"book":"創","chapter":46,"verse":33,"versions":{"unv":"等法老召你們的時候，問你們說：『你們以何事為業？』","bklcl":"Hoat-ló tiàu lín ê sî, nā mn̄g lín kóng, Lín chòe sím-mi̍h thâu-lō͘?","tghg":"法老召恁的時，若問恁講：『恁做甚麼頭路？』","bklhl":"法老召lín ê時，若問lín講，Lín做甚麼頭路？"}},{"book":"創","chapter":46,"verse":34,"versions":{"unv":"你們要說：『你的僕人，從幼年直到如今，都以養牲畜為業，連我們的祖宗也都以此為業。』這樣，你們可以住在歌珊地，因為凡牧羊的都被埃及人所厭惡。」","bklcl":"lín tio̍h kóng, Lí ê lô͘-po̍k, tùi siàu-liân kàu-taⁿ, goán liân goán ê chó͘-kong lóng sī teh chhī cheng-siⁿ;  án-ni lín thang lâi khiā tī Ko-san ê tōe;  in-ūi kìⁿ-nā chhī cheng-siⁿ-ê, lóng sī Ai-ki̍p lâng só͘ iàm-chiān.","tghg":"恁著講：『你的奴僕，對少年到今，阮連阮的祖公攏是啲飼精牲。』按呢恁通來徛佇歌珊的地；因為見若飼精牲的攏是埃及人所厭賤。」","bklhl":"lín tio̍h講，你ê奴僕，tùi少年到taⁿ，阮連阮ê祖公lóng是teh飼cheng-siⁿ；án-ni lín thang來khiā tī Ko-san ê地；因為見若飼cheng-siⁿ ê，lóng是埃及人所厭賤。"}}]