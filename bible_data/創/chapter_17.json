[{"book":"創","chapter":17,"verse":1,"versions":{"unv":"亞伯蘭年九十九歲的時候，耶和華向他顯現，對他說：「我是全能的　神。你當在我面前作完全人，","bklcl":"A-pek-lân káu-cha̍p-káu hè ê sî, Iâ-hô-hoa tùi A-pek-lân hián-hiān, kā i kóng, Góa sī choân-lêng ê Siōng-tè, lí tī Góa ê bīn-chêng kiâⁿ-chòe tio̍h oân-choân.","tghg":"亞伯蘭九十九歲的時，耶和華對亞伯蘭顯現，給伊講：「我是全能的上帝。你佇我的面前行做著完全，","bklhl":"亞伯蘭九十九歲ê時，耶和華對亞伯蘭顯現，kā伊講，我是全能ê上帝，你tī我ê面前行做tio̍h完全。"}},{"book":"創","chapter":17,"verse":2,"versions":{"unv":"我就與你立約，使你的後裔極其繁多。」","bklcl":"Góa beh kap lí li̍p Góa ê iok, hō͘ lí ê hō͘-è ke̍k-kî chōe.","tghg":"我欲及你立我的約，互你的後裔極其多。」","bklhl":"我beh kap你立我ê約，hō͘你ê後裔極其chōe。"}},{"book":"創","chapter":17,"verse":3,"versions":{"unv":"亞伯蘭俯伏在地；　神又對他說：「","bklcl":"A-pek-lân chiū phak-lo̍h tī tōe-ni̍h;  Siōng-tè koh kap i kóng-ōe, kóng,","tghg":"亞伯蘭就仆落佇地裡；上帝閣及伊講話，講：","bklhl":"亞伯蘭就仆落tī地裡；上帝koh kap伊講話，講，"}},{"book":"創","chapter":17,"verse":4,"versions":{"unv":"我與你立約：你要作多國的父。","bklcl":"Góa kap lí li̍p Góa ê iok, lí beh chòe chōe-chōe kok ê pē.","tghg":"「我及你立我的約：你欲做多多國的父。","bklhl":"我kap你立我ê約，你beh做chōe-chōe國ê父。"}},{"book":"創","chapter":17,"verse":5,"versions":{"unv":"從此以後，你的名不再叫亞伯蘭，要叫亞伯拉罕，因為我已立你作多國的父。","bklcl":"Tùi taⁿ í-āu, lí ê miâ bô koh kiò-chòe A-pek-lân, sī beh kiò-chòe A-pek-la̍h-hán, in-ūi Góa í-keng li̍p lí chòe chōe-chōe kok ê pē.","tghg":"對今(taⁿ)以後，你的名無閣叫做亞伯蘭，是欲叫做亞伯拉罕，因為我已經立你做多多國的父。","bklhl":"Tùi taⁿ以後，你ê名無koh叫做亞伯蘭，是beh叫做亞伯拉罕，因為我已經立你做chōe-chōe 國ê父。"}},{"book":"創","chapter":17,"verse":6,"versions":{"unv":"我必使你的後裔極其繁多；國度從你而立，君王從你而出。","bklcl":"Góa beh hō͘ lí ê hō͘-è ke̍k-kî chōe, kok-tō͘ tùi lí lâi li̍p, kun-ông tùi lí lâi chhut.","tghg":"我欲互你的後裔極其多；國度對你來立，君王對你來出。","bklhl":"我beh hō͘你ê後裔極其chōe，國度tùi你來立，君王tùi你來出。"}},{"book":"創","chapter":17,"verse":7,"versions":{"unv":"我要與你並你世世代代的後裔堅立我的約，作永遠的約，是要作你和你後裔的　神。","bklcl":"Góa beh kap lí, í-ki̍p lí le̍k-tāi ê hō͘-è, siat-li̍p Góa ê iok chòe éng-oán ê iok;  sī beh chòe lí kap lí ê hō͘-è ê Siōng-tè.","tghg":"我欲及你以及你歷代的後裔設立我的約，做永遠的約，是欲做你及你的後裔的上帝。","bklhl":"我beh kap你，以及你歷代ê後裔，設立我ê約做永遠ê約；是beh做你kap你ê後裔ê上帝。"}},{"book":"創","chapter":17,"verse":8,"versions":{"unv":"我要將你現在寄居的地，就是迦南全地，賜給你和你的後裔永遠為業，我也必作他們的　神。」","bklcl":"Góa beh chiong lí hiān-chāi chhut-gōa ê tōe, chiū-sī Ka-lâm choân-tōe, siúⁿ-sù lí kap lí ê hō͘-è, chòe éng-oán ê gia̍p;  Góa ia̍h beh chòe in ê Siōng-tè.","tghg":"我欲將你現在出外的地，就是迦南全地，賞賜你及你的後裔做永遠的業，我亦欲做𪜶的上帝。」","bklhl":"我beh將你現在出外ê地，就是迦南全地，賞賜你kap你ê後裔，做永遠ê業；我亦beh做in ê上帝。"}},{"book":"創","chapter":17,"verse":9,"versions":{"unv":"　神又對亞伯拉罕說：「你和你的後裔必世世代代遵守我的約。","bklcl":"Siōng-tè koh tùi A-pek-la̍h-hán kóng, Lí kap lí ê hō͘-è tio̍h le̍k-tāi chun-siú Góa ê iok.","tghg":"上帝閣對亞伯拉罕講：「你及你的後裔著歷代遵守我的約。","bklhl":"上帝koh對亞伯拉罕講，你kap你ê後裔tio̍h歷代遵守我ê約。"}},{"book":"創","chapter":17,"verse":10,"versions":{"unv":"你們所有的男子都要受割禮；這就是我與你並你的後裔所立的約，是你們所當遵守的。","bklcl":"Lín tiong-kan só͘ ū ê ta-po͘-ê, lóng tio̍h siū kat-lé;  che chiū-sī Góa kap lí í-ki̍p lí ê hō͘-è só͘ li̍p ê iok,  sī lín só͘ tio̍h chun-siú-ê.","tghg":"恁中間所有的查甫者攏著受割禮；這就是我及你以及你的後裔所立的約，是恁所著遵守的。","bklhl":"Lín中間所有ê ta-po͘-ê，lóng tio̍h受割禮；這就是我kap你以及你ê後裔所立ê約，是lín所tio̍h遵守ê。"}},{"book":"創","chapter":17,"verse":11,"versions":{"unv":"你們都要受割禮【原文是割陽皮；14，23，24，25節同】；這是我與你們立約的證據。","bklcl":"Lín tio̍h koah lín iông-bu̍t ê phê;  che sī beh chòe Góa kap lín só͘ li̍p ê iok ê kì-hō.","tghg":"恁著割恁陽物的皮；這是欲做我及恁所立的約的記號。","bklhl":"Lín tio̍h割lín陽物ê皮；這是beh做我kap lín所立ê約ê記號。"}},{"book":"創","chapter":17,"verse":12,"versions":{"unv":"你們世世代代的男子，無論是家裡生的，是在你後裔之外用銀子從外人買的，生下來第八日，都要受割禮。","bklcl":"Lín le̍k-tāi ê ta-po͘-ê, bô-lūn ke-lāi siⁿ-ê, á-sī lí ê hō͘-è í-gōa, ēng gûn tùi gōa-bīn lâng bóe-ê, í-keng chhut-sì poeh-ji̍t, lóng tio̍h siū kat-lé.","tghg":"恁歷代的查甫者，無論家內生的，抑是你的後裔以外用銀對外面人買的，已經出世八日，攏著受割禮。","bklhl":"Lín歷代ê ta-po͘-ê，無論家內生ê，á是你ê後裔以外，用銀tùi外面人買ê，已經出世八日，lóng tio̍h受割禮。"}},{"book":"創","chapter":17,"verse":13,"versions":{"unv":"你家裡生的和你用銀子買的，都必須受割禮。這樣，我的約就立在你們肉體上作永遠的約。","bklcl":"Lí ke-lāi siⁿ-ê, kap lí ēng gûn bóe-ê, lóng tek-khak tio̍h siū kat-lé;  án-ni Góa ê iok beh hē tī lín ê sin-chiūⁿ, chòe éng-oán ê iok.","tghg":"你家內生的及你用銀買的，攏的確著受割禮。按呢，我的約欲下(hē)佇恁的身上做永遠的約。","bklhl":"你家內生ê，kap你用銀買ê，lóng的確tio̍h受割禮；án-ni我ê約beh hē tī lín ê身上，做永遠ê約。"}},{"book":"創","chapter":17,"verse":14,"versions":{"unv":"但不受割禮的男子必從民中剪除，因他背了我的約。」","bklcl":"Bô siū kat-lé ê ta-po͘-ê, i sin-khu kì-jiân bô siū kat-lé, sī pōe Góa ê iok;  tek-khak tùi peh-sìⁿ ê tiong-kan tû-khì.","tghg":"無受割禮的查甫者，伊身軀既然無受割禮，是背我的約，的確對百姓的中間除去。」","bklhl":"無受割禮ê ta-po͘-ê，伊身軀既然無受割禮，是背我ê約；的確tùi百姓ê中間除去。"}},{"book":"創","chapter":17,"verse":15,"versions":{"unv":"　神又對亞伯拉罕說：「你的妻子撒萊不可再叫撒萊，她的名要叫撒拉。","bklcl":"Siōng-tè koh tùi A-pek-la̍h-hán kóng, Lí ê bó͘ Sat-lāi, m̄-thang koh kiò i ê miâ Sat-lāi;  i ê miâ beh kiò-chòe Sat-la̍h.","tghg":"上帝閣對亞伯拉罕講：「你的某撒萊呣通閣叫伊的名撒萊，伊的名欲叫做撒拉。","bklhl":"上帝koh對亞伯拉罕講，你ê bó͘撒萊，m̄-thang koh叫伊ê名撒萊；伊ê名beh叫做撒拉。"}},{"book":"創","chapter":17,"verse":16,"versions":{"unv":"我必賜福給她，也要使你從她得一個兒子。我要賜福給她，她也要作多國之母；必有百姓的君王從她而出。」","bklcl":"Góa beh sù-hok i, Góa ia̍h beh hō͘ lí tùi i tit-tio̍h chi̍t ê kiáⁿ;  Góa beh sù-hok i, i ia̍h beh chòe lia̍t-kok ê lāu-bú;  beh ū pang-kok ê ông tùi i chhut.","tghg":"我欲賜福伊，我亦欲互你對伊得著一個子。我欲賜福伊，伊亦欲做列國的老母；欲有邦國的王對伊出。」","bklhl":"我beh賜福伊，我亦beh hō͘你tùi伊得tio̍h一个kiáⁿ；我beh賜福伊，伊亦beh做列國ê老母；beh有邦國ê王 tùi伊出。"}},{"book":"創","chapter":17,"verse":17,"versions":{"unv":"亞伯拉罕就俯伏在地喜笑，心裡說：「一百歲的人還能得孩子嗎？撒拉已經九十歲了，還能生養嗎？」","bklcl":"A-pek-la̍h-hán chiū phak-teh chhiò, sim-lāi kóng, Chi̍t-pah hè ê lâng iáu ōe siⁿ-kiáⁿ mah?  Sat-la̍h í-keng káu-cha̍p hè, iáu ōe seng-ióng mah?","tghg":"亞伯拉罕就仆啲笑，心內講：「一百歲的人猶會生子嗎？撒拉已經九十歲，猶會生養嗎？」","bklhl":"亞伯拉罕就仆teh笑，心內講，一百歲ê人iáu能生kiáⁿ mah？撒拉已經九十歲，iáu能生養mah？"}},{"book":"創","chapter":17,"verse":18,"versions":{"unv":"亞伯拉罕對　神說：「但願以實瑪利活在你面前。」","bklcl":"A-pek-la̍h-hán tùi Siōng-tè kóng, Tān goān Í-si̍t-má-lī oa̍h tī Lí ê bīn-chêng.","tghg":"亞伯拉罕對上帝講：「但願以實瑪利活佇你的面前。」","bklhl":"亞伯拉罕對上帝講，但願以實瑪利活tī你ê面前。"}},{"book":"創","chapter":17,"verse":19,"versions":{"unv":"　神說：「不然，你妻子撒拉要給你生一個兒子，你要給他起名叫以撒。我要與他堅定所立的約，作他後裔永遠的約。","bklcl":"Siōng-tè kóng, M̄-sī lah, lí ê bó͘ Sat-la̍h beh kā lí siⁿ chi̍t ê kiáⁿ, lí beh kā i hō-miâ kiò Í-sat;  Góa beh kap i siat-li̍p Góa ê iok, chòe i ê hō͘-è éng-oán ê iok.","tghg":"上帝講：「呣是啦，你的某撒拉欲給你生一個子，你欲給伊號名叫以撒。我欲及伊設立我的約，做伊的後裔永遠的約。","bklhl":"上帝講，m̄是lah，你ê bó͘撒拉beh kā你生一个kiáⁿ，你beh kā伊號名叫以撒；我beh kap伊設立我ê約，做伊ê後裔永遠ê約。"}},{"book":"創","chapter":17,"verse":20,"versions":{"unv":"至於以實瑪利，我也應允你：我必賜福給他，使他昌盛，極其繁多。他必生十二個族長；我也要使他成為大國。","bklcl":"Lūn-kàu Í-si̍t-má-lī, Góa ia̍h thiaⁿ lí kiû; lí khòaⁿ, Góa í-keng sù-hok i, beh hō͘ i heng-ōng, ke-thiⁿ ke̍k-kî chōe.  I beh siⁿ cha̍p-jī ê cho̍k-tiúⁿ, Góa ia̍h beh hō͘ i chiâⁿ-chòe tōa-kok.","tghg":"論到以實瑪利，我亦聽你求：你看！我已經賜福伊，欲互伊興旺，加添極其多。伊欲生十二個族長；我亦欲互伊成做大國。","bklhl":"論到以實瑪利，我亦聽你求；你看，我已經賜福伊，beh hō͘伊興旺，加添極其chōe。伊beh生十二個族長，我亦beh hō͘伊成做大國。"}},{"book":"創","chapter":17,"verse":21,"versions":{"unv":"到明年這時節，撒拉必給你生以撒，我要與他堅定所立的約。」","bklcl":"Kàu mê-nî chit-sî, Sat-la̍h beh kā lí siⁿ Í-sat;  Góa beh kap i siat-li̍p Góa ê iok.","tghg":"到明年此時，撒拉欲給你生以撒，我欲及伊設立我的約。」","bklhl":"到明年 chit時，撒拉beh kā你生以撒；我beh kap伊設立我ê約。"}},{"book":"創","chapter":17,"verse":22,"versions":{"unv":"　神和亞伯拉罕說完了話，就離開他上升去了。","bklcl":"Siōng-tè kap A-pek-la̍h-hán kóng soah, chiū lī-khui i chiūⁿ-khì.","tghg":"上帝及亞伯拉罕講息(soah)，就離開伊上去。","bklhl":"上帝kap亞伯拉罕講soah，就離開伊上去。"}},{"book":"創","chapter":17,"verse":23,"versions":{"unv":"正當那日，亞伯拉罕遵著　神的命，給他的兒子以實瑪利和家裡的一切男子，無論是在家裡生的，是用銀子買的，都行了割禮。","bklcl":"Tú-tú hit-ji̍t, A-pek-la̍h-hán chiàu Siōng-tè só͘ kā i kóng-ê, kā i ê kiáⁿ Í-si̍t-má-lī, kap A-pek-la̍h-hán ke-lāi it-chhè ê ta-po͘-lâng, bô-lūn tī ke-ni̍h siⁿ-ê, á-sī ēng i ê gûn bóe-ê, lóng kiâⁿ kat-lé.","tghg":"抵抵(tú-tú)彼日，亞伯拉罕照上帝所給伊講的，給伊的子以實瑪利及亞伯拉罕家內一切的查甫人，無論佇家裡生的，抑是用伊的銀買的，攏行割禮。","bklhl":"Tú-tú hit日，亞伯拉罕照上帝所kā伊講ê，kā伊ê kiáⁿ以實瑪利，kap亞伯拉罕家內一切ê ta-po͘人，無論tī 家裡生ê，á是用伊ê銀買ê，lóng行割禮。"}},{"book":"創","chapter":17,"verse":24,"versions":{"unv":"亞伯拉罕受割禮的時候年九十九歲。","bklcl":"A-pek-la̍h-hán siū kat-lé ê sî káu-cha̍p-káu hè;","tghg":"亞伯拉罕受割禮的時九十九歲。","bklhl":"亞伯拉罕受割禮ê時九十九歲；"}},{"book":"創","chapter":17,"verse":25,"versions":{"unv":"他兒子以實瑪利受割禮的時候年十三歲。","bklcl":"i ê kiáⁿ Í-si̍t-má-lī siū kat-lé ê sî cha̍p-saⁿ hè.","tghg":"伊的子以實瑪利受割禮的時十三歲。","bklhl":"伊ê kiáⁿ以實瑪利受割禮ê時十三歲。"}},{"book":"創","chapter":17,"verse":26,"versions":{"unv":"正當那日，亞伯拉罕和他兒子以實瑪利一同受了割禮。","bklcl":"Tú-tú hit ji̍t A-pek-la̍h-hán kap i ê kiáⁿ Í-si̍t-má-lī tâng siū kat-lé.","tghg":"抵抵彼日，亞伯拉罕及伊的子以實瑪利同受割禮。","bklhl":"Tú-tú hit日，亞伯拉罕kap伊ê kiáⁿ以實瑪利同受割禮。"}},{"book":"創","chapter":17,"verse":27,"versions":{"unv":"家裡所有的人，無論是在家裡生的，是用銀子從外人買的，也都一同受了割禮。","bklcl":"Ke-lāi só͘-ū ê lâng, bô-lūn tī ke-ni̍h siⁿ-ê, á-sī ēng gûn tùi gōa-bīn lâng bóe-ê, lóng kap i tâng siū kat-lé.","tghg":"家內所有的人，無論佇家裡生的，抑是用銀對外面人買的，攏及伊同受割禮。","bklhl":"家內所有ê人，無論tī 家裡生ê，á是用銀tùi外面人買ê，lóng kap伊同受割禮。"}}]