[{"book":"多","chapter":2,"verse":1,"versions":{"unv":"但你所講的總要合乎那純正的道理。","bklcl":"Hiah ê ha̍p tī toan-chiàⁿ ê kà-sī ê, lí tio̍h kóng i,","tghg":"許個合佇端正的教示的，你著講伊。","bklhl":"Hiah-ê合tī端正ê教示ê，你tio̍h講伊，"}},{"book":"多","chapter":2,"verse":2,"versions":{"unv":"勸老年人要有節制、端莊、自守，在信心、愛心、忍耐上都要純全無疵。","bklcl":"chiū-sī lāu lâng m̄ thang ài chia̍h chiú, tio̍h toan-chong, siú-kí, koh tī sìn, tī jîn-ài, tī thun-lún, bô m̄ sûn-choân.","tghg":"就是老人呣通愛食酒、著端莊、守己，閣佇信、佇仁愛、佇吞愞，無呣純全。","bklhl":"就是老人m̄-thang ài食酒，tio̍h端莊、守己，koh tī信，tī仁愛，tī吞忍，無m̄純全。"}},{"book":"多","chapter":2,"verse":3,"versions":{"unv":"又勸老年婦人，舉止行動要恭敬，不說讒言，不給酒作奴僕，用善道教訓人，","bklcl":"Lāu hū-jîn-lâng iā tio̍h án-ni, hêng-tōng kú-chí tio̍h ha̍p tī kèng-khiân, bo̍h-tit húi-pòng, iā bo̍h-tit chòe chiú ê lô͘-châi, tio̍h ēng hó kà-sī lâng;","tghg":"老婦仁人也著按呢，行動舉止著合佇敬虔，莫得誹謗，也莫得做酒的奴才，著用好教示人，","bklhl":"老婦人人也tio̍h án-ni，行動舉止tio̍h合tī敬虔，莫得譭謗，也莫得做酒ê奴才，tio̍h用好教示人；"}},{"book":"多","chapter":2,"verse":4,"versions":{"unv":"好指教少年婦人，愛丈夫，愛兒女，","bklcl":"chiah thang kàu-tok siàu-liân ê hū-jîn-lâng thiàⁿ in ê tiōng-hu, thiàⁿ in ê kiáⁿ-jî,","tghg":"才通教督少年的婦仁人，疼𪜶的丈夫，疼𪜶的子兒，","bklhl":"chiah thang教督少年ê婦人人疼in ê丈夫，疼in ê kiáⁿ兒，"}},{"book":"多","chapter":2,"verse":5,"versions":{"unv":"謹守，貞潔，料理家務，待人有恩，順服自己的丈夫，免得　神的道理被毀謗。","bklcl":"siú-kí, cheng-kiat, liāu-lí ke sū, siān-liông, sūn-ho̍k ka-kī ê tiōng-hu, bián-tit Siōng-tè ê tō-lí siū-tio̍h pòng-to̍k.","tghg":"守己，貞潔，料理家事(ke sū)，善良，順服家己的丈夫，免得上帝的道理受著謗瀆(pòng-to̍k)。","bklhl":"守己，貞潔、料理家事、善良，順服家己ê丈夫，免得上帝ê道理受tio̍h謗瀆。"}},{"book":"多","chapter":2,"verse":6,"versions":{"unv":"又勸少年人要謹守。","bklcl":"Siàu-liân ê ta-po͘-lâng, lí iā tio̍h án-ni khǹg in siú-kí.","tghg":"少年的查甫人，你也著按呢勸𪜶守己。","bklhl":"少年ê ta-po͘人，你也tio̍h án-ni勸in守己。"}},{"book":"多","chapter":2,"verse":7,"versions":{"unv":"你自己凡事要顯出善行的榜樣；在教訓上要正直、端莊，","bklcl":"Lí hoān sū tio̍h ka-kī chòe hó só͘ kiâⁿ ê bô͘-iūⁿ;","tghg":"你凡事著家己做好所行的模樣；","bklhl":"你凡事tio̍h家己做好所行ê模樣；"}},{"book":"多","chapter":2,"verse":8,"versions":{"unv":"言語純全，無可指責，叫那反對的人，既無處可說我們的不是，便自覺羞愧。","bklcl":"tī kà-sī tio̍h toan-chong bô siâ, giân-gú toan-chiàⁿ, bô thang hiâm, hō͘ tùi-te̍k ka-kī kiàn-siàu, bô teh thang kóng lán ê pháiⁿ.","tghg":"佇教示著端莊、無邪，言語端正，無通嫌，互對敵家己見誚，無地通講咱的歹。","bklhl":"tī教示tio̍h端莊無邪，言語端正，無thang嫌，hō͘對敵家己見笑，無teh thang講咱ê pháiⁿ。"}},{"book":"多","chapter":2,"verse":9,"versions":{"unv":"勸僕人要順服自己的主人，凡事討他的喜歡，不可頂撞他，","bklcl":"Khǹg lô͘-po̍k tio̍h sūn-ho̍k in ê chú-lâng, hoān sū hō͘ in hoaⁿ-hí,","tghg":"勸奴僕著順服𪜶的主人，凡事互𪜶歡喜，","bklhl":"勸奴僕tio̍h順服in ê主人，凡事hō͘ in歡喜，"}},{"book":"多","chapter":2,"verse":10,"versions":{"unv":"不可私拿東西，要顯為忠誠，以致凡事尊榮我們救主─　神的道。","bklcl":"bô tú-tak, bô thau-the̍h, ta̍k hāng tio̍h hián-bêng tiong-sìn, hō͘ in hoān sū êng-kng lán ê Kiù-chú Siōng-tè ê kàu.","tghg":"無抵觸(tú-tak)，無偷提，逐項著顯明忠信，互𪜶凡事榮光咱的救主上帝的教(kàu)。","bklhl":"無抵觸，無偷the̍h，ta̍k項tio̍h顯明忠信，hō͘ in凡事榮光咱ê救主上帝ê教。"}},{"book":"多","chapter":2,"verse":11,"versions":{"unv":"因為　神救眾人的恩典已經顯明出來，","bklcl":"In-ūi Siōng-tè kiù chèng lâng ê un í-keng hián-bêng,","tghg":"因為上帝救眾人的恩已經顯明，","bklhl":"因為上帝救眾人ê恩已經顯明，"}},{"book":"多","chapter":2,"verse":12,"versions":{"unv":"教訓我們除去不敬虔的心和世俗的情慾，在今世自守、公義、敬虔度日，","bklcl":"kéng-kài lán tio̍h khì-sak put-khiân kap chit sè-kan ê su-io̍k, ēng siú-kí, kong-gī, kèng-khiân lâi kè-ji̍t tī chit sè-tāi;","tghg":"警戒咱著棄拺不虔及此世間的私慾，用守己、公義、敬虔來過日佇此世代，","bklhl":"警戒咱tio̍h棄sak不虔kap chit世間ê私慾，用守己、公義、敬虔來過日tī chit世代；"}},{"book":"多","chapter":2,"verse":13,"versions":{"unv":"等候所盼望的福，並等候至大的　神和我們（或譯：　神─我們）救主耶穌基督的榮耀顯現。","bklcl":"him-bō͘ hit ê tōa hok-khì ê ǹg-bāng, kap lán chì tōa ê Siōng-tè kap Kiù-chú Iâ-so͘ Ki-tok êng-kng ê hián-hiān.","tghg":"欣慕彼個大福氣的向望(ǹg-bāng)，及咱至大的上帝及救主耶穌基督榮光的顯現。","bklhl":"欣慕hit ê大福氣ê ǹg望，kap咱至大ê上帝kap救主耶穌基督榮光ê顯現。"}},{"book":"多","chapter":2,"verse":14,"versions":{"unv":"他為我們捨了自己，要贖我們脫離一切罪惡，又潔淨我們，特作自己的子民，熱心為善。","bklcl":"I ūi-tio̍h lán hiàn ka-kī, beh sio̍k lán thoat-lī it-chhè ê put-hoat; koh ūi-tio̍h pún-sin sóe-chheng lán chòe I ka-kī ê peh-sìⁿ, chiū-sī jia̍t-sim tī chiah-ê hó só͘ kiâⁿ ê.","tghg":"伊為著咱獻家己，欲贖咱脫離一切的不法，閣為著本身洗清咱，做伊家己的百姓，就是熱心佇諸個好所行的。","bklhl":"伊為tio̍h咱獻家己，beh贖咱脫離一切ê不法；koh為tio̍h本身洗清咱做伊家己ê百姓，就是熱心tī chiah ê好所行ê。"}},{"book":"多","chapter":2,"verse":15,"versions":{"unv":"這些事你要講明，勸戒人，用各等權柄責備人；不可叫人輕看你。","bklcl":"Chiah-ê sū lí tio̍h kóng, tio̍h khó͘-khǹg, ēng lóng-chóng ê koân lâi chek-pī lâng.  M̄ thang hō͘ lâng biáu-sī lí.","tghg":"諸個事你著講，著苦勸，用攏總的權來責備人；呣通互人藐視你。","bklhl":"Chiah-ê事你tio̍h講，tio̍h苦勸，用lóng總ê權來責備人。M̄-thang hō͘人藐視你。"}}]