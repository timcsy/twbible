[{"book":"亞","chapter":1,"verse":1,"versions":{"unv":"大利烏王第二年八月，耶和華的話臨到易多的孫子、比利家的兒子先知撒迦利亞，說：","bklcl":"Tāi-lī-o͘ jī-nî, poeh-ge̍h, Iâ-hô-hoa ê ōe lîm-kàu E̍k-to ê sun, Pí-lī-ka ê kiáⁿ, sian-ti Sat-ka-lī-a kóng:","tghg":"大利烏二年八月，耶和華的話臨到易多的孫、比利家的子先知撒迦利亞，講：","bklhl":"Tāi-lī-o͘二年，八月，耶和華ê話臨到E̍k-to ê孫，Pí-lī-ka ê kiáⁿ，先知撒迦利亞講："}},{"book":"亞","chapter":1,"verse":2,"versions":{"unv":"「耶和華曾向你們列祖大大發怒。","bklcl":"Iâ-hô-hoa bat tōa siū-khì lín ê lia̍t-chó͘.","tghg":"「耶和華曾大受氣恁的列祖。","bklhl":"耶和華bat大受氣lín ê列祖。"}},{"book":"亞","chapter":1,"verse":3,"versions":{"unv":"所以你要對以色列人說，萬軍之耶和華如此說：你們要轉向我，我就轉向你們。這是萬軍之耶和華說的。","bklcl":"Só͘-í lí tio̍h kā in kóng, Bān-kun ê Iâ-hô-hoa án-ni kóng, Lín tio̍h oa̍t-tńg lâi chhē Góa; Bān-kun ê Iâ-hô-hoa kóng, Góa ia̍h beh oa̍t-tńg--lâi chhē lín; che sī bān-kun ê Iâ-hô-hoa kóng--ê.","tghg":"所以你著給𪜶講，萬軍的耶和華按呢講：恁著越轉來尋我；萬軍的耶和華講：我亦欲越轉來尋恁。這是萬軍的耶和華講的。","bklhl":"所以你tio̍h kā in講，萬軍ê耶和華án-ni講，Lín tio̍h oa̍t-tńg來chhē我；萬軍ê耶和華講，我亦beh oa̍t-tńg來chhē lín；這是萬軍ê耶和華講ê。"}},{"book":"亞","chapter":1,"verse":4,"versions":{"unv":"不要效法你們列祖。從前的先知呼叫他們說，萬軍之耶和華如此說：『你們要回頭離開你們的惡道惡行。』他們卻不聽，也不順從我。這是耶和華說的。","bklcl":"Bo̍h-tit o̍h lín ê lia̍t-chó͘, chêng ê sian-ti bat kiò in kóng, Bān-kun ê Iâ-hô-hoa án-ni kóng, Lín tio̍h hôe-thâu lī-khui lín ê pháiⁿ-lō͘, kap lín ê pháiⁿ só͘-kiâⁿ; chóng-sī in m̄ àⁿ hī-khang, iā m̄ thiaⁿ Góa; che sī Iâ-hô-hoa kóng--ê.","tghg":"莫得學恁的列祖。前的先知曾叫𪜶講，萬軍的耶和華按呢講：『恁著回頭離開恁的歹路及恁的歹所行。』總是𪜶呣俯(àⁿ)耳孔，也呣聽我。這是耶和華講的。","bklhl":"莫得學lín ê列祖，前ê先知bat叫in講，萬軍ê耶和華án-ni講，Lín tio̍h回頭離開lín ê pháiⁿ路，kap lín ê pháiⁿ所行；總是in m̄俯耳孔，也m̄聽我；這是耶和華講ê。"}},{"book":"亞","chapter":1,"verse":5,"versions":{"unv":"你們的列祖在哪裡呢？那些先知能永遠存活嗎？","bklcl":"Lín ê lia̍t-chó͘ tī toh-lo̍h ah?  Hiah ê sian-ti ōe éng-oán oa̍h--teh mah?","tghg":"恁的列祖佇叨落啊？許個先知會永遠活啲嗎？","bklhl":"Lín ê列祖tī toh-lo̍h ah？hiah-ê先知會永遠活teh mah？"}},{"book":"亞","chapter":1,"verse":6,"versions":{"unv":"只是我的言語和律例，就是所吩咐我僕人眾先知的，豈不臨到你們列祖嗎？他們就回頭，說：『萬軍之耶和華定意按我們的行動作為向我們怎樣行，他已照樣行了。』」","bklcl":"Chóng-sī Góa ê giân-gú, Góa ê lu̍t-lē, Góa só͘ hoan-hù Góa chiah-ê lô͘-po̍k sian-ti--ê, kiám bô kàu-tī lín ê lia̍t-chó͘ mah?  In chiū hôe-thâu kóng, Bān-kun ê Iâ-hô-hoa àn-sǹg beh chiàu lán ê só͘-kiâⁿ só͘-chòe, si-hêng tī lán, I í-keng chiàu án-ni khoán-thāi lán lah.","tghg":"總是我的言語，我的律例，我所吩咐我諸個奴僕先知者，豈無到佇恁的列祖嗎？𪜶就回頭，講：『萬軍的耶和華按算欲照咱的所行所做施行佇咱，伊已經照按呢款待咱啦。』」","bklhl":"總是我ê言語，我ê律例，我所吩咐我chiah ê奴僕先知ê，kiám無到tī lín ê列祖mah？In就回頭講，萬軍ê耶和華按算beh照咱ê所行所做，施行tī咱，祂已經照án-ni款待咱lah。"}},{"book":"亞","chapter":1,"verse":7,"versions":{"unv":"大利烏第二年十一月，就是細罷特月二十四日，耶和華的話臨到易多的孫子、比利家的兒子先知撒迦利亞，說：","bklcl":"Tāi-lī-o͘ jí-nî cha̍p-it-ge̍h, chiū-sī Sè-pā-te̍k ge̍h jī-cha̍p-sì ji̍t, Iâ-hô-hoa ê ōe lîm-kàu E̍k-to ê sun, Pí-lī-ka ê kiáⁿ, sian-ti Sat-ka-lī-a kóng,","tghg":"大利烏二年十一月，就是細罷特月二十四日，耶和華的話臨到易多的孫、比利家的子先知撒迦利亞，講：","bklhl":"Tāi-lī-o͘二年十一月，就是Sè-pā-te̍k月二十四日，耶和華ê話臨到E̍k-to ê孫，Pí-lī-ka ê kiáⁿ，先知撒迦利亞講，"}},{"book":"亞","chapter":1,"verse":8,"versions":{"unv":"「我夜間觀看，見一人騎著紅馬，站在窪地番石榴樹中間。在他身後又有紅馬、黃馬，和白馬。」","bklcl":"Góa mî--sî koan-khòaⁿ, khòaⁿ ah, ū chi̍t-lâng khiâ chhiah-bé khiā tī kē-tōe kong-liam-chhiū ê tiong-kan; tī i ê āu-bīn, koh ū chhiah-sek, n̂g-sek, pe̍h-sek ê bé.","tghg":"「我暝時觀看，看啊，有一人騎赤馬，徛佇低地岡拈(kong-liam)樹的中間。佇伊的後面閣有赤色、黃色、白色的馬。」","bklhl":"我暝時觀看，看ah，有一人騎赤馬khiā tī 低地岡拈樹ê中間；tī伊ê後面，koh有赤色、黃色、白色ê馬。"}},{"book":"亞","chapter":1,"verse":9,"versions":{"unv":"我對與我說話的天使說：「主啊，這是甚麼意思？」他說：「我要指示你這是甚麼意思。」","bklcl":"Góa kóng, Góa ê chú ah, che sī sím-mi̍h? Kap góa kóng ê sù-chiá chiū kā góa kóng, Góa beh chí-sī lí chai chiah-ê sī sím-mi̍h.","tghg":"我講：「我的主啊，這是甚麼？」及我講的使者就給我講：「我欲指示你知諸個是甚麼。」","bklhl":"我講，我ê主ah，這是甚麼？Kap我講ê使者就kā我講，我beh指示你知chiah ê是甚麼。"}},{"book":"亞","chapter":1,"verse":10,"versions":{"unv":"那站在番石榴樹中間的人說：「這是奉耶和華差遣在遍地走來走去的。」","bklcl":"Hit-ê khiā tī kong-liam-chhiū tiong-kan ê lâng ìn kóng, Che sī Iâ-hô-hoa só͘ chhe óng-lâi tī tōe-chiūⁿ--ê.","tghg":"彼個徛佇岡拈樹中間的人應講：「這是耶和華所差往來佇地上者。」","bklhl":"Hit-ê khiā tī 岡拈樹中間ê人應講，這是耶和華所差往來tī地上ê。"}},{"book":"亞","chapter":1,"verse":11,"versions":{"unv":"那些騎馬的對站在番石榴樹中間耶和華的使者說：「我們已在遍地走來走去，見全地都安息平靜。」","bklcl":"In chiū ìn hit-ê khiā tī kong-liam-chhiū-tiong Iâ-hô-hoa ê sù-chiá kóng, Goán í-keng óng-lâi tī tōe-chiūⁿ, khòaⁿ ah, choân-tōe an-jiân pîⁿ-tiāⁿ.","tghg":"𪜶就應彼個徛佇岡拈樹中耶和華的使者講：「阮已經往來佇地上，看啊，全地安然平定。」","bklhl":"In就應hit ê khiā tī 岡拈樹中耶和華ê使者講，阮已經往來tī地上，看ah，全地安然平定。"}},{"book":"亞","chapter":1,"verse":12,"versions":{"unv":"於是，耶和華的使者說：「萬軍之耶和華啊，你惱恨耶路撒冷和猶大的城邑已經七十年，你不施憐憫要到幾時呢？」","bklcl":"Tùi án-ni Iâ-hô-hoa ê sù-chiá ìn kóng, Bān-kun ê Iâ-hô-hoa ah, Lí siū-khì Iâ-lō͘-sat-léng kap Iû-tāi chiah-ê siâⁿ, í-keng chhit-cha̍p nî; Lí bô si lîn-bín beh kàu tī-sî ah?","tghg":"對按呢，耶和華的使者應講：「萬軍的耶和華啊，你受氣耶路撒冷及猶大諸個城已經七十年，你無施憐憫欲到底時啊？」","bklhl":"Tùi án-ni，耶和華ê使者應講，萬軍ê耶和華ah，祢受氣耶路撒冷kap偤大chiah ê城，已經七十年；祢無施憐憫beh到tī時ah？"}},{"book":"亞","chapter":1,"verse":13,"versions":{"unv":"耶和華就用美善的安慰話回答那與我說話的天使。","bklcl":"Iâ-hô-hoa chiū ēng hó-ōe, an-ùi ê ōe, ìn hit-ê kap góa kóng-ōe ê sù-chiá.","tghg":"耶和華就用好話，安慰的話，應彼個及我講話的使者。","bklhl":"耶和華就用好話，安慰ê話，應hit ê kap我講話ê使者。"}},{"book":"亞","chapter":1,"verse":14,"versions":{"unv":"與我說話的天使對我說：「你要宣告說，萬軍之耶和華如此說：我為耶路撒冷為錫安，心裡極其火熱。","bklcl":"Kap góa kóng-ōe ê sù-chiá tùi góa kóng, Lí tio̍h chhut-siaⁿ kóng, Bān-kun ê Iâ-hô-hoa án-ni kóng, Góa ūi-tio̍h Iâ-lō͘-sat-léng, ūi-tio̍h Sek-an, jia̍t-sim kàu-ke̍k.","tghg":"及我講話的使者對我講：「你著出聲講，萬軍的耶和華按呢講：我為著耶路撒冷為著錫安，熱心到極。","bklhl":"Kap我講話ê使者對我講，你tio̍h出聲講，萬軍ê耶和華án-ni講，我為tio̍h耶路撒冷，為tio̍h錫安，熱心到極。"}},{"book":"亞","chapter":1,"verse":15,"versions":{"unv":"我甚惱怒那安逸的列國，因我從前稍微惱怒我民，他們就加害過分。","bklcl":"Góa chin siū-khì hiah-ê an-jiân khiā-khí ê lia̍t-kok; in-ūi Góa chêng chí-ū sió-khóa siū-khì, in chiū ke-thiⁿ i ê kan-khó͘.","tghg":"我真受氣許個安然徛起的列國，因為我前只有小可(sió-khóa)受氣，𪜶就加添伊的艱苦。","bklhl":"我真受氣hiah-ê安然khiā起ê列國；因為我前只有小khóa受氣，in就加添伊ê艱苦。"}},{"book":"亞","chapter":1,"verse":16,"versions":{"unv":"所以耶和華如此說：現今我回到耶路撒冷，仍施憐憫，我的殿必重建在其中，準繩必拉在耶路撒冷之上。這是萬軍之耶和華說的。","bklcl":"Só͘-í Iâ-hô-hoa án-ni kóng, Taⁿ Góa tò-tńg-lâi Iâ-lō͘-sat-léng, si lîn-bín; Góa ê tiān beh koh khí tī hit tiong-kan, chîn-soh beh khan tī Iâ-lō͘-sat-léng ê téng-bīn; che sī bān-kun ê Iâ-hô-hoa kóng--ê.","tghg":"所以耶和華按呢講：今我倒轉來耶路撒冷，施憐憫，我的殿欲閣起佇彼中間，繩(chîn)索欲牽佇耶路撒冷的頂面。這是萬軍的耶和華講的。","bklhl":"所以耶和華án-ni講，Taⁿ我倒tńg來耶路撒冷，施憐憫；我ê殿beh koh起tī hit中間，繩索beh牽tī耶路撒冷ê頂面；這是萬軍ê耶和華講ê。"}},{"book":"亞","chapter":1,"verse":17,"versions":{"unv":"你要再宣告說，萬軍之耶和華如此說：我的城邑必再豐盛發達。耶和華必再安慰錫安，揀選耶路撒冷。」","bklcl":"Lí tio̍h koh chhut-siaⁿ kóng, Bān-kun ê Iâ-hô-hoa án-ni kóng, Góa chiah-ê siâⁿ, beh koh hong-sēng hoat-ta̍t; Iâ-hô-hoa beh koh an-ùi Sek-an, koh kéng-soán Iâ-lō͘-sat-léng.","tghg":"你著閣出聲講，萬軍的耶和華按呢講：我諸個城欲閣豐盛發達。耶和華欲閣安慰錫安，閣揀選耶路撒冷。」","bklhl":"你tio̍h koh出聲講，萬軍ê耶和華án-ni講，我chiah ê城，beh koh豐盛發達；耶和華beh koh安慰錫安，koh揀選耶路撒冷。"}},{"book":"亞","chapter":1,"verse":18,"versions":{"unv":"我舉目觀看，見有四角。","bklcl":"Góa kia̍h-ba̍k koan-khòaⁿ, khòaⁿ ah, ū sì-ki kak.","tghg":"我攑目觀看，看啊，有四支角。","bklhl":"我kia̍h目觀看，看ah，有四支角。"}},{"book":"亞","chapter":1,"verse":19,"versions":{"unv":"我就問與我說話的天使說：「這是甚麼意思？」他回答說：「這是打散猶大、以色列，和耶路撒冷的角。」","bklcl":"Góa chiū mn̄g kap góa kóng-ōe ê sù-chiá kóng, Chiah-ê sī sím-mi̍h? I ìn góa kóng, Chiah-ê chiū-sī phah-sòaⁿ Iû-tāi Í-sek-lia̍t kap Iâ-lō͘-sat-léng chiah-ê kak.","tghg":"我就問及我講話的使者講：「諸個是甚麼？」伊應我講：「諸個就是拍散猶大、以色列，及耶路撒冷諸個角。」","bklhl":"我就問kap我講話ê使者講，Chiah-ê是甚麼？伊應我講，Chiah-ê就是phah散偤大以色列kap耶路撒冷chiah ê角。"}},{"book":"亞","chapter":1,"verse":20,"versions":{"unv":"耶和華又指四個匠人給我看。","bklcl":"Iâ-hô-hoa koh hō͘ góa khòaⁿ-kìⁿ sì ê sai-hū;","tghg":"耶和華閣互我看見四個師傅。","bklhl":"耶和華koh hō͘我看見四個師傅；"}},{"book":"亞","chapter":1,"verse":21,"versions":{"unv":"我說：「他們來做甚麼呢？」他說：「這是打散猶大的角，使人不敢抬頭；但這些匠人來威嚇列國，打掉他們的角，就是舉起打散猶大地的角。」","bklcl":"góa kóng, In lâi beh chòe sím-mi̍h?  I ìn kóng, Hiah-ê sī phah-sòaⁿ Iû-tāi ê kak, hō͘ lâng m̄-káⁿ kia̍h-thâu; chóng-sī chiah-ê sai-hū lâi sī beh hō͘ in kiaⁿ, phah-tó lia̍t-kok ê kak, chiū-sī bat kú-khí in ê kak kong-kek Iû-tāi hō͘ i sì-sòaⁿ--ê.","tghg":"我講：「𪜶來欲做甚麼？」伊應講：「許個是拍散猶大的角，互人呣敢攑頭；總是諸個師傅來是欲互𪜶驚，拍倒列國的角，就是曾舉起𪜶的角攻擊猶大互伊四散者。」","bklhl":"我講，In來beh做甚麼？伊應講，Hiah-ê是phah散偤大ê角，hō͘人m̄敢kia̍h頭；總是chiah ê師傅來是beh hō͘ in驚，phah倒列國ê角，就是bat舉起in ê角攻擊偤大hō͘伊四散ê。"}}]